PARTEA I

Anul 177 (XXI) — Nr. 94

Marți, 17 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

54.

— Hotărâre privind condițiile introducerii pe piață
a dispozitivelor medicale ............................................

1–32

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind condițiile introducerii pe piață a dispozitivelor medicale
În temeiul art. 108 din Constituția României, republicată, și al art. 5 din Legea nr. 608/2001 privind evaluarea conformității
produselor, republicată,
Guvernul României adoptă prezenta hotărâre.
CAPITOLUL I

în scop terapeutic și necesar funcționării corespunzătoare a

Dispoziții generale

dispozitivului medical, destinat de către producător a fi folosit

Art. 1. — Prezenta hotărâre se aplică dispozitivelor medicale
și accesoriilor acestora. În sensul prezentei hotărâri, accesoriile
sunt tratate ca dispozitive medicale propriu-zise. Dispozitivele
medicale și accesoriile acestora sunt denumite în continuare
dispozitive.
Art. 2. — (1) În sensul prezentei hotărâri, termenii și
expresiile de mai jos se definesc după cum urmează:
1. dispozitiv medical — orice instrument, aparat, echipament,
software, material sau alt articol, utilizate separat sau în
combinație, inclusiv software-ul destinat de către producătorul
acestuia a fi utilizat în mod specific pentru diagnosticare și/sau

pentru om în scop de:
a) diagnosticare, prevenire, monitorizare, tratament sau
ameliorare a unei afecțiuni;
b) diagnosticare, monitorizare, tratament, ameliorare sau
compensare a unei leziuni sau a unui handicap;
c) investigare, înlocuire sau modificare a anatomiei sau a
unui proces fiziologic;
d) control al concepției,
și care nu își îndeplinește acțiunea principală pentru care a fost
destinat în organismul uman sau asupra acestuia prin mijloace

2

MONITORUL OFICIAL AL ROMÂNIEI, PARTEA I, Nr. 94/17.II.2009

farmacologice, imunologice sau metabolice, dar a cărui
funcționare poate fi asistată prin astfel de mijloace;
2. accesoriu — un articol care, deși nu este un dispozitiv,
este destinat în mod special de către producător să fie utilizat
împreună cu un dispozitiv, pentru a permite utilizarea acestuia în
conformitate cu scopul propus dat de producător respectivului
dispozitiv;
3. dispozitiv medical pentru diagnostic in vitro — orice
dispozitiv care este un reactiv, produs de reacție, calibrator,
material de control, trusă, instrument, aparat, echipament sau
sistem, utilizat singur sau în combinație, destinat de producător
a fi utilizat in vitro pentru examinarea de probe, inclusiv a
donărilor de sânge și țesuturi, derivate din organismul uman, în
scopul exclusiv sau principal de a furniza informații:
a) privind o stare fiziologică sau patologică; sau
b) privind o anomalie congenitală; sau
c) pentru a determina gradul de securitate și compatibilitate
cu primitori potențiali; sau
d) pentru a monitoriza măsuri terapeutice.
Recipientele pentru probe sunt considerate a fi dispozitive
medicale pentru diagnostic in vitro. Recipientele pentru probe
sunt acele dispozitive, de tip vacuum sau nu, destinate de către
producător în mod special pentru păstrarea inițială și pentru
conservarea probelor obținute din organismul uman, în scopul
unei examinări pentru diagnostic in vitro.
Produsele destinate uzului general de laborator nu sunt
dispozitive medicale pentru diagnostic in vitro, decât dacă
aceste produse, având în vedere caracteristicile lor, nu sunt
destinate în mod special de către producătorul lor a fi folosite
pentru examinarea în vederea diagnosticului in vitro;
4. dispozitiv fabricat la comandă — orice dispozitiv fabricat în
mod special conform prescripțiilor scrise ale unui practician
medical calificat în mod corespunzător, care stabilește pentru
acesta, pe propria răspundere, caracteristici specifice de
proiectare și care este destinat a fi utilizat numai de un anumit
pacient.
Prescripția menționată mai sus poate fi, de asemenea, emisă
de oricare altă persoană autorizată în virtutea calificării sale
profesionale.
Dispozitivele de serie care trebuie adaptate pentru a întruni
cerințele specifice ale practicianului medical sau ale oricărui alt
utilizator profesionist nu sunt considerate dispozitive la
comandă;
5. dispozitiv destinat investigației clinice — orice dispozitiv
destinat utilizării de către un practician medical calificat în mod
corespunzător, atunci când acesta conduce investigațiile clinice
menționate la pct. 2.1 din anexa nr. 10 într-un mediu clinic
adecvat de medicină umană. În scopul conducerii investigației
clinice, orice altă persoană care, în temeiul calificării sale
profesionale, este autorizată să efectueze astfel de investigații
este acceptată ca echivalent al unui practician medical calificat
în mod corespunzător;

6. scop propus — utilizarea pentru care dispozitivul este
destinat, în concordanță cu indicațiile furnizate de producător pe
etichetă, în instrucțiunile de utilizare și/sau în materialele
promoționale;
7. introducere pe piață — acțiunea de a face disponibil,
pentru prima dată, contra cost sau gratuit, un dispozitiv, altul
decât dispozitivul destinat investigației clinice, în vederea
distribuirii și/sau utilizării pe piața Uniunii Europene, indiferent
dacă acesta este nou sau complet recondiționat;
8. punere în funcțiune — etapa în care dispozitivul este pus
la dispoziția utilizatorului final, fiind gata de utilizare pe piața
Uniunii Europene, pentru prima dată pentru scopul propus;
9. reprezentant autorizat — orice persoană fizică sau juridică
cu domiciliul sau sediul în Uniunea Europeană, care, în urma
desemnării explicite de către producător, acționează și poate fi
contactată de autoritățile și organismele din Uniunea Europeană
în locul producătorului cu privire la obligațiile acestuia conform
prezentei hotărâri;
10. date clinice — informațiile referitoare la securitatea și/sau
performanțele obținute în utilizarea unui dispozitiv. Datele clinice
sunt obținute din:
a) investigații clinice ale dispozitivului respectiv; sau
b) investigații clinice sau alte studii la care se face referire în
literatura de specialitate, având ca obiect un dispozitiv similar,
pentru care se poate demonstra echivalența cu dispozitivul
respectiv; sau
c) rapoarte publicate și/sau nepublicate privind altă
experimentare clinică, fie a dispozitivului în cauză, fie a unui
dispozitiv similar, pentru care se poate demonstra echivalența cu
dispozitivul respectiv;
11. subcategorie de dispozitive — un set de dispozitive care
sunt destinate unor sectoare comune de utilizare sau care
folosesc o tehnologie comună;
12. grup generic de dispozitive — un set de dispozitive care
au scopuri propuse identice sau similare ori se bazează pe o
tehnologie comună, care le permite să fie clasificate într-o
manieră generică, fără a lua în considerare caracteristicile
particulare;
13. dispozitiv de unică folosință — un dispozitiv destinat a fi
folosit numai o singură dată, pentru un singur pacient;
14. producător — persoana fizică sau juridică care poartă
răspunderea pentru proiectarea, fabricarea, ambalarea și
etichetarea unui dispozitiv, înainte de a fi introdus pe piață sub
numele său propriu, indiferent dacă aceste operații sunt
efectuate de ea însăși sau, în numele său, de o terță parte.
(2) Obligațiile instituite prin prezenta hotărâre în sarcina
producătorilor se aplică și persoanelor fizice sau juridice care
asamblează, ambalează, prelucrează, recondiționează complet
și/sau etichetează unul sau mai multe produse gata fabricate
și/sau le atribuie acestora scopul propus de dispozitive pentru a
fi introduse pe piață sub propriul lor nume. Prevederile
prezentului alineat nu se aplică persoanei care, nefiind un
producător în înțelesul definiției prevăzute la alin. (1) pct. 14,

MONITORUL OFICIAL AL ROMÂNIEI, PARTEA I, Nr. 94/17.II.2009
asamblează sau adaptează dispozitive deja existente pe piață
în scopul propus de a fi folosite de către un pacient individual.
Art. 3. — (1) În cazul în care un dispozitiv este destinat
administrării unui medicament în sensul definiției de la art. 695
din Legea nr. 95/2006 privind reforma în domeniul sănătății, cu
modificările și completările ulterioare, dispozitivul respectiv este
reglementat prin prezenta hotărâre, fără a aduce atingere
dispozițiilor titlului XVII — Medicamentul din Legea nr. 95/2006,
cu modificările și completările ulterioare, în ceea ce privește
medicamentul.
(2) În cazul în care un astfel de dispozitiv este introdus pe
piață într-o formă în care dispozitivul și medicamentul formează
un singur produs complet, care este destinat exclusiv utilizării
în combinația dată și care nu este reutilizabil, acest produs unic
este reglementat prin dispozițiile titlului XVII din Legea
nr. 95/2006, cu modificările și completările ulterioare.
(3) Cerințele esențiale relevante prevăzute în anexa nr. 1 se
aplică și dispozitivului prevăzut la alin. (2), exclusiv în ce privește
caracteristicile de securitate și performanță ale acestuia.
Art. 4. — (1) În cazul în care un dispozitiv încorporează, ca
parte integrantă, o substanță care, dacă este utilizată separat,
poate fi considerată medicament în sensul definiției de la
art. 695 din Legea nr. 95/2006, cu modificările și completările
ulterioare, și care poate acționa asupra organismului uman
printr-o acțiune auxiliară celei a dispozitivului, acest dispozitiv
se evaluează și se autorizează conform prevederilor prezentei
hotărâri.
(2) În cazul în care un dispozitiv încorporează, ca parte
integrantă, o substanță care, dacă este utilizată separat, poate
fi considerată constituent al unui medicament sau un
medicament derivat din sânge uman sau din plasmă umană în
sensul definiției de la art. 695 din Legea nr. 95/2006, cu
modificările și completările ulterioare, denumit în continuare
derivat din sânge uman, și care poate acționa asupra
organismului uman printr-o acțiune auxiliară celei a
dispozitivului, acesta este evaluat și autorizat în conformitate cu
prevederile prezentei hotărâri.
Art. 5. — Prezenta hotărâre nu se aplică:
a) dispozitivelor pentru diagnostic in vitro reglementate de
Hotărârea Guvernului nr. 798/2003 privind stabilirea condițiilor
de introducere pe piață și de utilizare a dispozitivelor medicale
pentru diagnostic in vitro, cu modificările și completările
ulterioare;
b) dispozitivelor implantabile active reglementate de
Hotărârea Guvernului nr. 344/2004 privind stabilirea condițiilor
de introducere pe piață și/sau de punere în funcțiune a
dispozitivelor medicale implantabile active, cu modificările
ulterioare;
c) medicamentelor reglementate de titlul XVII din Legea
nr. 95/2006, cu modificările și completările ulterioare. Pentru a
decide dacă un produs intră sub incidența titlului XVII din Legea
nr. 95/2006, cu modificările și completările ulterioare, sau a

3

prezentei hotărâri, se ia în considerare în special principalul mod
de acțiune a produsului respectiv;
d) produselor cosmetice reglementate de Legea nr. 178/2000
privind produsele cosmetice, republicată, cu modificările și
completările ulterioare;
e) sângelui uman, produselor din sânge, plasmei sau
celulelor sanguine de origine umană ori dispozitivelor care
încorporează în momentul introducerii lor pe piață astfel de
produse din sânge, plasmă sau celule, cu excepția dispozitivelor
prevăzute la art. 4 alin. (2);
f) transplanturilor, țesuturilor sau celulelor de origine umană,
precum și produselor care încorporează sau derivă din țesuturi
ori celule de origine umană, cu excepția dispozitivelor prevăzute
la art. 4 alin. (2);
g) transplanturilor, țesuturilor sau celulelor de origine
animală, cu excepția cazurilor în care un dispozitiv este fabricat
prin utilizarea de țesuturi de origine animală neviabile sau de
produse neviabile, derivate din țesuturi de origine animală.
Art. 6. — În cazul în care un dispozitiv este destinat de
producător a fi utilizat în conformitate atât cu dispozițiile
referitoare la echipamentul individual de protecție prevăzute în
Hotărârea Guvernului nr. 115/2004 privind stabilirea cerințelor
esențiale de securitate ale echipamentelor individuale de
protecție și a condițiilor pentru introducerea lor pe piață, cu
modificările ulterioare, cât și cu prezenta hotărâre, se respectă
și cerințele de bază relevante privind sănătatea și securitatea
prevăzute în Hotărârea Guvernului nr. 115/2004, cu modificările
ulterioare.
Art. 7. — Prezenta hotărâre constituie o reglementare
specifică în sensul art. 1 alin. (4) din Hotărârea Guvernului
nr. 982/2007 privind compatibilitatea electromagnetică.
Art. 8. — Prin aplicarea prevederilor prezentei hotărâri nu se
aduce atingere aplicării dispozițiilor Ordinului președintelui
Comisiei Naționale pentru Controlul Activităților Nucleare
nr. 14/2000 pentru aprobarea Normelor fundamentale de
securitate radiologică, cu completările ulterioare, și ale Ordinului
ministrului sănătății și familiei și al președintelui Comisiei
Naționale pentru Controlul Activităților Nucleare nr. 285/79/2002
pentru aprobarea Normelor privind radioprotecția persoanelor
în cazul expunerilor medicale la radiații ionizante, cu
completările ulterioare.
CAPITOLUL II
Condiții pentru introducerea pe piață și punerea
în funcțiune a dispozitivelor medicale
SECȚIUNEA 1
Introducerea pe piață și punerea în funcțiune a
dispozitivelor medicale

Art. 9. — Ministerul Sănătății este abilitat să întreprindă toate
măsurile necesare pentru a se asigura că dispozitivele pot fi
introduse pe piață și/sau puse în funcțiune numai dacă respectă
cerințele stabilite prin prezenta hotărâre, atunci când sunt

4

MONITORUL OFICIAL AL ROMÂNIEI, PARTEA I, Nr. 94/17.II.2009

furnizate și instalate corespunzător, întreținute și utilizate corect,
în conformitate cu scopul propus.
SECȚIUNEA a 2-a
Cerințe esențiale

Art. 10. — (1) Dispozitivele trebuie să îndeplinească cerințele
esențiale prevăzute în anexa nr. 1, care le sunt aplicabile, ținând
seama de scopul propus al acestora.
(2) În cazul în care există un risc relevant, dispozitivele care
sunt și mașini în sensul art. 3 alin. (2) pct. 1 din Hotărârea
Guvernului nr. 1.029/2008 privind condițiile introducerii pe piață
a mașinilor trebuie să îndeplinească, de asemenea, cerințele
esențiale în materie de sănătate și securitate prevăzute în anexa
nr. 1 la hotărârea respectivă, în măsura în care acele cerințe de
sănătate și securitate sunt mai specifice decât cerințele
esențiale prevăzute în anexa nr. 1 la prezenta hotărâre.
SECȚIUNEA a 3-a
Libera circulație a dispozitivelor medicale

Art. 11. — (1) Se admite introducerea pe piață sau punerea
în funcțiune a dispozitivelor care poartă marcajul european de
conformitate CE, prevăzut la art. 49, denumit în continuare
marcaj CE, marcaj care semnifică faptul că aceste dispozitive
au fost supuse evaluării conformității potrivit prevederilor cap. V —
Evaluarea conformității.
(2) Nu pot face obiectul restricționării introducerii pe piață sau
punerii în funcțiune:
a) dispozitivele medicale destinate investigației clinice, puse
la dispoziție în acest scop practicienilor medicali sau
persoanelor autorizate, dacă satisfac condițiile prevăzute în
cap. VII și în anexa nr. 8;
b) dispozitivele medicale fabricate la comandă introduse pe
piață și puse în funcțiune, dacă satisfac condițiile prevăzute la
art. 21 și în anexa nr. 8; dispozitivele medicale din clasele IIa, IIb
și III sunt însoțite de declarația de conformitate prevăzută în
anexa nr. 8, care este pusă la dispoziția pacientului respectiv,
identificat prin nume, printr-un acronim sau printr-un cod
numeric.
Aceste dispozitive nu poartă marcajul CE.
(3) La târguri, expoziții, demonstrații, întruniri științifice și
tehnice și altele asemenea, organizate pe teritoriul României,
dispozitivele care nu sunt în conformitate cu prevederile
prezentei hotărâri pot fi expuse, cu condiția să poarte o
inscripționare vizibilă, care să indice în mod clar că nu pot fi
comercializate sau puse în funcțiune înainte de a deveni
conforme cu prevederile prezentei hotărâri.
(4) Când un dispozitiv ajunge la utilizatorul final, indiferent
dacă dispozitivul este sau nu de uz profesional, informațiile
prevăzute la pct. 13 din anexa nr. 1, furnizate utilizatorului și
pacientului, trebuie să fie redactate în limba română.
(5) În cazul în care un dispozitiv medical face obiectul mai
multor reglementări tehnice armonizate care prevăd aplicarea

marcajului CE, marcajul semnifică faptul că dispozitivul este
conform cu prevederile tuturor reglementărilor tehnice
respective.
(6) Dacă una sau mai multe dintre reglementările tehnice
armonizate prevăzute la alin. (5) permit producătorului, pentru o
perioadă tranzitorie, să aleagă reglementările pe care să le
aplice, marcajul CE semnifică faptul că dispozitivele satisfac
numai prevederile acelor reglementări tehnice armonizate care
sunt aplicate de producător.
(7) În cazul prevăzut la alin. (6), elementele de identificare
ale reglementărilor tehnice armonizate aplicate de producător
trebuie să fie indicate în documentele, notele sau instrucțiunile
cerute de aceste reglementări, care însoțesc dispozitivul.
SECȚIUNEA a 4-a
Standardele armonizate în domeniul dispozitivelor medicale

Art. 12. — (1) Se consideră ca fiind îndeplinite cerințele
esențiale prevăzute la art. 10 dacă dispozitivele sunt conforme
cu standardele naționale ale statelor membre ale Uniunii
Europene care adoptă standarde europene armonizate ale căror
numere de referință au fost publicate în Jurnalul Oficial al Uniunii
Europene.
(2) Lista standardelor române care adoptă standardele
europene armonizate din domeniul dispozitivelor medicale se
aprobă prin ordin al ministrului sănătății, care se publică în
Monitorul Oficial al României, Partea I. Această listă se
actualizează ori de câte ori este necesar.
(3) În sensul prezentei hotărâri, referirea la standardele
europene armonizate include și monografiile Farmacopeei
europene, ale căror referințe au fost publicate în Jurnalul Oficial
al Uniunii Europene, în principal cu privire la materialele de
sutură chirurgicală, precum și la interacțiunile dintre
medicamentele și materialele din care sunt construite
dispozitivele care conțin aceste medicamente.
(4) În situația în care Ministerul Sănătății consideră că
standardele armonizate nu satisfac în totalitate cerințele
esențiale prevăzute la art. 10, acesta sesizează comitetul
permanent de pe lângă Comisia Europeană înființat în scopul
aplicării procedurii de furnizare de informații în domeniul
standardelor și reglementărilor tehnice, precizând și motivele
sesizării.
CAPITOLUL III
Comitetul permanent pentru dispozitive medicale.
Clauza de salvgardare. Clasificarea dispozitivelor
medicale
SECȚIUNEA 1
Comitetul permanent pentru dispozitive medicale

Art. 13. — Ministerul Sănătății desemnează un reprezentant
în vederea participării la comitetul permanent pentru dispozitive
medicale de pe lângă Comisia Europeană pentru dezbaterea

MONITORUL OFICIAL AL ROMÂNIEI, PARTEA I, Nr. 94/17.II.2009
problemelor care pot apărea la implementarea Directivei
93/42/CEE.
SECȚIUNEA a 2-a
Clauza de salvgardare

Art. 14. — (1) În situația în care se constată că dispozitivele
prevăzute la art. 11 alin. (1) și alin. (2) lit. b), corect instalate,
întreținute și utilizate conform scopului propus, pot compromite
sănătatea și/sau securitatea pacienților, utilizatorilor sau, după
caz, ale altor persoane, Ministerul Sănătății ia toate măsurile
temporare adecvate pentru retragerea acestor dispozitive de pe
piață sau pentru interzicerea ori restrângerea introducerii lor pe
piață sau a punerii lor în funcțiune.
(2) Ministerul Sănătății informează imediat Comisia
Europeană cu privire la măsurile prevăzute la alin. (1), indicând
motivele pentru care a luat această decizie și, în special, dacă
neconformitatea cu prevederile prezentei hotărâri se datorează
următoarelor aspecte:
a) neîndeplinirea cerințelor esențiale prevăzute la art. 10;
b) aplicarea incorectă a standardelor prevăzute la art. 12, în
măsura în care s-a invocat aplicarea acestora;
c) unele deficiențe ale standardelor.
(3) Dacă un dispozitiv neconform poartă marcajul CE,
Ministerul Sănătății ia măsuri adecvate împotriva celui care a
aplicat marcajul CE și informează Comisia Europeană și statele
membre ale Uniunii Europene cu privire la acest fapt.
SECȚIUNEA a 3-a
Clasificarea dispozitivelor medicale

Art. 15. — (1) Dispozitivele sunt împărțite în clasele I, IIa, IIb
și III. Clasificarea se face conform anexei nr. 9.
(2) În eventualitatea unei dispute între producător și
organismul notificat responsabil de evaluarea conformității în
privința clasificării unui dispozitiv, rezultând din aplicarea
regulilor de clasificare, decizia privind încadrarea se adoptă de
Ministerul Sănătății.
(3) În cazul în care Ministerul Sănătății consideră că regulile
de clasificare prevăzute în anexa nr. 9 necesită o adaptare din
perspectiva progreselor tehnice și a tuturor informațiilor care
devin accesibile în cadrul sistemului de informare prevăzut la
art. 16, acesta înaintează Comisiei Europene o cerere justificată
în mod corespunzător, prin care îi cere să ia măsurile necesare
pentru adaptarea regulilor de clasificare.
(4) Prin derogare de la regulile stabilite în anexa nr. 9,
implanturile mamare sunt reclasificate ca dispozitive medicale
cuprinse în clasa III.
CAPITOLUL IV
Vigilența. Informarea privind incidentele datorate
dispozitivelor introduse pe piață.
Art. 16. — (1) Ministerul Sănătății asigură, în mod centralizat,
înregistrarea și evaluarea oricărei informații care este primită în

5

condițiile prezentei hotărâri și care privește semnalarea unuia
dintre următoarele incidente în legătură cu dispozitivele
medicale din clasele I, IIa, IIb și III:
a) orice funcționare defectuoasă ori deteriorare a
caracteristicilor și/sau performanțelor unui dispozitiv, precum și
orice caz de inadecvare a etichetării ori a instrucțiunilor de
utilizare, care pot să conducă sau să fi condus la decesul ori
deteriorarea severă a stării de sănătate a unui pacient sau
utilizator;
b) orice cauză de ordin tehnic sau medical legată de
caracteristicile ori performanțele unui dispozitiv, care, din
motivele menționate la lit. a), conduce la retragerea sistematică
de pe piață de către producător a dispozitivelor de același tip.
(2) Obligația de a anunța Ministerul Sănătății cu privire la
incidentele menționate la alin. (1) revine personalului medical,
unităților sanitare și producătorului.
(3) În cazul în care informarea cu privire la incidentele
menționate la alin. (1) a fost transmisă de personalul medical,
unitățile sanitare sau de către alți utilizatori, Ministerul Sănătății
informează producătorul dispozitivului în cauză sau
reprezentantul său autorizat cu privire la incident.
(4) După efectuarea unei evaluări, dacă este posibil,
împreună cu producătorul sau cu reprezentantul său autorizat,
cu respectarea prevederilor art. 14, Ministerul Sănătății
informează imediat Comisia Europeană și celelalte state
membre ale Uniunii Europene cu privire la măsurile care au fost
luate sau care sunt avute în vedere pentru a minimiza riscul
reproducerii incidentelor menționate la alin. (1), incluzând și
informații referitoare la incidentele subiacente.
CAPITOLUL V
Evaluarea conformității
SECȚIUNEA 1
Proceduri de evaluare a conformității

Art. 17. — În cazul dispozitivelor din clasa III, altele decât
dispozitivele fabricate la comandă sau cele destinate
investigațiilor clinice, producătorul, în scopul aplicării marcajului
CE, urmează una dintre următoarele proceduri:
a) procedura referitoare la declarația de conformitate CE,
sistem complet de asigurare a calității, prevăzută în anexa nr. 2;
sau
b) procedura referitoare la examinarea CE de tip, prevăzută
în anexa nr. 3, asociată, după caz, cu:
1. procedura referitoare la verificarea CE prevăzută în anexa
nr. 4; sau
2. procedura referitoare la declarația de conformitate CE,
asigurarea calității producției, prevăzută în anexa nr. 5.
Art. 18. — În cazul dispozitivelor din clasa IIa, altele decât
dispozitivele fabricate la comandă sau cele destinate
investigațiilor clinice, producătorul, în scopul aplicării marcajului
CE, urmează una dintre următoarele proceduri:

6

MONITORUL OFICIAL AL ROMÂNIEI, PARTEA I, Nr. 94/17.II.2009

a) procedura referitoare la declarația de conformitate CE,
sistem complet de asigurare a calității, prevăzută în anexa nr. 2;
în acest caz pct. 4 din anexa nr. 2 nu se aplică; sau
b) procedura referitoare la declarația de conformitate CE,
prevăzută în anexa nr. 7, asociată, după caz, cu:
1. procedura referitoare la verificarea CE, prevăzută în anexa
nr. 4; sau
2. procedura referitoare la declarația de conformitate CE,
asigurarea calității producției, prevăzută în anexa nr. 5; sau
3. procedura referitoare la declarația de conformitate CE,
asigurarea calității produsului, prevăzută în anexa nr. 6.
Art. 19. — În cazul dispozitivelor din clasa IIb, altele decât
dispozitivele fabricate la comandă sau cele destinate
investigațiilor clinice, producătorul, în scopul aplicării marcajului
CE, urmează una dintre următoarele proceduri:
a) procedura referitoare la declarația de conformitate CE,
sistem complet de asigurare a calității, prevăzută în anexa nr. 2;
în acest caz prevederile pct. 4 din anexa nr. 2 nu se aplică; sau
b) procedura referitoare la examinarea CE de tip, prevăzută
în anexa nr. 3, asociată, după caz, cu una dintre următoarele
proceduri:
1. procedura referitoare la verificarea CE, prevăzută în anexa
nr. 4; sau
2. procedura referitoare la declarația de conformitate CE,
asigurarea calității producției, prevăzută în anexa nr. 5; sau
3. procedura referitoare la declarația de conformitate CE,
asigurarea calității produsului, prevăzută în anexa nr. 6.
Art. 20. — În cazul dispozitivelor din clasa I, altele decât
dispozitivele fabricate la comandă sau cele destinate
investigațiilor clinice, producătorul, în scopul aplicării marcajului
CE, urmează procedura prevăzută în anexa nr. 7 și emite
declarația de conformitate CE cerută înainte de introducerea pe
piață a dispozitivului.
Art. 21. — (1) În cazul dispozitivelor fabricate la comandă,
producătorul urmează procedura prevăzută în anexa nr. 8 și
emite declarația prevăzută în aceeași anexă înainte de
introducerea fiecărui dispozitiv pe piață.
(2) Producătorul are obligația să prezinte Ministerului
Sănătății o listă cuprinzând dispozitivele medicale prevăzute la
alin. (1), care au fost puse în funcțiune pe teritoriul României.
Art. 22. — În cursul procedurii de evaluare a conformității
pentru un dispozitiv, producătorul și/sau organismul notificat ia
în considerare rezultatele obținute în urma oricăror operațiuni
de evaluare și verificare efectuate în conformitate cu prevederile
prezentei hotărâri într-o faza intermediară de fabricație.
Art. 23. — Producătorul îl poate împuternici pe
reprezentantul său autorizat să inițieze procedurile de evaluare
prevăzute în anexele nr. 3, 4, 7 și 8.
Art. 24. — Atunci când procedura de evaluare a conformității
implică intervenția unui organism notificat, producătorul sau
reprezentantul său autorizat se poate adresa unui organism, la
alegere, corespunzător sarcinilor în legătură cu care acesta a
fost notificat.

Art. 25. — Organismul notificat poate cere, în cazuri
justificate, informații sau date care sunt necesare pentru a stabili
și a menține atestarea conformității în funcție de procedura
aleasă.
Art. 26. — (1) Deciziile adoptate de organismele notificate în
conformitate cu anexele nr. 2, 3, 5 și 6 au o valabilitate maximă
de 5 ani și pot fi prelungite pentru perioade suplimentare de cel
mult 5 ani, la cererea înaintată de producător sau de
reprezentantul său autorizat, la o dată stabilită în contractul
semnat de ambele părți.
(2) Prin excepție de la prevederile alin. (1), deciziile privind
implanturile mamare emise de organismele notificate înainte de
1 septembrie 2003, conform procedurii prevăzute la art. 19 lit. a),
nu pot fi prelungite.
Art. 27. — Înregistrările și corespondența privind aplicarea
procedurilor prevăzute la art. 17—21 se redactează în limba
oficială a statului membru al Uniunii Europene în care se
desfășoară aceste proceduri și/sau într-o limbă din Comunitatea
Europeană acceptată de organismul notificat.
Art. 28. — Prin excepție de la prevederile art. 17—21,
Ministerul Sănătății poate autoriza, pe baza unei cereri
întemeiate, introducerea pe piață și punerea în funcțiune pe
teritoriul României a unor dispozitive individuale pentru care nu
au fost efectuate procedurile prevăzute la art. 17—21 și a căror
utilizare este în interesul protecției sănătății.
SECȚIUNEA a 2-a
Procedura specială pentru sisteme și pachete de proceduri
și procedura de sterilizare

Art. 29. — (1) Prin excepție de la prevederile art. 17—28,
prevederile prezentului articol se aplică sistemelor și pachetelor
de proceduri.
(2) Orice persoană fizică sau juridică ce asamblează,
conform scopului propus și în limitele utilizării prevăzute de
producător, dispozitive care poartă marcajul CE, în vederea
introducerii pe piață sub forma unui sistem sau a unui pachet
de proceduri, emite o declarație prin care confirmă următoarele:
a) a verificat compatibilitatea mutuală a dispozitivelor,
conform instrucțiunilor producătorilor, și asamblarea a fost
efectuată urmând aceste instrucțiuni; și
b) a ambalat sistemul sau pachetul de proceduri și a furnizat
utilizatorilor informații incluzând instrucțiunile relevante din
partea producătorilor; și
c) întreaga activitate este supusă metodelor adecvate de
control intern și inspecție.
În cazul în care nu sunt îndeplinite condițiile prevăzute de
prezentul alineat, de exemplu, în cazul sistemului sau al
pachetului de proceduri care conține dispozitive ce nu poartă
marcajul CE ori în cazul în care combinația de dispozitive aleasă
nu este compatibilă, ținând seama de scopul original propus
pentru aceste dispozitive, sistemul sau pachetul de proceduri
este considerat ca un dispozitiv propriu-zis și este supus uneia
dintre procedurile aplicabile prevăzute la secțiunea 1.

MONITORUL OFICIAL AL ROMÂNIEI, PARTEA I, Nr. 94/17.II.2009
(3) Orice persoană fizică sau juridică ce sterilizează, în
scopul introducerii pe piață, sisteme sau pachete de proceduri
de natura celor menționate la alin. (2) ori alte dispozitive
medicale care poartă marcajul CE și sunt proiectate de
producătorii lor pentru a fi sterilizate înainte de folosire urmează
la alegere una dintre procedurile prevăzute în anexele nr. 2 sau 5.
Aplicarea procedurilor și intervenția organismului notificat se
limitează la aspectele procedurii legate de obținerea sterilității
până în momentul în care pachetul steril este deschis sau
deteriorat. Persoana emite o declarație prin care să confirme că
sterilizarea a fost efectuată în conformitate cu instrucțiunile
producătorului.
(4) Produsele prevăzute la alin. (2) și (3) nu poartă un marcaj
CE adițional, dar sunt însoțite de informațiile prevăzute la pct. 13
din anexa nr. 1, care reiau, acolo unde este cazul, informațiile
furnizate de producătorii dispozitivelor care au fost asamblate.
(5) Declarațiile prevăzute la alin. (2) și (3) sunt păstrate la
dispoziția Ministerului Sănătății pe o perioadă de 5 ani.
SECȚIUNEA a 3-a
Decizii privind clasificarea, clauza de derogare

Art. 30. — Ministerul Sănătății transmite Comisiei Europene
o cerere justificată în mod corespunzător, prin care îi solicită să
ia măsurile necesare în una dintre următoarele situații:
a) când consideră că aplicarea regulilor de clasificare
prevăzute în anexa nr. 9 necesită o decizie cu privire la
clasificarea unui dispozitiv sau a unei categorii de dispozitive
date;
b) când consideră că un dispozitiv dat sau o familie de
dispozitive dată trebuie clasificată, prin derogare de la
prevederile anexei nr. 9, într-o altă clasă;
c) când consideră că pentru un dispozitiv sau o familie de
dispozitive conformitatea trebuie stabilită prin derogare de la
prevederile art. 17—21, aplicând exclusiv una dintre procedurile
date, aleasă dintre cele la care se face referire la art. 17—21;
d) când consideră că este necesară o decizie pentru a
determina dacă un anumit produs sau grup de produse este în
conformitate cu una dintre definițiile prevăzute la art. 2 alin. (1)
pct. 1—5.
CAPITOLUL VI
Înregistrări și baze de date
SECȚIUNEA 1
Înregistrarea persoanelor responsabile de introducerea
pe piață a dispozitivelor medicale

Art. 31. — (1) Producătorii cu sediul în România, care
introduc dispozitive pe piață sub propriul lor nume, conform
procedurilor prevăzute la art. 20 și 21, și orice altă persoană
fizică ori juridică ce desfășoară activitățile prevăzute la art. 29 și
are sediul în România au obligația de a se înregistra la Ministerul
Sănătății, furnizând date cu privire la adresa sediului social și la

7

descrierea dispozitivelor care fac obiectul activității acestora, în
scopul introducerii în baza națională de date privind dispozitivele
medicale a Ministerului Sănătății.
(2) Pentru toate dispozitivele din clasele IIa, IIb și III
Ministerul Sănătății va fi informat cu privire la toate datele care
pot să permită identificarea acestor dispozitive, împreună cu
eticheta și instrucțiunile de utilizare, atunci când aceste
dispozitive sunt puse în funcțiune pe teritoriul României.
(3) În cazul în care sediul social al unui producător care
introduce un dispozitiv pe piață în nume propriu nu se află
într-un stat membru al Uniunii Europene, producătorul respectiv
desemnează un reprezentant autorizat unic în Uniunea
Europeană.
(4) Pentru dispozitivele menționate la alin. (1), reprezentantul
autorizat care are sediul social în România informează
Ministerul Sănătății cu privire la detaliile prevăzute la alin. (1).
(5) Ministerul Sănătății informează, la cerere, celelalte state
membre ale Uniunii Europene și Comisia Europeană cu privire
la detaliile menționate la alin. (1), furnizate de producător sau
de reprezentantul său autorizat.
SECȚIUNEA a 2-a
Baze de date

Art. 32. — Datele furnizate de statele membre și înregistrate
în conformitate cu prevederile Directivei 93/42/CEE, cu
modificările ulterioare, se stochează într-o bază europeană de
date, accesibilă autorităților competente din statele membre ale
Uniunii Europene, astfel încât acestea să dispună de informațiile
necesare care să le permită îndeplinirea atribuțiilor prevăzute în
această directivă.
Art. 33. — (1) Datele înregistrate de Ministerul Sănătății în
conformitate cu prevederile prezentei hotărâri se stochează
într-o bază națională de date privind dispozitivele medicale.
(2) Baza națională de date va cuprinde următoarele:
a) datele referitoare la înregistrarea producătorilor, a
reprezentanților autorizați și a dispozitivelor, potrivit art. 31;
b) datele referitoare la certificatele emise, modificate,
suplimentate, suspendate, retrase sau respinse conform
procedurilor prevăzute în anexele nr. 2—7;
c) datele obținute potrivit procedurii de vigilență prevăzute la
art. 16;
d) datele referitoare la investigațiile clinice prevăzute la cap. VII.
(3) Datele prevăzute la alin. (2) se furnizează în format
standard.
(4) Datele înregistrate în conformitate cu prevederile alin. (2),
cu excepția datelor referitoare la dispozitivele fabricate la
comandă, se transmit de Ministerul Sănătății în baza europeană
de date prevăzută la art. 32.
(5) Dispozițiile alin. (4) sunt puse în aplicare până la data de
5 septembrie 2012.

8

MONITORUL OFICIAL AL ROMÂNIEI, PARTEA I, Nr. 94/17.II.2009

(6) Normele de procedură pentru aplicarea prevederilor
prezentului articol se aprobă prin ordin al ministrului sănătății și
se publică în Monitorul Oficial al României, Partea I.
SECȚIUNEA a 3-a
Măsuri speciale de monitorizare în domeniul sănătății

Art. 34. — (1) Ministerul Sănătății poate adopta măsuri
temporare necesare și justificate în ceea ce privește un anumit
dispozitiv sau grup de dispozitive, atunci când apreciază că, în
scopul protecției sănătății și securității și/sau pentru a asigura
respectarea cerințelor de sănătate publică, se impune fie
retragerea acestor produse de pe piață, fie interzicerea sau
restrângerea ori impunerea asupra acestora a unor condiții
speciale pentru introducerea lor pe piață sau pentru punerea lor
în funcțiune.
(2) Ministerul Sănătății informează Comisia Europeană și
celelalte state membre ale Uniunii Europene, precizând rațiunile
care au stat la baza deciziilor adoptate potrivit alin. (1).
CAPITOLUL VII
Investigație clinică
Art. 35. — În cazul dispozitivelor destinate investigațiilor
clinice, producătorul sau reprezentatul său autorizat stabilit în
Uniunea Europeană urmează procedura menționată în anexa
nr. 8 și notifică Ministerul Sănătății atunci când investigațiile
urmează să fie efectuate în România, prin intermediul declarației
prevăzute la pct. 2.2 din anexa nr. 8.
Art. 36. — (1) În cazul dispozitivelor din clasa III, precum și
al dispozitivelor implantabile și al dispozitivelor invazive pe
termen lung din clasa IIa sau IIb, producătorul poate începe
investigațiile clinice în cauză după un termen de 60 de zile de la
data notificării, în afara cazului în care Ministerul Sănătății i-a
comunicat în acest termen o decizie contrară, fondată pe
considerente de sănătate publică sau de politici de sănătate
publică.
(2) Fabricanții pot fi autorizați de Ministerul Sănătății să
înceapă investigațiile clinice înainte de expirarea perioadei de
60 de zile, în măsura în care consiliul etic implicat a emis un aviz
favorabil privind programul de investigații în discuție, cuprinzând
și analiza sa cu privire la planul investigației clinice.
Art. 37. — În cazul dispozitivelor, altele decât cele prevăzute
la art. 36, producătorii pot fi autorizați de Ministerul Sănătății să
înceapă investigațiile clinice imediat după data notificării, cu
condiția ca respectivul consiliu etic să fi emis un aviz favorabil
privind programul de investigații în cauză, cuprinzând și analiza
sa cu privire la planul investigației clinice.
Art. 38. — Investigațiile clinice trebuie să se desfășoare în
conformitate cu prevederile anexei nr. 10.
Art. 39. — (1) Ministerul Sănătății are obligația să adopte
toate măsurile necesare pentru asigurarea sănătății publice și a
politicii publice în domeniu.
(2) În situația în care o investigație clinică este refuzată sau
oprită de către Ministerul Sănătății, acesta comunică decizia sa

și motivele care stau la baza ei tuturor celorlalte state membre
ale Uniunii Europene și Comisiei Europene.
(3) În cazul în care Ministerul Sănătății a solicitat o modificare
semnificativă sau întreruperea temporară a unei investigații
clinice, acesta informează statele membre ale Uniunii Europene
interesate în legătură cu acțiunile sale și cu motivele care stau
la baza acțiunilor întreprinse.
Art. 40. — (1) Producătorul sau reprezentantul său autorizat
trimite o notificare Ministerului Sănătății cu privire la încheierea
investigațiilor clinice, însoțită de o justificare în caz de încetare
anticipată.
(2) În caz de încetare anticipată a investigațiilor clinice din
motive de siguranță, Ministerul Sănătății comunică notificarea
prevăzută la alin. (1) tuturor celorlalte state membre ale Uniunii
Europene și Comisiei Europene.
(3) Producătorul sau reprezentantul său autorizat păstrează
la dispoziția Ministerului Sănătății raportul menționat la pct. 2.3.7
din anexa nr. 10.
Art. 41. — Prevederile art. 35 și 36 nu se aplică atunci când
investigațiile clinice se desfășoară utilizându-se dispozitive
autorizate să poarte marcajul CE în conformitate cu art. 17—20,
cu excepția cazului în care obiectivul acestor investigații este
utilizarea dispozitivelor în alt scop decât cel menționat prin
procedura de evaluare a conformității corespunzătoare.
Dispozițiile relevante din anexa nr. 10 rămân aplicabile.
CAPITOLUL VIII
Organisme notificate
Art. 42. — (1) Ministerul Sănătății notifică statelor membre
ale Uniunii Europene și Comisiei Europene organismele pe care
le-a desemnat pentru realizarea procedurilor de evaluare a
conformității prevăzute la art. 17—20, împreună cu sarcinile
specifice pentru care aceste organisme au fost desemnate să le
îndeplinească și cu numerele de identificare atribuite în prealabil
de Comisia Europeană.
(2) Lista organismelor notificate și numărul de identificare
alocat acestora, precum și sarcinile specifice pentru care au fost
notificate se publică în Jurnalul Oficial al Uniunii Europene și se
actualizează permanent.
Art. 43. — (1) Pentru desemnarea organismelor notificate,
Ministerul Sănătății aplică criteriile prevăzute în anexa nr. 11. Se
consideră că organismele care îndeplinesc cerințele prevăzute
în standardele naționale care adoptă standardele armonizate
relevante satisfac criteriile din anexa nr. 11.
(2) Ministerul Sănătății evaluează competența organismelor
din România pe baza unor norme metodologice elaborate având
în vedere criteriile minime prevăzute în anexa nr. 11, aprobate
prin ordin al ministrului sănătății, care se publică în Monitorul
Oficial al României, Partea I.
Art. 44. — În cazul în care Ministerul Sănătății constată că un
organism notificat nu mai corespunde criteriilor specificate care
au stat la baza desemnării, va retrage această notificare și va

MONITORUL OFICIAL AL ROMÂNIEI, PARTEA I, Nr. 94/17.II.2009
informa statele membre ale Uniunii Europene și Comisia
Europeană cu privire la această decizie.
Art. 45. — Organismul notificat și producătorul sau
reprezentantul său autorizat stabilesc de comun acord
termenele-limită pentru finalizarea activităților de evaluare și
verificare prevăzute în anexele nr. 2—6.
Art. 46. — Organismul notificat informează Ministerul
Sănătății cu privire la toate certificatele emise, modificate,
suplimentate, suspendate, retrase sau refuzate și celelalte
organisme notificate în sensul Directivei 93/42/CEE cu privire la
certificatele suspendate, retrase sau refuzate și, la cerere, cu
privire la certificatele emise. De asemenea, pune la dispoziție, la
cerere, toate informațiile suplimentare relevante.
Art. 47. — (1) În cazul în care un organism notificat constată
că cerințele relevante din prezenta hotărâre nu au fost
îndeplinite sau au încetat a mai fi îndeplinite de producător sau
dacă un certificat nu ar fi trebuit să fie emis, atunci, ținând seama
de principiul proporționalității, suspendă sau retrage certificatul
emis ori impune restricții asupra acestuia, până când
conformitatea cu aceste cerințe este asigurată de către
producător prin implementarea unor măsuri corective adecvate.
(2) În cazul suspendării sau retragerii certificatului ori al
impunerii de restricții asupra acestuia sau în cazurile în care
este necesară o intervenție din partea autorității competente,
organismul notificat informează Ministerul Sănătății cu privire la
acest fapt.
(3) Ministerul Sănătății informează statele membre ale
Uniunii Europene și Comisia Europeană cu privire la măsurile
luate conform alin. (1).
Art. 48. — Organismul notificat furnizează, la cerere, toate
informațiile și documentele relevante, inclusiv documentele
privind bugetul propriu, pentru a da posibilitatea Ministerului
Sănătății să verifice îndeplinirea cerințelor prevăzute în anexa
nr. 11.
CAPITOLUL IX
Marcajul de conformitate
SECȚIUNEA 1
Marcajul CE

Art. 49. — Dispozitivele care se consideră că satisfac
cerințele esențiale prevăzute la art. 10, cu excepția celor pentru
investigații clinice și a dispozitivelor fabricate la comandă,
trebuie să poarte în momentul introducerii pe piață marcajul de
conformitate CE. Elementele de identificare ale marcajului CE
sunt prevăzute în anexa nr. 12.
Art. 50. — (1) Marcajul CE, conform prevederilor anexei
nr. 12, trebuie să fie aplicat vizibil, lizibil și de neșters pe
dispozitiv sau pe ambalajul său steril, unde este posibil, cât și pe
instrucțiunile de utilizare.
(2) Marcajul CE trebuie să fie aplicat și pe ambalajul în care
se comercializează dispozitivul.

9

(3) Marcajul CE este însoțit de numărul de identificare al
organismului notificat care poartă răspunderea pentru aplicarea
procedurilor prevăzute în anexele nr. 2, 4, 5 și 6.
Art. 51. — (1) Este interzisă aplicarea unor marcaje sau
inscripții care pot induce în eroare terțe părți cu privire la
înțelesul ori forma grafică a marcajului CE.
(2) Se poate aplica orice alt marcaj pe dispozitiv, pe
ambalajul său sau în instrucțiunile care însoțesc dispozitivul, cu
condiția ca acesta să nu afecteze vizibilitatea și claritatea
marcajului CE.
SECȚIUNEA a 2-a
Marcajul CE aplicat incorect

Art. 52. — Fără a afecta prevederile art. 14, în cazul în care
Ministerul Sănătății stabilește că marcajul CE a fost aplicat în
mod necorespunzător sau lipsește, încălcând dispozițiile
prezentei hotărâri, producătorul sau reprezentantul său autorizat
este obligat să pună capăt acestei situații de încălcare a
reglementărilor în domeniu în condițiile impuse de Ministerul
Sănătății.
Art. 53. — Dacă se menține situația de neconformitate
prevăzută la art. 52, Ministerul Sănătății adoptă toate măsurile
adecvate pentru a limita sau a interzice introducerea pe piață a
produsului în cauză ori pentru a se asigura că este retras de pe
piață în conformitate cu procedura prevăzută la art. 14.
Art. 54. — Dispozițiile art. 52 și 53 se aplică și în cazul în
care marcajul CE s-a aplicat în conformitate cu procedurile
prevăzute de prezenta hotărâre, dar inadecvat, pe produse care
nu fac obiectul prezentei hotărâri.
CAPITOLUL X
Supravegherea pieței, contravenții și sancțiuni
Art. 55. — Structura de specialitate din cadrul Ministerului
Sănătății, instituită prin art. 9 alin. (2) din Legea nr. 176/2000
privind dispozitivele medicale, republicată, verifică respectarea
prevederilor prezentei hotărâri și este responsabilă pentru
supravegherea pieței dispozitivelor medicale.
Art. 56. — (1) Următoarele fapte constituie contravenții și se
sancționează după cum urmează:
a) nerespectarea cerințelor esențiale prevăzute la art. 10, cu
amendă de la 5.000 lei la 10.000 lei, retragerea de pe piață
și/sau interzicerea utilizării și a introducerii pe piață a
dispozitivelor neconforme;
b) nerespectarea prevederilor art. 11 alin. (1), art. 49 și 50, cu
amendă de la 2.500 lei la 5.000 lei, retragerea de pe piață și/sau
interzicerea introducerii pe piață a dispozitivelor nemarcate sau
marcate incorect;
c) nerespectarea prevederilor art. 11 alin. (4), art. 17—21,
29, art. 31 alin. (1)—(4) și art. 51 alin. (1), cu amendă de la 2.500
lei la 5.000 lei și interzicerea comercializării până la o dată
stabilită de Ministerul Sănătății împreună cu producătorul,
reprezentantul autorizat sau distribuitorul, după caz, pentru
eliminarea neconformităților;

10

MONITORUL OFICIAL AL ROMÂNIEI, PARTEA I, Nr. 94/17.II.2009

d) nerespectarea prevederilor referitoare la deținerea
documentației și a declarației de conformitate prevăzute în
anexa nr. 2 pct. 6, în anexa nr. 3 poziția 7.2, în anexa nr. 4
pct. 7, în anexa nr. 5 pct. 5, în anexa nr. 6 pct. 5, în anexa nr. 7
pct. 2 și în anexa nr. 8 pct. 2 și 3, cu amendă de la 2.500 lei la
5.000 lei și interzicerea comercializării până la o dată stabilită de
structura de specialitate prevăzută la art. 55 împreună cu
producătorul sau reprezentantul autorizat, după caz, pentru
eliminarea neconformităților;
e) nerespectarea obligației producătorului sau a
reprezentantului său autorizat, după caz, de a comunica
Ministerului Sănătății incidentele prevăzute în anexa nr. 2 pct. 3
poziția 3.1 lit. g), în anexa nr. 4 pct. 3, în anexa nr. 5 pct. 3 poziția
3.1 lit. h), în anexa nr. 6 pct. 3 poziția 3.1 lit. h), în anexa nr. 7
pct. 4, în anexa nr. 8 pct. 5 și în anexa nr. 10 pct. 2 poziția 2.3.5,
cu amendă de la 1.000 lei la 2.500 lei;
f) nerespectarea obligației unităților sanitare de a anunța
Ministerul Sănătății cu privire la incidentele în utilizare, prevăzută
la art. 16 alin. (2), cu amendă de la 1.000 lei la 2.500 lei;
g) nerespectarea măsurilor dispuse de Ministerul Sănătății
în cadrul procedurii de vigilență, cu amendă de la 1.000 lei la
2.500 lei;
h) nerespectarea prevederilor art. 35—38 și 40, cu amendă
de la 2.500 lei la 5.000 lei și oprirea investigației clinice, după
caz.
(2) Constatarea contravențiilor prevăzute la alin. (1) și
aplicarea sancțiunilor se fac de către personalul anume
împuternicit de Ministerul Sănătății.
(3) Contravenientul poate achita, pe loc sau în termen de cel
mult 48 de ore de la data încheierii procesului-verbal ori, după
caz, de la data comunicării acestuia, jumătate din minimul
amenzii prevăzute la alin. (1), agentul constatator făcând
mențiune despre această posibilitate în procesul-verbal.
Art. 57. — Contravențiilor prevăzute la art. 56 alin. (1) le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL XI
Punerea în aplicare, dispoziții finale și tranzitorii
SECȚIUNEA 1
Decizii de respingere sau de restrângere

Art. 58. — (1) Orice decizie adoptată conform prezentei
hotărâri prin care se respinge sau se restrânge introducerea pe
piață, punerea în funcțiune a unui dispozitiv, efectuarea unei
investigații clinice sau prin care se retrag dispozitive de pe piață
se justifică în mod precis, prin expunerea motivelor care stau la
baza acesteia.
(2) Deciziile prevăzute la alin. (1) sunt notificate fără
întârziere părții interesate, care va fi informată totodată cu privire
la căile de atac pe care le are la dispoziție conform

reglementărilor în vigoare, cât și cu privire la termenul-limită
până la care pot fi exercitate căile de atac.
(3) În cazul unei decizii de natura celor prevăzute la alin. (1),
producătorul sau reprezentantul său autorizat are posibilitatea
de a-și expune în prealabil punctul de vedere, cu excepția
cazului în care consultarea directă nu este posibilă, datorită
urgenței măsurilor ce trebuie adoptate.
SECȚIUNEA a 2-a
Confidențialitatea

Art. 59. — (1) Persoanele juridice și fizice implicate în
aplicarea prezentei hotărâri sunt obligate să asigure
confidențialitatea cu privire la informațiile obținute în procesul
de îndeplinire a sarcinilor de serviciu, cu respectarea legislației
în vigoare și a practicii naționale cu privire la secretul actului
medical.
(2) Prevederile alin. (1) referitoare la asigurarea
confidențialității nu sunt aplicabile Ministerului Sănătății și
organismelor notificate în ceea ce privește obligațiile de
informare reciprocă, de informare a statelor membre ale Uniunii
Europene și de difuzare a avertismentelor și nici obligațiilor
persoanelor în cauză de a furniza informații în temeiul legislației
în materie penală.
Art. 60. — Nu sunt considerate ca fiind confidențiale
următoarele informații:
a) informațiile privind înregistrarea persoanelor responsabile
cu introducerea pe piață a dispozitivelor în conformitate cu
art. 31;
b) informațiile trimise utilizatorilor de către producător,
reprezentantul său autorizat sau distribuitor, referitoare la o
măsură luată în conformitate cu art. 16 alin. (4);
c) informațiile conținute în certificatele eliberate, modificate,
suplimentate, suspendate sau retrase.
SECȚIUNEA a 3-a
Cooperarea

Art. 61. — Ministerul Sănătății adoptă măsurile adecvate
pentru a asigura cooperarea cu autoritățile competente din
statele membre ale Uniunii Europene și cu Comisia Europeană
și transmiterea către acestea a informațiilor necesare pentru a
permite punerea în aplicare uniformă a Directivei 93/42/CEE.
SECȚIUNEA a 4-a
Dispoziții finale și tranzitorii

Art. 62. — Organismele notificate, responsabile cu evaluarea
conformității dispozitivelor conform prevederilor art. 42, țin
seama de orice informație relevantă privind caracteristicile și
performanțele acestor dispozitive, inclusiv de rezultatele oricăror
încercări și verificări relevante realizate în conformitate cu
legislația națională din domeniul dispozitivelor medicale,
aplicabilă anterior intrării în vigoare a prezentei hotărâri.

11

MONITORUL OFICIAL AL ROMÂNIEI, PARTEA I, Nr. 94/17.II.2009
Art. 63. — Ministerul Sănătății comunică Comisiei Europene
textele legislației naționale adoptate în domeniul reglementat de
prezenta hotărâre.
Art. 64. — Implanturile mamare introduse pe piață în
conformitate cu prevederile art. 19 lit. a) sau, după caz, lit. b)
pct. 3 până la data intrării în vigoare a prezentei hotărâri vor face
obiectul unei proceduri de reevaluare a conformității ca
dispozitive medicale din clasa III, până la data de 1 iunie 2010.
Art. 65. — Anexele nr. 1—12 fac parte integrantă din
prezenta hotărâre.
Art. 66. — La articolul 8 din Hotărârea Guvernului
nr. 956/2005 privind plasarea pe piață a produselor biocide,
publicată în Monitorul Oficial al României, Partea I, nr. 852
și 852 bis din 21 septembrie 2005, cu modificările și
completările ulterioare, litera b) se modifică și va avea
următorul cuprins:
ăb) Hotărârea Guvernului nr. 911/2005 privind stabilirea
condițiilor de introducere pe piață și de punere în funcțiune a
dispozitivelor

medicale,

cu

modificările

și

completările

ulterioare;”.
Art. 67. — (1) Prezenta hotărâre intră în vigoare la data de
21 martie 2010, cu excepția prevederilor art. 66, care intră în
vigoare la data publicării prezentei hotărâri.
(2) Pe data intrării în vigoare a prezentei hotărâri, Hotărârea
Guvernului nr. 911/2005 privind stabilirea condițiilor de
introducere pe piață și de punere în funcțiune a dispozitivelor
medicale, publicată în Monitorul Oficial al României, Partea I,
nr. 785 din 30 august 2005, cu modificările și completările
ulterioare, se abrogă.

*
Prezenta hotărâre transpune Directiva 93/42/CEE a
Consiliului din 14 iunie 1993 privind dispozitivele medicale,
publicată în Jurnalul Oficial al Comunităților Europene, seria L,
nr. 169 din 12 iulie 1993, și modificările din Directiva 98/79/CE
a Parlamentului European și a Consiliului din 27 octombrie 1998
privind dispozitivele medicale pentru diagnostic in vitro, publicată
în Jurnalul Oficial al Comunităților Europene, seria L, nr. 331 din
7 decembrie 1998, din Directiva 2000/70/CE a Parlamentului
European și a Consiliului din 16 noiembrie 2000 de modificare
a Directivei 93/42/CEE a Consiliului privind dispozitivele
medicale care încorporează derivate stabile din sânge uman
sau din plasmă umană, publicată în Jurnalul Oficial al
Comunităților Europene, seria L, nr. 313 din 13 decembrie 2000,
din Directiva 2001/104/CE a Parlamentului European și a
Consiliului din 7 decembrie 2001 de modificare a Directivei
93/42/CEE a Consiliului privind dispozitivele medicale, publicată
în Jurnalul Oficial al Comunităților Europene, seria L, nr. 6 din
10 ianuarie 2002, și din Directiva 2007/47/CE a Parlamentului
European și a Consiliului din 5 septembrie 2007 de modificare
a Directivei 90/385/CEE a Consiliului privind apropierea
legislațiilor statelor membre referitoare la dispozitivele medicale
active implantabile, a Directivei 93/42/CEE a Consiliului din
14 iunie 1993 privind dispozitivele medicale și a Directivei 98/8/CE
privind comercializarea produselor biodistructive, publicată în
Jurnalul Oficial al Uniunii Europene, seria L, nr. 247 din
21 septembrie 2007, și prevederile Directivei 2003/12/CE a
Comisiei din 3 februarie 2003 privind reclasificarea implanturilor
mamare în cadrul Directivei 93/42/CEE privind dispozitivele
medicale, publicată în Jurnalul Oficial al Uniunii Europene,
seria L, nr. 28 din 4 februarie 2003.

PRIM-MINISTRU
EMIL BOC
Contrasemnează:
Ministrul sănătății,
Ion Bazac
p. Ministrul economiei,
Tudor Șerban,
secretar de stat
Departamentul pentru Afaceri Europene,
Vasile Pușcaș,
secretar de stat
București, 29 ianuarie 2009.
Nr. 54.
ANEXA Nr. 1

CERINȚE ESENȚIALE

I. Cerințe generale
1. Dispozitivele trebuie să fie proiectate și fabricate astfel
încât, în cazul în care sunt utilizate în condițiile și în conformitate
cu scopul propus, să nu compromită starea clinică sau siguranța
pacienților ori siguranța și sănătatea utilizatorilor sau, după caz,

ale altor persoane, cu condiția ca orice riscuri ce ar putea fi
asociate cu utilizarea lor să reprezinte riscuri acceptabile în
comparație cu beneficiile pacientului și ca ele să fie compatibile
cu un nivel ridicat de protecție a sănătății și securității.

12

MONITORUL OFICIAL AL ROMÂNIEI, PARTEA I, Nr. 94/17.II.2009

Aceasta include:
a) reducerea, pe cât posibil, a riscurilor de erori în utilizare,
datorate caracteristicilor ergonomice ale dispozitivelor și
mediului în care dispozitivul este destinat a fi utilizat —
proiectare pentru siguranța pacientului; și
b) luarea în considerare a cunoștințelor tehnice, a
experienței, a educației și a formării profesionale și, după caz, a
situației medicale și fizice a utilizatorilor cărora le sunt destinate —
proiectare pentru utilizatori neprofesioniști, profesioniști, cu
dizabilități sau alții.
2. Soluțiile adoptate de producător pentru proiectarea și
construcția dispozitivelor trebuie să fie conforme cu principiile
de siguranță, luând în considerare nivelul general de dezvoltare
a tehnologiei în domeniu. Pentru selectarea celor mai potrivite
soluții producătorul trebuie să aplice următoarele principii în
ordinea de mai jos:
a) să elimine sau să reducă riscurile cât mai mult posibil prin
proiectare și construcție sigură;
b) să ia măsuri de protecție adecvate acolo unde este cazul,
inclusiv alarme, dacă este necesar, în legătură cu riscurile care
nu pot fi eliminate;
c) să informeze utilizatorii despre riscurile reziduale, datorate
insuficientelor măsuri de protecție adoptate.
3. Dispozitivele trebuie să realizeze performanțele stabilite
de producător și să fie proiectate, fabricate și ambalate astfel
încât să fie potrivite pentru una sau mai multe funcțiuni, conform
art. 2 alin. (1) pct. 1 din hotărâre, după cum specifică
producătorul.
4. Caracteristicile și performanțele prevăzute la pct. 1—3 nu
trebuie să se deprecieze astfel încât să compromită condițiile
clinice, siguranța pacienților și, după caz, a altor persoane, pe
întreaga durată de funcționare a dispozitivului indicată de
producător, atunci când dispozitivul este supus utilizării intensive
în timpul condițiilor normale de folosire.
5. Dispozitivele trebuie să fie proiectate, fabricate și ambalate
astfel încât caracteristicile și performanțele lor în timpul folosirii
să nu fie afectate ca urmare a transportului și depozitării în
conformitate cu instrucțiunile și informațiile prevăzute de
producător.
6.1. Orice efect secundar nedorit trebuie să constituie un risc
acceptabil în raport cu performanțele stabilite de producător.
6.2. Demonstrarea conformității cu cerințele esențiale trebuie
să includă o evaluare clinică în conformitate cu prevederile
anexei nr. 10.
II. Cerințe cu privire la proiect și construcție
7. Proprietăți chimice, fizice și biologice:
7.1. Dispozitivele trebuie să fie proiectate și fabricate astfel
încât să garanteze caracteristicile și performanțele cuprinse în
partea I ăCerințe generale”. O atenție specială trebuie acordată:
a) alegerii materialelor folosite, în special cu privire la
toxicitate și, dacă este cazul, la inflamabilitate;

b) compatibilității dintre materialele folosite și țesuturile
biologice, celulele și fluidele corpului, ținându-se seama de
scopul propus al dispozitivului;
c) după caz, rezultatelor cercetărilor biofizice sau ale
modelării a căror valabilitate a fost demonstrată în prealabil.
7.2. Dispozitivele trebuie să fie proiectate, fabricate și
ambalate astfel încât să minimizeze riscul contaminanților și
reziduurilor asupra persoanelor implicate în transportul și în
depozitarea acestora, precum și asupra utilizatorilor
dispozitivelor, ținându-se seama de scopul propus al produsului.
Trebuie să se acorde o atenție specială țesuturilor expuse,
duratei și frecvenței de expunere.
7.3. Dispozitivele trebuie să fie proiectate și fabricate astfel
încât să poată fi folosite în siguranță cu materialele, substanțele
și gazele cu care vin în contact în timpul folosirii lor normale sau
al procedurilor de rutină; dacă dispozitivele sunt destinate
administrării medicamentelor, ele trebuie proiectate și fabricate
pentru a fi compatibile cu medicamentele respective, conform
dispozițiilor și restricțiilor aplicabile acestora, iar performanțele
lor trebuie să se mențină în conformitate cu scopul propus.
7.4.1. În cazul în care un dispozitiv încorporează, ca parte
integrantă, o substanță care, dacă este folosită separat, poate fi
considerată ca fiind un medicament în sensul definiției prevăzute
la art. 695 din Legea nr. 95/2006 privind reforma în domeniul
sănătății, cu modificările și completările ulterioare, și care poate
să acționeze asupra organismului uman printr-o acțiune
auxiliară celei a dispozitivului, calitatea, siguranța și utilitatea
acelei substanțe trebuie verificate prin analogie cu metodele
specificate în Ordinul ministrului sănătății publice nr. 906/2006
pentru aprobarea Normelor și protocoalelor analitice,
farmacotoxicologice și clinice referitoare la testarea
medicamentelor.
7.4.2. În cazul substanțelor menționate la pct. 7.4.1,
organismul notificat, după ce a verificat utilitatea substanței ca
parte a dispozitivului medical și ținând cont de scopul propus al
dispozitivului, solicită avizul științific al uneia dintre autoritățile
competente desemnate de statele membre ale Uniunii
Europene sau al Agenției Europene pentru Medicamente
(EMEA), care hotărăște, în special în cadrul comitetului său
prevăzut în Regulamentul (CE) nr. 726/2004, cu privire la
calitatea și siguranța substanței, inclusiv raportul stabilit între
beneficiile și riscurile clinice ale încorporării substanței în
dispozitiv. În emiterea avizului, autoritatea competentă sau
EMEA ia în considerare procesul de fabricație și datele
referitoare la utilitatea încorporării substanței în dispozitiv,
determinate de către organismul notificat.
7.4.3. În cazul în care un dispozitiv încorporează, ca parte
integrantă, un derivat din sânge uman, organismul notificat,
după ce a verificat utilitatea substanței ca parte a dispozitivului
medical și ținând cont de scopul propus al dispozitivului, solicită
avizul științific al EMEA, care hotărăște, în special în cadrul
comitetului său, cu privire la calitatea și siguranța substanței,
inclusiv raportul stabilit între beneficiile și riscurile clinice ale

MONITORUL OFICIAL AL ROMÂNIEI, PARTEA I, Nr. 94/17.II.2009
încorporării derivatului din sânge uman în dispozitiv. În emiterea
avizului, EMEA ia în considerare procesul de fabricație și datele
referitoare la utilitatea încorporării substanței în dispozitiv,
determinate de către organismul notificat.
7.4.4. În cazul în care se aduc modificări unei substanțe
auxiliare încorporate într-un dispozitiv, în special dacă sunt
legate de procesul de fabricație al acesteia, organismul notificat
este informat cu privire la modificări și consultă autoritatea
competentă pentru medicamente implicată în consultarea
inițială, pentru a confirma menținerea gradului inițial de calitate
și siguranță al substanței auxiliare. Autoritatea competentă ține
seama de datele referitoare la utilitatea încorporării substanței în
dispozitiv determinate de organismul notificat, pentru a se
asigura că modificările nu au un impact negativ asupra raportului
stabilit între beneficiile și riscurile adăugării substanței în
dispozitiv.
7.4.5. În cazul în care autoritatea competentă pentru
medicamente implicată în consultarea inițială a obținut informații
cu privire la substanța auxiliară care ar putea avea un impact
asupra raportului stabilit între beneficiile și riscurile adăugării
substanței în dispozitivul medical, aceasta furnizează consiliere
organismului notificat, indiferent dacă informațiile au sau nu au
un impact asupra raportului stabilit între beneficiile și riscurile
adăugării substanței în dispozitiv. Organismul notificat ține
seama de avizul științific actualizat și reanalizează evaluarea sa
din cadrul procedurii de evaluare a conformității.
7.5.1. Dispozitivele trebuie proiectate și fabricate astfel încât
să se reducă la minimum riscurile generate de scurgerea de
substanțe din dispozitiv. Se acordă o atenție specială
substanțelor care sunt cancerigene, mutagene sau toxice pentru
reproducere, în conformitate cu prevederile Hotărârii Guvernului
nr. 1.408/2008 privind clasificarea, ambalarea și etichetarea
substanțelor periculoase.
7.5.2. În cazul în care părți ale unui dispozitiv sau dispozitivul
însuși,
destinate
administrării
și/sau
îndepărtării
medicamentelor, lichidelor corporale sau altor substanțe în ori
din organism, sau dispozitivele destinate transportului ori
depozitării de astfel de fluide corporale sau substanțe conțin
ftalați clasificați drept cancerigeni, mutageni sau toxici pentru
reproducere, în categoriile 1 sau 2, în conformitate cu
prevederile Hotărârii Guvernului nr. 1.408/2008, dispozitivele în
cauză trebuie să fie etichetate direct și/sau pe ambalajul fiecărei
unități, ori, după caz, pe ambalajul de vânzare ca dispozitive
care conțin ftalați.
7.5.3. În cazul în care dispozitivele în cauză sunt destinate,
printre altele, aplicării unor tratamente copiilor, femeilor
însărcinate sau care alăptează, producătorul trebuie să
furnizeze o justificare specifică pentru utilizarea acestor
substanțe, raportat la respectarea cerințelor esențiale, în special
ale prevederilor prezentului paragraf, în documentația tehnică,
iar în instrucțiunile de utilizare, informații cu privire la riscurile
reziduale pentru aceste grupuri de pacienți și, dacă este cazul,
la măsurile de precauție adecvate.

13

7.6. Dispozitivele trebuie să fie proiectate și fabricate astfel
încât să se reducă cât mai mult posibil riscurile datorate
pătrunderii neprevăzute a substanțelor în dispozitiv, luând în
considerare dispozitivul și natura mediului în care acesta este
utilizat în conformitate cu scopul propus.
8. Infectare și contaminare microbiană:
8.1. Dispozitivele și procesul de fabricare trebuie să fie astfel
concepute încât să se elimine sau să se reducă cât mai mult
posibil riscul de infectare a pacientului, utilizatorului ori a terțelor
persoane. Proiectarea dispozitivului medical trebuie să permită
mânuirea ușoară și, unde este necesar, să micșoreze
contaminarea dispozitivului de către pacient și viceversa în
timpul folosirii.
8.2. Țesuturile de origine animală trebuie să fie prelevate de
la animale supuse controlului și supravegherii veterinare,
adaptate scopului propus de utilizare a țesutului respectiv.
Organismele notificate păstrează informațiile asupra zonei
geografice de origine a animalelor.
Procesarea, conservarea, testarea și manevrarea țesuturilor,
celulelor și substanțelor de origine animală trebuie efectuate în
condiții de maximă siguranță. În special siguranța cu privire la
viruși și la alți agenți transmisibili trebuie să fie asigurată prin
aplicarea unor metode validate de eliminare a virușilor sau de
inactivare virală în cursul procesului de fabricație.
8.3. Dispozitivele livrate în stare sterilă trebuie să fie
proiectate, fabricate și ambalate în pachete de unică folosință
și/sau într-un mod care să asigure că sunt sterile în momentul
introducerii pe piață, pe durata depozitării și a transportului în
condițiile specificate de producător, și că rămân sterile până la
deteriorarea sau deschiderea ambalajului protector.
8.4. Dispozitivele livrate în stare sterilă trebuie să fi fost
fabricate și sterilizate printr-o metodă adecvată și validată.
8.5. Dispozitivele destinate să fie sterilizate trebuie să fie
fabricate în condiții de mediu controlat.
8.6. Sistemele de ambalare pentru dispozitivele nesterile
trebuie să ferească produsul de deteriorări, păstrându-se nivelul
de curățenie prevăzut; la dispozitivele ce urmează să fie
sterilizate anterior folosirii trebuie redus riscul de contaminare
microbiană; sistemul de ambalare trebuie să fie adecvat,
ținându-se seama de metoda de sterilizare indicată de
producător.
8.7. Ambalajul și/sau eticheta dispozitivului trebuie să
permită distincția între produse identice sau similare puse în
circulație, atât în formă sterilă cât și nesterilă.
9. Proprietăți de construcție și de mediu:
9.1. Dacă dispozitivul este destinat folosirii în combinație cu
alte dispozitive sau echipamente, întreaga combinație, inclusiv
sistemul de conectare, trebuie să fie sigură și să nu reducă
performanțele specificate ale dispozitivelor. Orice restricție cu
privire la folosire trebuie să fie indicată pe etichetă sau în
instrucțiunile de utilizare.
9.2. Dispozitivele trebuie să fie proiectate și fabricate astfel
încât să elimine sau să reducă cât mai mult posibil:

14

MONITORUL OFICIAL AL ROMÂNIEI, PARTEA I, Nr. 94/17.II.2009

a) riscul de rănire, în legătură cu caracteristicile fizice,
incluzând raportul volum/presiune, caracteristicile dimensionale
și, unde este cazul, caracteristicile ergonomice;
b) riscurile legate de condițiile previzibile ale mediului
înconjurător, cum ar fi: câmpurile magnetice, influențele electrice
externe, descărcările electrostatice, temperatura, presiunea și
variațiile de presiune sau de accelerație;
c) riscurile interacțiunii reciproce cu alte dispozitive normal
folosite în investigațiile sau în tratamentul respectiv;
d) riscurile intervenite când întreținerea sau calibrarea nu
este posibilă (de exemplu la implanturi) ori datorată îmbătrânirii
materialelor folosite sau pierderii preciziei oricărui mecanism de
măsurare ori control.
9.3. Dispozitivele trebuie să fie proiectate și fabricate astfel
încât să minimizeze riscurile de incendiu sau explozie în timpul
folosirii normale și în condiții de prim defect. O atenție deosebită
trebuie acordată dispozitivelor a căror folosire proiectată
presupune expunerea la substanțe inflamabile sau la substanțe
care întrețin arderea.
10. Dispozitive cu funcție de măsurare:
10.1. Dispozitivele cu funcție de măsurare trebuie să fie
proiectate și fabricate astfel încât să realizeze o precizie și
stabilitate suficiente, în limitele de precizie specificate,
ținându-se seama de scopul propus al dispozitivului. Limitele de
precizie trebuie să fie indicate de producător.
10.2. Scala de măsură, de monitorizare și de afișare trebuie
să fie proiectată conform principiilor ergonomice, ținându-se
seama de scopul propus al dispozitivului.
10.3. Măsurătorile făcute de dispozitivul cu funcție de
măsurare trebuie să fie exprimate în unități de măsurare legale,
în conformitate cu prevederile Hotărârii Guvernului nr. 755/2004
privind aprobarea unităților de măsură legală.
11. Protecția împotriva iradierii:
11.1 Generalități:
11.1.1. Dispozitivele trebuie să fie proiectate și fabricate
astfel încât expunerea la radiații a pacienților, utilizatorilor și a
altor persoane să fie redusă pe cât posibil, compatibil cu scopul
propus, fără a restrânge aplicarea nivelurilor necesare, specifice
scopului terapeutic sau de diagnostic.
11.2. Iradiere intenționată:
11.2.1. Când dispozitivele sunt proiectate pentru a emite
niveluri periculoase de radiații în scop medical, beneficiul
pacientului depășind riscurile inerente ale emisiei, trebuie să
existe posibilitatea ca utilizatorul să controleze emisiile. Aceste
dispozitive trebuie să fie proiectate și fabricate cu asigurarea
reproductibilității și a toleranței parametrilor variabili relevanți.
11.2.2. Când dispozitivele sunt destinate să emită radiații
potențial periculoase, în spectru vizibil și/sau invizibil, ele trebuie
să fie prevăzute, pe cât posibil, cu indicatori vizuali și/sau cu
avertismente sonore ale acestor emisii.
11.3. Iradiere neintenționată:
11.3.1. Dispozitivele sunt proiectate și fabricate astfel încât
expunerea pacienților, utilizatorilor și a altor persoane la emisia

de radiații neintenționate, parazite sau difuze să fie redusă cât
mai mult posibil.
11.4. Instrucțiuni:
11.4.1. Instrucțiunile de operare pentru dispozitivele care
emit radiații trebuie să dea informații detaliate cu privire la natura
radiațiilor emise, mijloacele de protecție a pacientului și
utilizatorului, modurile de evitare a manevrelor greșite și
eliminarea riscurilor inerente în timpul instalării.
11.5. Radiații ionizante:
11.5.1. Dispozitivele care emit radiații ionizante trebuie să fie
proiectate și fabricate astfel încât să asigure ca geometria,
cantitatea și calitatea radiației emise să poată fi reglate și
controlate ținându-se seama de scopul propus.
11.5.2. Dispozitivele care emit radiații ionizante pentru
diagnosticare radiologică trebuie să fie proiectate și fabricate
astfel încât să permită obținerea de imagini clare și/sau de
calitatea necesară scopului medical în condiții de expunere
minimă la radiații a pacientului și a utilizatorului.
11.5.3. Dispozitivele care emit radiații ionizante utilizate în
scop radioterapeutic sunt proiectate și fabricate astfel încât să
asigure monitorizarea riguroasă și controlul dozei, tipului
fasciculului de raze și energiei și, după caz, ale calității radiației.
12. Cerințe pentru dispozitive medicale conectate la o sursă
de energie sau echipate cu o sursă de energie:
12.1.1. Dispozitivele care încorporează sisteme electronice
programabile sunt proiectate astfel încât să asigure
repetabilitatea, fiabilitatea și performanța acestor sisteme în
raport cu scopul propus. În condițiile apariției de prim defect în
sistem trebuie să se adopte măsuri specifice pentru a elimina
sau a reduce la minimum riscurile ce decurg din aceasta.
12.1.2. În cazul dispozitivelor care încorporează software sau
care sunt ele însele software medical, software-ul trebuie validat
în conformitate cu nivelul tehnicii la momentul respectiv, luând în
considerare principiile dezvoltării ciclului de viață, gestionării
riscurilor, validării și verificării.
12.2. Dispozitivele la care siguranța pacientului depinde de
o sursă de putere internă trebuie să fie echipate cu mijloace de
determinare a stării sursei de alimentare.
12.3. Dispozitivele la care siguranța pacientului depinde de
o sursă externă de putere trebuie să includă un sistem de
alarmă pentru a semnaliza orice cădere a sursei.
12.4. Dispozitivele proiectate pentru a monitoriza unul sau
mai mulți parametri clinici ai pacientului trebuie să fie echipate
cu sisteme de alarmă adecvate pentru a alerta utilizatorul
asupra situațiilor care ar putea duce la moartea sau deteriorarea
severă a stării de sănătate a pacientului.
12.5. Dispozitivele trebuie să fie proiectate și fabricate astfel
încât să reducă pe cât posibil riscurile de formare a câmpurilor
electromagnetice care ar putea afecta funcționarea altor
dispozitive sau echipamente din mediul înconjurător uzual.
12.6. Protecția împotriva riscurilor electrice:
Dispozitivele trebuie să fie proiectate și fabricate astfel încât
să se evite pe cât posibil riscul șocului electric accidental în

MONITORUL OFICIAL AL ROMÂNIEI, PARTEA I, Nr. 94/17.II.2009
timpul folosirii normale și în condiții de prim defect, atunci când
dispozitivele sunt corect instalate.
12.7. Protecția împotriva riscurilor mecanice și termice:
12.7.1. Dispozitivele trebuie să fie proiectate și fabricate
astfel încât să protejeze pacientul și utilizatorul împotriva
riscurilor mecanice legate, de exemplu, de rezistența mecanică,
stabilitate și piese mobile.
12.7.2. Dispozitivele trebuie să fie proiectate și fabricate
astfel încât să se reducă cât se poate de mult riscurile ce apar
din vibrația generată de acestea, ținându-se seama de
progresele tehnice și de mijloacele disponibile pentru reducerea
vibrației, în special la sursa de alimentare, numai dacă obținerea
vibrațiilor nu reprezintă scopul propus.
12.7.3. Dispozitivele trebuie să fie proiectate și fabricate
astfel încât să se reducă cât se poate de mult riscurile care apar
din zgomotul emis, în special la sursa de alimentare, dacă
zgomotul emis nu este parte a scopului propus.
12.7.4. Terminalele și conectorii alimentați de la o sursă de
putere electrică, de gaz, hidraulică sau pneumatică și care
trebuie să fie mânuiți de utilizator trebuie să fie proiectați și
construiți astfel încât să minimalizeze toate riscurile posibile.
12.7.5. Părțile accesibile ale dispozitivelor — cu excepția
părților sau a suprafețelor proiectate pentru a emite căldura sau
a atinge temperaturi date — și împrejurimile lor nu trebuie să
atingă temperaturi cu potențial periculos în condiții de utilizare
normală.
12.8. Protecția împotriva riscurilor la care poate fi supus
pacientul prin administrarea de energie sau substanțe:
12.8.1. Dispozitivele care furnizează pacientului energie sau
substanțe trebuie să fie proiectate și construite astfel încât
cantitatea administrată să poată fi reglată și întreținută cu
precizie suficientă pentru a garanta siguranța pacientului și a
utilizatorului.
12.8.2. Dispozitivele trebuie să fie prevăzute cu mijloace de
prevenire și/sau de indicare a cantității administrate care ar
putea constitui un pericol.
Dispozitivele trebuie să încorporeze mijloace pentru a
preveni pe cât posibil emiterea accidentală la niveluri
periculoase de energie provenind de la o sursă de energie și/sau
de substanță.
12.9. Funcția mijloacelor de control și a indicatoarelor trebuie
să fie clar specificată pe dispozitiv.
În cazul în care un dispozitiv poartă instrucțiunile necesare
funcționării sale sau indică parametrii de funcționare ori de
reglare cu ajutorul unui sistem vizual, aceste informații trebuie să
poată fi înțelese de utilizator și, în funcție de situație, de pacient.
13. Informații furnizate de producător:
13.1. Fiecare dispozitiv trebuie să fie însoțit de informațiile
necesare utilizării sale corecte și în condiții de siguranță, luând
în considerare tipul de pregătire și cunoștințele potențialilor
utilizatori, precum și cele necesare identificării producătorului.
Aceste informații cuprind detaliile de pe etichetă și
informațiile din instrucțiunile de utilizare.

15

Este indicat ca informațiile necesare pentru a folosi
dispozitivele în siguranță să fie redactate pe dispozitivul însuși
și/sau pe pachetul unitar ori pe ambalajul de vânzare. Dacă nu
se practică ambalarea individuală, informațiile trebuie să fie
redactate într-o broșură furnizată cu unul sau mai multe
dispozitive.
Instrucțiunile de utilizare trebuie să fie incluse în ambalaj
pentru fiecare dispozitiv. Ca o excepție, instrucțiunile de utilizare
nu sunt necesare pentru dispozitivele de clasa I sau a II-a, dacă
ele pot fi folosite în siguranță fără aceste instrucțiuni.
13.2. În funcție de situație, aceste informații se prezintă sub
formă de simboluri. Orice simbol sau culoare de identificare
folosită trebuie să fie în conformitate cu standardele armonizate.
În domeniile în care nu există standarde, simbolurile și culorile
trebuie să fie descrise în documentația furnizată odată cu
dispozitivul.
13.3. Eticheta trebuie să conțină următoarele indicații:
a) numele sau numele comercial și adresa producătorului.
Pentru dispozitivele importate în Uniunea Europeană pentru a fi
distribuite în Uniunea Europeană, eticheta, ambalajul exterior
sau instrucțiunile de utilizare conțin, în afară de aceasta, numele
și adresa reprezentantului autorizat, în cazul în care
producătorul nu are sediul pe teritoriul Uniunii Europene;
b) detalii strict necesare pentru a identifica dispozitivul și
conținutul ambalajului, în special pentru utilizatori;
c) cuvântul ăsteril”, pentru dispozitive livrate steril;
d) numărul lotului precedat de cuvântul ălot” sau numărul de
serie, după caz;
e) anul și luna până la care dispozitivul poate fi folosit în
siguranță, după caz;
f) după caz, o indicație precizând că dispozitivul este de
unică utilizare. Indicația producătorului privind unica utilizare
trebuie să fie uniformă pe întreg teritoriul Uniunii Europene;
g) în cazul în care dispozitivul este fabricat la comandă,
inscripția ădispozitiv fabricat la comandă”;
h) în cazul în care dispozitivul este destinat investigațiilor
clinice, inscripția ăexclusiv pentru investigații clinice”;
i) condiții speciale de păstrare și/sau de manevrare;
j) instrucțiuni speciale de utilizare;
k) atenționări și/sau precauții necesare;
l) anul de fabricație pentru dispozitivele active, altele decât
cele prevăzute la lit. e); această indicație poate fi inclusă în
numărul de lot sau în numărul de serie;
m) metoda de sterilizare, dacă este cazul;
n) în cazul unui dispozitiv prevăzut la art. 4 alin. (2) din
hotărâre, se precizează că dispozitivul conține un derivat din
sânge uman.
13.4. În cazul în care scopul propus al dispozitivului nu este
evident pentru utilizator, producătorul trebuie să îl menționeze în
mod clar pe etichetă și în instrucțiunile de utilizare.
13.5. În măsura în care este rezonabil posibil, dispozitivele și
componentele detașabile sunt identificate, în funcție de situație,
prin indicarea lotului, pentru a permite luarea de măsuri

16

MONITORUL OFICIAL AL ROMÂNIEI, PARTEA I, Nr. 94/17.II.2009

adecvate de identificare a riscurilor potențiale legate de
dispozitivele și componentele detașabile.
13.6. Instrucțiunile de utilizare trebuie să conțină, după caz:
a) detaliile prevăzute la pct. 13 poziția 13.3, cu excepția lit. d)
și e);
b) performanțele prevăzute la pct. 3 și orice efecte secundare
nedorite;
c) dacă dispozitivul trebuie instalat sau conectat cu alte
dispozitive medicale ori echipamente în scopul utilizării conform
scopului propus, detalii suficiente cu privire la caracteristicile
sale pentru identificarea corectă a dispozitivelor sau
echipamentelor ce trebuie folosite pentru instalarea corectă și
siguranța în funcționare a sistemului;
d) toate informațiile necesare pentru a verifica dacă
dispozitivul este instalat în mod corespunzător și dacă poate
funcționa corect și în deplină siguranță, precum și detalii privind
natura și frecvența operațiunilor de întreținere și de calibrare
necesare pentru a asigura în permanență buna funcționare și în
siguranță a dispozitivului;
e) informații necesare pentru a evita riscurile legate de
implantarea dispozitivului, dacă este cazul;
f) informații privind riscurile interferenței reciproce datorate
prezenței dispozitivului în timpul anumitor investigații sau
tratamente;
g) instrucțiunile necesare în eventualitatea deteriorării
ambalajului steril și, dacă este cazul, metoda potrivită de
resterilizare;
h) dacă dispozitivul este reutilizabil, indicații privind procesele
adecvate pentru asigurarea reutilizării, incluzând metoda de
curățare, dezinfecție, împachetare, sterilizare, restricții privind
numărul de utilizări, dacă este cazul.
Pentru dispozitivele destinate să fie sterilizate înainte de
utilizare, instrucțiunile privind curățarea și sterilizarea trebuie să
fie astfel redactate încât, dacă sunt urmate corect, dispozitivul să
rămână conform cerințelor pct. 1.

În cazul în care dispozitivul poartă o indicație precizând că
dispozitivul este de unică folosință, sunt necesare informații
privind caracteristicile cunoscute și factorii tehnici cunoscuți
producătorului care ar putea genera un risc dacă dispozitivul ar
fi reutilizat. În cazul în care, în conformitate cu pct. 13.1, nu sunt
necesare instrucțiuni de utilizare, informațiile trebuie să fie puse
la dispoziția utilizatorului la cerere;
i) detalii pentru orice tratament sau manevră necesară
înainte ca dispozitivul să fie utilizat, de exemplu: sterilizare,
asamblare finală;
j) în cazul dispozitivelor care emit radiații în scopuri medicale,
detalii asupra naturii, tipului, intensității și distribuției acestor
radiații;
Instrucțiunile de utilizare trebuie să includă și detalii care
permit personalului medical să informeze pacientul asupra
contraindicațiilor și precauțiilor necesare. Aceste detalii trebuie
să cuprindă în particular:
k) precauții în eventualitatea schimbării performanțelor
dispozitivului;
l) precauții privind expunerea, în condiții de mediu rezonabil
previzibile, la câmpuri magnetice, influențe electrice externe,
descărcări electrostatice, presiune sau variații de presiune,
accelerație, surse de foc;
m) informații adecvate privind medicamentele sau produsele
pe care dispozitivul le administrează, incluzând restricțiile în
alegerea acestor substanțe;
n) precauții împotriva oricărui risc special, neobișnuit,
referitor la aruncarea dispozitivului;
o) medicamentele sau derivatele din sânge uman
încorporate în dispozitiv ca parte integrantă a acestuia, în
conformitate cu pct. 7.4.1—7.4.5;
p) gradul de precizie cerut pentru dispozitivele cu funcție de
măsurare;
q) data emiterii sau a ultimei revizuiri a instrucțiunilor de
utilizare.
ANEXA Nr. 2

D E C L A R A Ț I E D E C O N F O R M I TAT E C E

Sistem complet de asigurare a calității
1. Producătorul trebuie să asigure aplicarea sistemului de
calitate aprobat pentru proiectarea, fabricarea și inspecția finală
a produselor respective, așa cum este prevăzut la pct. 3, să fie
subiectul auditului conform pct. 3 poziția 3.3 și pct. 4 și să fie
subiectul supravegherii comunitare conform pct. 5.
2. Declarația de conformitate CE este procedura prin care
producătorul care îndeplinește obligațiile stabilite la pct. 1 se
asigură și declară că produsele respective respectă dispozițiile
prezentei hotărâri, care le sunt aplicabile.
Producătorul trebuie să aplice marcajul CE în conformitate cu
art. 49 din hotărâre și să întocmească o declarație scrisă de
conformitate. Declarația se referă în mod obligatoriu la unul sau

mai multe dispozitive medicale fabricate, identificate clar prin
intermediul denumirii sau al codului produsului ori al altei
referințe lipsite de ambiguitate, și trebuie păstrată de producător.
3. Sistemul calității:
3.1. Producătorul trebuie să înainteze unui organism notificat
o cerere pentru evaluarea sistemului calității propriu. Cererea
trebuie să includă:
a) numele și adresa producătorului și a oricărui loc de
fabricație suplimentar cuprins în sistemul calității;
b) toate informațiile relevante referitoare la produs sau la
categoria de produse care fac obiectul procedurii;

MONITORUL OFICIAL AL ROMÂNIEI, PARTEA I, Nr. 94/17.II.2009
c) o declarație scrisă în care se menționează că nu a fost
depusă o cerere la un alt organism notificat pentru același
sistem al calității referitor la produs;
d) documentația referitoare la sistemul calității;
e) angajamentul producătorului de a îndeplini obligațiile
impuse prin sistemul calității aprobat;
f) angajamentul producătorului de menținere a sistemului
calității aprobat în mod adecvat și eficace;
g) un angajament al producătorului de a institui și a actualiza
o procedură sistematică de analiză a informațiilor obținute
privind comportamentul dispozitivelor după încheierea fazei de
producție, inclusiv prevederile menționate în anexa nr. 10, și de
a implementa mijloace adecvate de aplicare a măsurilor
corective necesare. Acest angajament trebuie să includă
obligația producătorului de a informa autoritățile competente
asupra incidentelor următoare, de îndată ce a aflat despre
existența lor:
(i) orice funcționare defectuoasă sau deteriorare a
caracteristicilor și/sau performanțelor unui dispozitiv,
precum și orice caz de inadecvare a instrucțiunilor
de utilizare, care pot să conducă sau să fi condus la
decesul ori la deteriorarea severă a stării de
sănătate a unui pacient sau utilizator;
(ii) orice cauză de ordin tehnic sau medical legată de
caracteristicile ori performanțele unui dispozitiv,
care, din motivele menționate la pct. (i), conduce la
retragerea sistematică de pe piață de către
producător a dispozitivelor de același tip.
3.2. Aplicarea sistemului calității trebuie să asigure că
dispozitivele sunt conforme cu prevederile prezentei hotărâri, ce
le sunt aplicabile, în toate etapele, de la proiectare la inspecția
finală. Toate elementele, cerințele și prevederile adoptate de
producător pentru sistemul calității trebuie să fie documentate
în mod sistematic și ordonat sub formă de proceduri și politici
scrise, cum ar fi programe, planuri, manuale și înregistrări ale
calității.
Acestea includ în special documentele corespunzătoare,
datele și înregistrările generate de procedurile menționate la
lit. c) de mai jos.
Documentația cuprinde, în special, o descriere adecvată a:
a) obiectivelor producătorului privind calitatea;
b) modului de organizare și, în particular:
1. a structurilor organizatorice, a responsabilităților
personalului de conducere și a autorității acestuia în legătură cu
organizarea, în cazul în care este vizată calitatea proiectării și
fabricația produselor;
2. a metodelor de monitorizare a funcționării eficiente a
sistemului calității și, în special, capacitatea acestuia de a
determina calitatea dorită a proiectului și a produselor, inclusiv
controlul produselor care nu sunt conforme;
3. a metodelor de monitorizare a funcționării eficiente a
sistemului calității și, în special tipul și amploarea controalelor
aplicate terței părți, în cazul în care proiectarea, fabricarea și/sau

17

inspecția și testarea finală a produselor sau ale unor elemente
ale acestora sunt efectuate de o terță parte;
c) procedurilor de monitorizare și verificare a proiectului
produselor, inclusiv documentația aferentă, și, în special:
1. o descriere generală a produsului, inclusiv variantele avute
în vedere, și a scopului propus al acestora;
2. specificațiile proiectului, inclusiv standardele care vor fi
aplicate, și rezultatele analizei riscurilor, precum și descrierea
soluțiilor adoptate pentru îndeplinirea cerințelor esențiale
aplicabile produselor, în cazul în care standardele menționate
la art. 12 din hotărâre nu sunt aplicate în întregime;
3. tehnicile utilizate pentru controlul și verificarea proiectului,
precum și procesele și măsurile sistematice care vor fi utilizate
la proiectarea produselor;
4. în cazul în care dispozitivul urmează a fi conectat la alte
dispozitive pentru a funcționa conform scopului propus, trebuie
aduse dovezi că acesta este conform cerințelor esențiale, atunci
când este conectat la orice astfel de dispozitiv având
caracteristicile indicate de producător;
5. o declarație care indică dacă dispozitivul încorporează sau
nu, ca parte integrantă, o substanță sau un derivat din sânge
uman în conformitate cu pct. 7.4.1—7.4.5 din anexa nr. 1,
precum și datele referitoare la probele efectuate în această
privință, necesare pentru a evalua siguranța, calitatea și
utilitatea substanței sau ale produsului derivat din sânge uman,
ținând seama de scopul propus al dispozitivului;
6. o declarație care indică dacă dispozitivul este fabricat sau
nu utilizând țesuturi de origine animală, conform prevederilor
Hotărârii Guvernului nr. 382/2005 privind introducerea
specificațiilor detaliate pentru dispozitivele medicale produse
prin utilizarea țesuturilor de origine animală, cu modificările
ulterioare;
7. soluțiile adoptate în conformitate cu prevederile cap. I pct. 2
din anexa nr. 1;
8. evaluarea preclinică;
9. evaluarea clinică menționată în anexa nr. 10;
10. proiectul de etichetă și, după caz, de instrucțiuni de
utilizare.
d) tehnicile de inspecție și de asigurare a calității în stadiul de
fabricație și, în particular:
1. procesele și procedurile utilizate, în special cu privire la
sterilizare, achiziție și alte documente relevante;
2. procedurile de identificare a produsului, întocmite și
actualizate prin proiecte, specificații și alte documente relevante
în fiecare fază de fabricație;
e) încercările și verificările adecvate, care vor fi efectuate
înainte, în timpul și după fabricație, frecvența cu care vor avea
loc și echipamentele de testare utilizate. Trebuie să fie asigurată
trasabilitatea calibrărilor echipamentului de testare.
3.3. Organismul notificat trebuie să auditeze sistemul calității
pentru a determina dacă acesta îndeplinește cerințele prevăzute
la poziția 3.2. Trebuie să se presupună că sistemele calității care

18

MONITORUL OFICIAL AL ROMÂNIEI, PARTEA I, Nr. 94/17.II.2009

implementează standardele armonizate relevante sunt
conforme acestor cerințe.
Echipa de evaluare trebuie să includă cel puțin un membru
cu experiență în evaluarea tehnologiei respective. Procedura de
evaluare trebuie să includă o evaluare prin sondaj a
documentației pentru proiectul produsului/produselor în cauză,
o inspecție la locul de producție și, în cazuri justificate în mod
corespunzător,
la
furnizorii
și/sau
subcontractanții
producătorului, pentru a controla procesele de fabricație.
Decizia, care trebuie să conțină concluziile inspecției și o
evaluare argumentată, se comunică producătorului.
3.4. Producătorul trebuie să informeze organismul notificat
care a aprobat sistemul calității cu privire la orice plan de
schimbare majoră a sistemului calității sau a gamei de produse
acoperite de acest sistem. Organismul notificat trebuie să
evalueze schimbările propuse și să verifice dacă după aceste
schimbări sistemul calității respectă cerințele prevăzute la pct. 3
poziția 3.2. Decizia privind rezultatul inspecției trebuie
comunicată producătorului. Aceasta trebuie să conțină
concluziile inspecției și o evaluare argumentată.
4. Examinarea proiectului produsului:
4.1. În plus față de obligațiile prevăzute la pct. 3, producătorul
trebuie să înainteze organismului notificat o cerere de
examinare a dosarului de proiect referitor la dispozitivul pe care
dorește să îl fabrice și care intră în categoria prevăzută la pct. 3
poziția 3.1.
4.2. Cererea trebuie să descrie proiectul, procesul de
fabricație și performanțele produsului în discuție și să includă
documentele necesare pentru a evalua dacă produsul este în
conformitate cu cerințele prezentei hotărâri, conform pct. 3
poziția 3.2 lit. c).
4.3. Organismul notificat trebuie să examineze solicitarea,
iar dacă produsul corespunde prevederilor aplicabile ale
prezentei hotărâri, eliberează solicitantului certificatul de
examinare CE a proiectului. Organismul notificat poate cere ca
solicitarea să fie completată cu încercări sau cu probe care să
permită evaluarea conformității cu cerințele prezentei hotărâri.
Certificatul trebuie să conțină concluziile examinării, condițiile
de validitate, datele necesare pentru identificarea proiectului
aprobat și, după caz, descrierea scopului propus al produsului.
În cazul dispozitivelor prevăzute la pct. 7.4.2 din anexa nr. 1,
înainte de a lua o decizie, organismul notificat consultă, în ceea
ce privește aspectele vizate la acel punct, una dintre autoritățile
competente desemnate de către statele membre ale Uniunii
Europene în conformitate cu Directiva 2001/83/CE sau EMEA.
Avizul autorității naționale competente sau al EMEA se emite în
termen de 210 zile de la primirea unei documentații valide.
Avizul științific al autorității naționale competente sau al EMEA
trebuie inclus în documentația privind dispozitivul. La luarea
deciziei, organismul notificat ia în considerare punctele de
vedere exprimate cu ocazia acestei consultări. Acesta transmite
decizia sa finală organismului competent implicat.

În cazul dispozitivelor prevăzute la pct. 7.4.3 din anexa nr. 1,
avizul științific al EMEA trebuie inclus în documentația privind
dispozitivul. Avizul se emite în termen de 210 zile de la primirea
unei documentații valide. La luarea deciziei, organismul notificat
ia în considerare avizul EMEA. Organismul notificat poate să nu
elibereze certificatul, în cazul în care avizul științific al EMEA
este nefavorabil. Acesta transmite decizia sa finală către EMEA.
În cazul dispozitivelor fabricate utilizându-se țesuturi de
origine animală, în conformitate cu prevederile Hotărârii
Guvernului nr. 382/2005, cu modificările ulterioare, organismul
notificat urmează procedurile menționate în această hotărâre.
4.4. Modificările aduse proiectului aprobat trebuie să
primească în prealabil aprobarea organismului notificat care a
emis certificatul de examinare CE a proiectului, dacă schimbările
ar putea afecta conformitatea cu cerințele esențiale prevăzute în
prezenta hotărâre sau cu condițiile prescrise pentru utilizarea
produsului. Solicitantul trebuie să informeze organismul notificat
care a emis certificatul de examinare CE a proiectului despre
orice schimbări efectuate în proiectul aprobat. Această aprobare
adițională trebuie să constituie un supliment la certificatul de
examinare CE a proiectului.
5. Supraveghere:
5.1. Scopul supravegherii este de a verifica dacă
producătorul îndeplinește obligațiile impuse prin sistemul calității
aprobat.
5.2. Producătorul trebuie să permită organismului notificat să
efectueze orice inspecții necesare și să îi furnizeze orice
informații în legătură cu:
a) documentația privind sistemul calității;
b) datele menționate în acea parte a sistemului calității care
se referă la proiect, cum ar fi rezultatele analizelor, calculele,
testele, soluțiile adoptate în conformitate cu prevederile cap. I
pct. 2 din anexa nr. 1, evaluarea preclinică și evaluarea clinică,
planul de monitorizare clinică după introducerea pe piață și
rezultatele monitorizării clinice, dacă este cazul;
c) datele prevăzute în acea parte a sistemului calității care se
referă la fabricație, cum ar fi: rapoarte de inspecție și de
încercări, date de calibrare, pregătirea profesională a
personalului implicat.
5.3. Organismul notificat trebuie să efectueze periodic
inspecții și evaluări pentru a se asigura că producătorul aplică
sistemul calității aprobat și trebuie să furnizeze producătorului
un raport de evaluare.
5.4. Organismul notificat poate face vizite inopinate
producătorului, în cursul cărora poate efectua sau solicita să se
efectueze încercări pentru verificarea aplicării corecte a
sistemului calității. El trebuie să furnizeze producătorului un
raport de inspecție și, dacă este cazul, un raport de încercări.
6. Prevederi administrative:
6.1. Pentru o perioadă de cel puțin 5 ani, iar în cazul
dispozitivelor implantabile, de cel puțin 15 ani de la data
fabricării ultimului produs, producătorul sau reprezentantul său
autorizat trebuie să mențină la dispoziția autorităților naționale:

MONITORUL OFICIAL AL ROMÂNIEI, PARTEA I, Nr. 94/17.II.2009
a) declarația de conformitate;
b) documentația prevăzută la pct. 3 poziția 3.1 lit. d) și în
special documentația, datele și înregistrările prevăzute la pct. 3
poziția 3.2 lit. a)—e);
c) modificările prevăzute la pct. 3 poziția 3.4;
d) documentația prevăzută la pct. 4 poziția 4.2;
e) deciziile și rapoartele organismului notificat, conform
pct. 3 poziția 3.3, pct. 4 pozițiile 4.3 și 4.4, pct. 5 pozițiile 5.3 și 5.4.
7. Prevederi referitoare la dispozitivele din clasele IIa și IIb:
7.1. În conformitate cu prevederile art. 18 și 19 din hotărâre,
prezenta anexă se poate aplica produselor din clasele IIa și IIb.
În cazul acestor produse nu se aplică prevederile pct. 4.
7.2. În cazul dispozitivelor din clasa IIa, organismul notificat
evaluează, în cadrul verificării prevăzute la pct. 3 poziția 3.3,
dacă documentația tehnică menționată la pct. 3 poziția 3.2 lit. c)
respectă dispozițiile prezentei hotărâri pentru cel puțin un
eșantion reprezentativ din fiecare subcategorie de dispozitive.
7.3. În cazul dispozitivelor din clasa IIb, organismul notificat
evaluează, în cadrul verificării prevăzute la pct. 3 poziția 3.3,
dacă documentația tehnică menționată la pct. 3 poziția 3.2 lit. c)
respectă dispozițiile prezentei hotărâri pentru cel puțin un
eșantion reprezentativ din fiecare grup de generic de dispozitive.

19

7.4. La alegerea eșantionului/eșantioanelor reprezentativ/
reprezentative, organismul notificat ține seama de noutatea
tehnologiei, de asemănările privind proiectarea, tehnologia,
fabricarea și metodele de sterilizare, de scopul propus și de
rezultatele oricăror evaluări anterioare, cum ar fi, de exemplu, cu
privire la proprietățile fizice, chimice sau biologice, efectuate în
conformitate cu prezenta hotărâre. Organismul notificat
documentează și pune la dispoziția autorității competente
motivele pentru care a ales eșantioanele respective.
7.5. Organismul notificat evaluează eșantioane suplimentare
în cadrul monitorizării menționate la pct. 5.
8. Prevederi referitoare la dispozitivele prevăzute la art. 4
alin. (2) din hotărâre:
La finalizarea fabricației fiecărui lot de dispozitive prevăzute
la art. 4 alin. (2) din hotărâre, producătorul informează
organismul notificat asupra lansării lotului de dispozitive și îi
trimite certificatul oficial privind lansarea lotului de derivate din
sânge uman utilizate în dispozitive, emis de către un laborator
de stat sau de un laborator desemnat în acest scop de un stat
membru al Uniunii Europene, în conformitate cu art. 114 alin. (2)
din Directiva 2001/83/CE.
ANEXA Nr. 3

EXAMINAREA CE DE TIP

1. Examinarea CE de tip este procedura prin care un
organism notificat constată și certifică faptul că un exemplar
reprezentativ din producția avută în vedere îndeplinește
prevederile aplicabile ale prezentei hotărâri.
2. Cererea cuprinde:
a) numele și adresa producătorului și numele și adresa
reprezentantului autorizat, dacă cererea este adresată de
acesta din urmă;
b) documentația menționată la pct. 3, necesară pentru a
permite evaluarea conformității exemplarului reprezentativ din
producția respectivă, numit în continuare tip, conform cerințelor
prezentei hotărâri. Solicitantul trebuie să pună un tip la dispoziția
organismului notificat, iar acesta poate cere și alte eșantioane,
dacă este necesar;
c) o declarație scrisă prin care se specifică faptul că nu s-a
solicitat altui organism notificat examinarea pentru același tip.
3. Documentația trebuie să permită înțelegerea proiectării, a
fabricației și a performanțelor produsului și trebuie să cuprindă
în special următoarele:
a) o descriere generală a tipului, inclusiv variantele avute în
vedere, și scopul propus al acestuia;
b) desenele de proiect, metodele de fabricație planificate, în
special cu privire la sterilizare, precum și diagramele de
componente, subansambluri, circuite;
c) descrierile și explicațiile necesare pentru a înțelege
desenele și diagramele prevăzute la lit. b), precum și
funcționarea produsului;

d) o listă a standardelor prevăzute la art. 12 din hotărâre,
aplicate integral sau parțial, precum și o descriere a soluțiilor
adoptate pentru îndeplinirea cerințelor esențiale acolo unde
standardele prevăzute în același articol nu se aplică integral;
e) rezultatele calculelor de proiectare, ale analizelor de risc,
ale investigațiilor și ale încercărilor tehnice care au fost
efectuate;
f) o declarație indicând dacă dispozitivul încorporează sau
nu, ca parte integrantă, o substanță ori un derivat din sânge
uman de tipul celor prevăzute la pct. 7 pozițiile 7.4.1—7.4.5 din
anexa nr. 1, precum și informații asupra încercărilor efectuate
în acest sens necesare pentru a evalua siguranța, calitatea și
utilitatea acelei substanțe sau a celui derivat din sânge uman,
ținându-se seama de scopul propus al dispozitivului;
g) o declarație indicând dacă dispozitivul este fabricat
utilizând țesuturi de origine animală, conform dispozițiilor
Hotărârii Guvernului nr. 382/2005 privind introducerea
specificațiilor detaliate pentru dispozitivele medicale produse
prin utilizarea țesuturilor de origine animală, cu modificările
ulterioare;
h) soluțiile adoptate în conformitate cu prevederile cap. I
pct. 2 din anexa nr. 1;
i) evaluarea preclinică;
j) evaluarea clinică menționată în anexa nr. 10;
k) proiectul de etichetă și, după caz, de instrucțiuni de
utilizare.

20

MONITORUL OFICIAL AL ROMÂNIEI, PARTEA I, Nr. 94/17.II.2009

4. Organismul notificat trebuie:
4.1. să examineze și să evalueze documentația și să verifice
dacă tipul a fost fabricat în conformitate cu această
documentație; să înregistreze produsele proiectate în
conformitate cu prevederile aplicabile ale standardelor
prevăzute la art. 12 din hotărâre, precum și produsele la care
proiectarea nu se bazează pe prevederile relevante ale acestor
standarde;
4.2. să efectueze sau să organizeze inspecțiile adecvate și
încercările necesare pentru a verifica dacă soluțiile adoptate de
producător respectă cerințele esențiale din prezenta hotărâre,
în cazul în care standardele prevăzute la art. 12 din hotărâre nu
au fost aplicate; dacă dispozitivul trebuie conectat cu alte
dispozitive pentru a acționa conform scopului propus, trebuie
aduse dovezi care să demonstreze conformitatea cu cerințele
esențiale atunci când dispozitivul este conectat cu orice astfel de
dispozitive, având caracteristicile specificate de producător;
4.3. să efectueze sau să organizeze inspecțiile adecvate și
încercările necesare pentru a verifica dacă, în cazul în care
producătorul a decis să aplice standardele relevante, acestea
au fost într-adevăr aplicate;
4.4. să stabilească de comun acord cu solicitantul locul unde
vor fi efectuate inspecțiile și încercările necesare.
5. În cazul în care tipul este conform cu prevederile prezentei
hotărâri, organismul notificat emite certificatul de examinare CE
de tip. Certificatul trebuie să conțină numele și adresa
producătorului, concluziile inspecției, condițiile de validitate și
datele necesare pentru identificarea tipului aprobat. Părțile
relevante ale documentației trebuie anexate la certificat, iar o
copie trebuie păstrată de organismul notificat.
În cazul dispozitivelor prevăzute la pct. 7.4.2 din anexa nr. 1,
înainte de a lua o decizie, organismul notificat consultă, în ceea
ce privește aspectele vizate la acel punct, una dintre autoritățile
competente desemnate de către statele membre ale Uniunii
Europene în conformitate cu Directiva 2001/83/CE sau EMEA.
Avizul autorității naționale competente sau al EMEA se emite în
termen de 210 zile de la primirea unei documentații valide.

Avizul științific al autorității naționale competente sau al EMEA
trebuie inclus în documentația privind dispozitivul. La luarea
deciziei, organismul notificat ia în considerare punctele de
vedere exprimate cu ocazia acestei consultări. Acesta transmite
decizia sa finală organismului competent implicat.
În cazul dispozitivelor prevăzute la pct. 7.4.3 din anexa nr. 1,
avizul științific al EMEA trebuie inclus în documentația privind
dispozitivul. Avizul se emite în termen de 210 zile de la primirea
unei documentații valide. La luarea deciziei, organismul notificat
ia în considerare avizul EMEA. Organismul notificat poate să nu
elibereze certificatul, în cazul în care avizul științific al EMEA
este nefavorabil. Acesta transmite decizia sa finală către EMEA.
În cazul dispozitivelor fabricate utilizând țesuturi de origine
animală, în conformitate cu prevederile Hotărârii Guvernului
nr. 382/2005, cu modificările ulterioare, organismul notificat
urmează procedurile menționate în această hotărâre.
6. Solicitantul trebuie să informeze organismul notificat care
a emis certificatul de examinare CE de tip despre orice
modificări semnificative efectuate asupra produsului aprobat.
Modificările asupra produsului aprobat trebuie să primească
în prealabil aprobarea organismului notificat care a emis
certificatul de examinare CE de tip, dacă acestea pot afecta
conformitatea cu cerințele esențiale sau cu condițiile de utilizare
prescrise. Această aprobare adițională trebuie să constituie un
supliment la certificatul de examinare CE de tip inițial.
7. Prevederi administrative:
7.1. Alte organisme notificate pot obține o copie de pe
certificatul de examinare CE de tip și/sau de pe suplimentele
acestuia. Anexele la certificate trebuie să fie accesibile altor
organisme notificate, la solicitarea justificată a acestora, după
informarea prealabilă a producătorului.
7.2. Producătorul sau reprezentantul său autorizat trebuie să
păstreze împreună cu documentația tehnică copii ale
certificatelor de examinare CE de tip și ale suplimentelor
acestora, pentru o perioadă de cel puțin 5 ani de la fabricarea
ultimului dispozitiv. În cazul dispozitivelor implantabile, perioada
este de cel puțin 15 ani de la fabricarea ultimului produs.
ANEXA Nr. 4

VERIFICARE CE

1. Verificarea CE este procedura prin care producătorul sau
reprezentantul său autorizat asigură și declară că produsele
care fac obiectul procedurii prevăzute la pct. 4 sunt conforme
cu tipul descris în certificatul de examinare CE de tip și
îndeplinesc cerințele aplicabile ale prezentei hotărâri.
2. Producătorul trebuie să ia toate măsurile necesare pentru
a asigura că din procesul de fabricație rezultă produse conforme
cu tipul descris în certificatul de examinare CE de tip și cu
cerințele aplicabile ale prezentei hotărâri. Înaintea începerii
producției, producătorul trebuie să își pregătească documentele
care definesc procesul de fabricație, în special privind
sterilizarea când este necesar, împreună cu toate prevederile

de rutină prestabilite ce trebuie implementate, pentru a asigura
o producție omogenă și, după caz, conformitatea produselor cu
tipul descris în certificatul de examinare CE de tip și cu cerințele
aplicabile ale prezentei hotărâri. Producătorul trebuie să aplice
marcajul CE în conformitate cu art. 49 din hotărâre și să emită
o declarație de conformitate în acest sens.
În plus, în cazul produselor introduse pe piață în stare sterilă,
și doar pentru acele aspecte ale procesului de fabricație
destinate siguranței și menținerii sterilității, producătorul trebuie
să aplice prevederile pct. 3 și 4 din anexa nr. 5.
3. Producătorul trebuie să se angajeze să instituie și să
actualizeze o procedură sistematică de analiză a informațiilor

MONITORUL OFICIAL AL ROMÂNIEI, PARTEA I, Nr. 94/17.II.2009
obținute privind comportamentul dispozitivelor după încheierea
fazei de producție, inclusiv dispozițiile menționate în anexa
nr. 10, și să implementeze mijloace adecvate de aplicare a
măsurilor corective necesare. Acest angajament trebuie să
includă obligația producătorului de a informa autoritățile
competente asupra incidentelor următoare, de îndată ce a aflat
de existența lor:
a) orice funcționare defectuoasă sau deteriorare a
caracteristicilor și/sau performanțelor unui dispozitiv, precum și
orice caz de inadecvare a etichetării ori a instrucțiunilor de
utilizare, care pot să conducă sau să fi condus la decesul ori
deteriorarea severă a stării de sănătate a unui pacient sau
utilizator;
b) orice cauză de ordin tehnic sau medical legată de
caracteristicile ori performanțele unui dispozitiv, care, din
motivele menționate la lit. a), conduce la retragerea sistematică
de pe piață de către producător a dispozitivelor de același tip.
4. Organismul notificat trebuie să realizeze examinările și
încercările necesare pentru verificarea conformității produsului
cu cerințele prezentei hotărâri, fie prin examinarea și încercarea
fiecărui produs, conform pct. 5, fie prin examinarea și încercarea
statistică, conform pct. 6, la decizia producătorului.
Verificările sus-menționate nu se aplică acelor aspecte ale
procesului de fabricație privind siguranța sterilității.
5. Verificare prin examinare și încercare a fiecărui produs:
5.1. Fiecare produs este examinat individual și se efectuează
încercările necesare definite în standardele armonizate
relevante prevăzute la art. 12 din hotărâre sau alte încercări
echivalente pentru verificarea conformității produsului cu tipul
CE descris în certificatul de examinare de tip și cu cerințele
aplicabile ale prezentei hotărâri.
5.2. Organismul notificat trebuie să aplice sau să aibă aplicat
numărul său de identificare pe fiecare produs aprobat și să
emită în scris un certificat de conformitate privind încercările
efectuate.
6. Verificări statistice:
6.1. Producătorul trebuie să prezinte produsele fabricate sub
formă de loturi omogene.
6.2. Se prelevează un eșantion aleator din fiecare lot.
Produsele ce alcătuiesc eșantionul vor fi examinate individual,
conform standardelor aplicabile, și se efectuează încercările
adecvate definite în standardele relevante prevăzute la art. 12
din hotărâre sau încercări echivalente pentru verificarea
conformității produselor cu tipul descris în certificatul de
examinare CE de tip și cu cerințele aplicabile ale prezentei
hotărâri, în scopul acceptării sau refuzării lotului.
6.3. Controlul statistic asupra produselor se va baza pe
atribute și/sau variabile, ceea ce implică sisteme de prelevare a
eșantioanelor cu caracteristici operaționale care asigură un nivel
ridicat de siguranță și eficiență, în funcție de nivelul tehnicii la
momentul respectiv. Sistemele de prelevare a eșantioanelor se
stabilesc în conformitate cu standardele armonizate menționate

21

la art. 12 din hotărâre, luând în considerare specificul categoriilor
de produse în cauză.
6.4. Dacă lotul este acceptat, organismul notificat aplică sau
a aplicat numărul său de identificare pe fiecare produs și
eliberează un certificat de conformitate privind încercările
efectuate. Toate produsele din lot pot fi introduse pe piață, cu
excepția produselor din eșantion care s-au dovedit
necorespunzătoare.
Dacă un lot este respins, organismul notificat trebuie să ia
măsurile necesare pentru a preveni introducerea pe piață a
lotului respectiv. În eventualitatea respingerii frecvente a loturilor,
organismul notificat poate suspenda verificarea statistică.
Producătorul poate, sub responsabilitatea organismului
notificat, să aplice numărul de identificare al organismului
notificat în timpul procesului de fabricație.
7. Prevederi administrative:
Pentru o perioadă de cel puțin 5 ani, iar în cazul dispozitivelor
implantabile, de cel puțin 15 ani de la data fabricării ultimului
produs, producătorul sau reprezentantul său autorizat trebuie
să pună la dispoziția autorităților naționale următoarele
documente:
a) declarația de conformitate;
b) documentația prevăzută la pct. 2;
c) certificatele prevăzute la pct. 5 poziția 5.2 și la pct. 6
poziția 6.4;
d) dacă este cazul, certificatul de examinare de tip conform
anexei nr. 3.
8. Aplicarea procedurii la dispozitivele din clasa IIa:
În conformitate cu art. 18 din hotărâre, prevederile prezentei
anexe se aplică produselor din clasa IIa, cu următoarele
excepții:
a) prin excepție de la prevederile pct. 1 și 2, în baza
declarației de conformitate, producătorul asigură și declară că
produsele din clasa IIa sunt fabricate în conformitate cu
documentația tehnică prevăzută la pct. 3 din anexa nr. 7 și
respectă cerințele aplicabile ale prezentei hotărâri;
b) prin excepție de la prevederile pct. 1, 2, 5 și 6, verificările
conduse de organismul notificat au ca scop confirmarea
conformității produsului din clasa IIa cu documentația tehnică
prevăzută la pct. 3 din anexa nr. 7.
9. Aplicare la dispozitivele prevăzute la art. 4 alin. (2) din
hotărâre:
În cazul prevăzut la pct. 5, la finalizarea fabricației fiecărui
lot de dispozitive prevăzute la art. 4 alin. (2) din hotărâre,
precum și în cazul verificării conform pct. 6, producătorul
informează organismul notificat asupra lansării lotului de
dispozitive și îi trimite certificatul oficial privind lansarea lotului de
derivate din sânge uman utilizat în dispozitive, emis de către un
laborator de stat sau de un laborator desemnat în acest scop
de un stat membru al Uniunii Europene, în conformitate cu
art. 114 alin. (2) din Directiva 2001/83/CE.

22

MONITORUL OFICIAL AL ROMÂNIEI, PARTEA I, Nr. 94/17.II.2009
ANEXA Nr. 5

D E C L A R A Ț I E D E C O N F O R M I TAT E C E

Asigurarea calității producției
1. Producătorul trebuie să asigure aplicarea unui sistem al
calității aprobat pentru fabricația produselor și să efectueze
inspecția finală specificată la pct. 3, fiind subiectul supravegherii
comunitare prevăzute la pct. 4.
2. Declarația de conformitate CE este acea parte din
procedură în care producătorul care îndeplinește obligațiile
stabilite la pct. 1 garantează și declară că produsele respective
sunt conforme cu tipul descris în certificatul de examinare CE de
tip și corespund dispozițiilor aplicabile ale prezentei hotărâri.
Producătorul trebuie să aplice marcajul CE în conformitate cu
art. 49 din hotărâre și să întocmească o declarație scrisă de
conformitate. Declarația trebuie să se refere la unul sau mai
multe dispozitive medicale fabricate, identificate clar prin
intermediul denumirii sau al codului produsului sau al altei
referințe lipsite de ambiguitate, și trebuie păstrată de producător.
3. Sistemul calității:
3.1. Producătorul trebuie să înainteze o cerere de evaluare
a sistemului calității la un organism notificat. Cererea trebuie să
cuprindă:
a) numele și adresa producătorului;
b) toate informațiile relevante asupra produsului sau
categoriei de produse acoperite de procedură;
c) o declarație scrisă din care să reiasă că nicio cerere
similară nu a fost înaintată la un alt organism notificat pentru
aceleași produse;
d) documentația cu privire la sistemul calității;
e) un angajament de respectare a obligațiilor impuse prin
sistemul calității aprobat;
f) un angajament de menținere a sistemului calității aprobat
la un nivel corespunzător și eficient;
g) documentația tehnică privind tipurile aprobate și o copie
de pe certificatele de examinare CE de tip, după caz;
h) un angajament al producătorului de a institui și a actualiza
o procedură sistematică de analiză a informațiilor obținute
privind comportamentul dispozitivelor după încheierea fazei de
producție, inclusiv dispozițiile menționate în anexa nr. 10, și de
a implementa mijloace adecvate de aplicare a măsurilor
corective necesare. Acest angajament trebuie să includă
obligația producătorului de a informa autoritățile competente
asupra incidentelor următoare, de îndată ce a aflat de existența
lor:
(i) orice funcționare defectuoasă sau deteriorare a
caracteristicilor și/sau performanțelor unui dispozitiv,
precum și orice caz de inadecvare a etichetării sau
a instrucțiunilor de utilizare, care pot să conducă ori
să fi condus la decesul sau deteriorarea severă a
stării de sănătate a unui pacient ori utilizator;
(ii) orice cauză de ordin tehnic sau medical legată de
caracteristicile ori performanțele unui dispozitiv,

care, din motivele menționate la pct. (i), conduce la
retragerea sistematică de pe piață de către
producător a dispozitivelor de același tip.
3.2. Aplicarea sistemului calității trebuie să asigure că
produsele sunt conforme cu tipul descris în certificatul de
examinare CE de tip.
Toate elementele, cerințele și prevederile adoptate de
producător pentru sistemul calității trebuie să fie documentate
în mod sistematic și ordonate sub formă de proceduri și politici
scrise. Documentația privind sistemul calității trebuie să permită
o interpretare uniformă a politicii calității și a procedurilor calității,
precum programele, planurile, manualele și înregistrările privind
calitatea.
Documentația cuprinde în special o descriere adecvată a:
a) obiectivelor producătorului privind calitatea;
b) modului de organizare și, în special:
1. a structurilor organizatorice, a responsabilităților
personalului de conducere și a autorității acestuia în legătură cu
organizarea, în cazul în care este vizată fabricația produselor;
2. a metodelor de monitorizare a funcționării eficiente a
sistemului calității și, în special, capacitatea acestuia de a
determina calitatea dorită a produsului, inclusiv controlul
produselor care nu sunt conforme;
3. a metodelor de monitorizare a funcționării eficiente a
sistemului calității și, în special, tipul și amploarea controalelor
aplicate terței părți, în cazul în care fabricarea și/sau inspecția și
testarea finală a produselor ori a unor elemente ale acestora
sunt efectuate de o terță parte;
c) tehnicilor de inspectare și de asigurare a calității în stadiul
de fabricație și, în special:
1. procesele și procedurile care sunt utilizate, în special în
ceea ce privește sterilizarea, achiziționarea, precum și
documentele corespunzătoare;
2. procedurile de identificare a produsului întocmite și
actualizate pe baza desenelor, specificațiilor sau a altor
documente relevante în fiecare etapă de producție;
d) a încercărilor și analizelor efectuate înainte, în timpul și
după fabricație, frecvența acestora și echipamentul de testare
utilizat; trebuie să fie asigurată trasabilitatea calibrării
echipamentelor de test.
3.3. Organismul notificat trebuie să auditeze sistemul calității
pentru a determina dacă satisface cerințele prevăzute la pct. 3
poziția 3.2. Se consideră că un sistem al calității care
implementează standardele armonizate relevante este conform
acestor cerințe.
Echipa de audit trebuie să includă cel puțin un membru cu
experiență în evaluarea tehnologiei respective. Procedurile de
evaluare trebuie să includă o inspecție la sediul producătorului
și, în cazuri justificate, la sediul furnizorilor producătorului, pentru
inspectarea procesului de fabricație.

MONITORUL OFICIAL AL ROMÂNIEI, PARTEA I, Nr. 94/17.II.2009
Decizia, care trebuie să cuprindă concluziile inspecției și o
evaluare motivată, trebuie comunicată producătorului după
inspecția finală.
3.4. Producătorul trebuie să informeze organismul notificat
care a aprobat sistemul calității, despre orice plan de modificare
substanțială a sistemul calității.
Organismul notificat trebuie să evalueze modificările propuse
și să verifice dacă noul sistem îndeplinește cerințele prevăzute
la pct. 3 poziția 3.2.
Decizia este comunicată producătorului și trebuie să
cuprindă concluzia inspecției și o evaluare argumentată.
4. Supraveghere:
4.1. Scopul supravegherii este acela de a asigura că
producătorul îndeplinește obligațiile impuse prin sistemul calității
aprobat.
4.2. Producătorul autorizează organismul notificat să
efectueze toate inspecțiile necesare și asigură informațiile
necesare privind:
a) documentația referitoare la sistemul calității;
b) documentația tehnică;
c) datele prevăzute în acea parte a sistemului calității care se
referă la fabricație, cum ar fi: rapoarte de inspecție și de
încercări, date despre calibrare, rapoarte privind calificarea
personalului respectiv.
4.3. Organismul notificat trebuie să efectueze periodic
inspecții și evaluări adecvate pentru a se asigura că
producătorul aplică sistemul calității aprobat și furnizează
producătorului un raport de evaluare în acest sens.
4.4. Suplimentar, organismul notificat poate face vizite
inopinate producătorului. Cu această ocazie poate efectua sau
solicita să se efectueze încercări în scopul verificării funcționării
eficiente a sistemului calității. În urma inspecției, organismul
notificat trebuie să furnizeze producătorului un raport de
inspecție, iar dacă s-a efectuat o încercare, un raport de
încercare.
5. Prevederi administrative:
5.1. Pentru o perioadă de cel puțin 5 ani, iar în cazul
dispozitivelor implantabile, de cel puțin 15 ani de la data
fabricării ultimului produs, producătorul sau reprezentantul său
autorizat trebuie să pună la dispoziția autorităților naționale
următoarele documente:
a) declarația de conformitate;
b) documentația prevăzută la pct. 3 poziția 3.1 lit. d);

23

c) modificările prevăzute la pct. 3 poziția 3.4;
d) documentația prevăzută la pct. 3 poziția 3.1 lit. g);
e) deciziile și rapoartele emise de organismul notificat,
conform pct. 4 pozițiile 4.3 și 4.4;
f) dacă este cazul, certificatul de examinare de tip, conform
anexei nr. 3.
6. Prevederi referitoare la dispozitivele din clasa IIa:
În conformitate cu prevederile art. 18 din hotărâre,
prevederile prezentei anexe se pot aplica produselor din
clasa IIa, supuse următoarelor derogări:
a) prin excepție de la prevederile pct. 2, pct. 3 pozițiile 3.1 și
3.2, în virtutea declarației de conformitate, producătorul asigură
și declară că produsele din clasa IIa sunt fabricate conform
documentației tehnice prevăzute la pct. 3 din anexa nr. 7 și
îndeplinesc cerințele aplicabile ale prezentei hotărâri;
b) în cazul dispozitivelor din clasa IIa, organismul notificat
evaluează, în cadrul verificării prevăzute la pct. 3 poziția 3.3,
dacă documentația tehnică menționată la pct. 3 din anexa nr. 7
pentru cel puțin un eșantion reprezentativ din fiecare
subcategorie de dispozitiv respectă dispozițiile prezentei
hotărâri;
c) la alegerea eșantionului/eșantioanelor reprezentativ/
reprezentative, organismul notificat ține seama de noutatea
tehnologiei, de asemănările privind proiectul, tehnologia,
fabricarea și metodele de sterilizare, de scopul propus și de
rezultatele oricăror evaluări anterioare relevante, cum sunt, de
exemplu, cele cu privire la proprietățile fizice, chimice sau
biologice, efectuate în conformitate cu prezenta hotărâre.
Organismul notificat documentează și pune la dispoziția
autorității competente motivele pentru care a ales eșantioanele
respective;
d) organismul notificat evaluează eșantioane suplimentare
în cadrul supravegherii menționate la pct. 4 poziția 4.3.
7. Aplicare la dispozitivele prevăzute la art. 4 alin. (2) din
hotărâre:
La finalizarea fabricației fiecărui lot de dispozitive prevăzute
la art. 4 alin. (2) din hotărâre, producătorul informează
organismul notificat asupra lansării lotului de dispozitive și îi
trimite certificatul oficial privind lansarea lotului de derivate din
sânge uman utilizat în dispozitive, emis de către un laborator de
stat sau de un laborator desemnat în acest scop de un stat
membru al Uniunii Europene în conformitate cu art. 114 alin. (2)
din Directiva 2001/83/CE.
ANEXA Nr. 6

D E C L A R A Ț I E D E C O N F O R M I TAT E C E

Asigurarea calității produsului
1. Producătorul trebuie să asigure aplicarea sistemului
calității aprobat pentru inspecția finală și testarea produsului,
după cum se specifică la pct. 3, și trebuie să fie supus
supravegherii, după cum se prevede la pct. 4.

În plus, pentru produsele introduse pe piață în condiții sterile
și numai pentru acele aspecte ale procesului de fabricație
destinate să asigure și să mențină sterilitatea, producătorul
trebuie să aplice prevederile pct. 3 și 4 din anexa nr. 5.
2. Declarația de conformitate CE este acea parte din
procedură prin care producătorul care îndeplinește obligațiile

24

MONITORUL OFICIAL AL ROMÂNIEI, PARTEA I, Nr. 94/17.II.2009

stabilite la pct. 1 garantează și declară că produsele respective
sunt conforme cu tipul descris în certificatul CE de examinare de
tip și corespund dispozițiilor aplicabile acestora din prezenta
hotărâre.
Producătorul aplică marcajul CE în conformitate cu
prevederile art. 49 din hotărâre și întocmește o declarație scrisă
de conformitate. Declarația trebuie să se refere la unul sau mai
multe dispozitive medicale fabricate, identificate clar prin
intermediul denumirii ori al codului produsului sau al altei
referințe lipsite de ambiguitate, și trebuie păstrată de producător.
Marcajul CE trebuie să fie însoțit de numărul de identificare al
organismului notificat responsabil pentru sarcinile menționate în
prezenta anexă.
3. Sistemul calității:
3.1. Producătorul înaintează o cerere pentru evaluarea
sistemului calității la un organism notificat. Cererea trebuie să
cuprindă:
a) numele și adresa producătorului;
b) toate informațiile relevante cu privire la produs sau la
categoria de produse acoperite prin procedură;
c) o declarație scrisă care specifică faptul că nicio cerere nu
s-a formulat către niciun alt organism notificat, pentru aceleași
produse;
d) documentația cu privire la sistemul calității;
e) un angajament al producătorului de a îndeplini obligațiile
impuse prin sistemul calității aprobat;
f) un angajament al producătorului de a menține sistemul
calității aprobat adecvat și eficient;
g) după caz, documentația tehnică asupra tipurilor aprobate
și o copie a certificatelor de examinare CE de tip;
h) un angajament al producătorului de a institui și actualiza
o procedură sistematică de analiză a informațiilor obținute
privind comportamentul dispozitivelor după încheierea fazei de
producție, inclusiv dispozițiile menționate în anexa nr. 10, și de
a implementa mijloace adecvate de aplicare a măsurilor
corective necesare. Acest angajament trebuie să includă
obligația producătorului de a informa autoritățile competente
asupra următoarelor incidente, de îndată ce a aflat despre
existența acestora:
(i) orice funcționare defectuoasă sau deteriorare a
caracteristicilor și/sau performanțelor unui dispozitiv,
precum și orice caz de inadecvare a etichetării ori a
instrucțiunilor de utilizare, care pot să conducă sau
să fi condus la decesul ori la deteriorarea severă a
stării de sănătate a unui pacient sau utilizator;
(ii) orice cauză de ordin tehnic sau medical legată de
caracteristicile ori performanțele unui dispozitiv,
care, din motivele menționate la pct. (i), conduce la
retragerea sistematică de pe piață de către
producător a dispozitivelor de același tip.
3.2. În conformitate cu sistemul calității se examinează
fiecare produs sau un eșantion reprezentativ din fiecare lot și se
efectuează încercările specifice din standardele armonizate

relevante prevăzute la art. 12 din hotărâre sau alte încercări
echivalente, în scopul asigurării conformității produsului cu tipul
descris în certificatul de examinare CE de tip și cu cerințele
aplicabile ale prezentei hotărâri. Toate elementele, cerințele și
prevederile adoptate de către producător trebuie să fie
documentate într-o manieră sistematică și ordonată sub formă
de măsuri, proceduri și instrucțiuni scrise. Această documentație
a sistemului calității trebuie să permită interpretarea uniformă a
programelor, planurilor, manualului și înregistrărilor calității.
Această documentație trebuie să includă, în special, o
descriere adecvată pentru:
a) obiectivele calității și structura organizatorică,
responsabilitățile personalului de conducere și autoritatea
acestuia cu privire la calitatea produsului;
b) examinările și încercările care vor fi executate după
fabricație; trebuie să fie asigurată trasabilitatea adecvată a
calibrării echipamentului de testare;
c) metodele de monitorizare a funcționării eficiente a
sistemului calității;
d) înregistrările calității, cum ar fi rapoarte de inspecție și de
încercări, date despre calibrare, rapoarte privind calificarea
personalului respectiv;
e) în cazul în care controlul și testarea finală a produselor
sau a unor elemente ale acestora sunt efectuate de o terță
parte, metodele de monitorizare a funcționării eficace a
sistemului calității, în special tipul și amploarea controalelor
aplicate terței părți în cauză.
Verificările prevăzute mai sus nu se aplică acelor aspecte ale
procesului de fabricație destinat să asigure sterilitatea.
3.3. Organismul notificat auditează sistemul calității pentru a
determina dacă îndeplinește cerințele prevăzute la pct. 3 poziția 3.2.
Se consideră că sistemele calității care implementează
standardele armonizate relevante sunt conforme acestor cerințe.
Echipa de evaluare trebuie să includă cel puțin un membru
cu experiență anterioară în evaluarea tehnologiei vizate.
Procedeul de evaluare trebuie să includă o inspecție la sediul
producătorului și, în cazuri justificate, la sediul furnizorilor
producătorului, pentru a inspecta procesele de fabricație.
Decizia, care trebuie să cuprindă concluziile inspecției și o
evaluare motivată, trebuie comunicată producătorului după
inspecția finală.
3.4. Producătorul trebuie să informeze organismul notificat
care a aprobat sistemul calității asupra oricărui plan de
modificări substanțiale în sistemul calității.
Organismul notificat trebuie să evalueze schimbările propuse
și să verifice dacă după aceste schimbări sistemul va îndeplini
în continuare cerințele prevăzute la pct. 3 poziția 3.2. După
primirea informațiilor menționate mai sus, organismul trebuie să
comunice producătorului decizia sa. Această decizie trebuie să
conțină concluziile inspecției și o evaluare argumentată.

MONITORUL OFICIAL AL ROMÂNIEI, PARTEA I, Nr. 94/17.II.2009
4. Supraveghere:
4.1. Scopul supravegherii este să se asigure că producătorul
îndeplinește obligațiile impuse de sistemul calității aprobat.
4.2. Producătorul trebuie să permită accesul organismului
notificat, în scop de inspecție, în locurile de inspectare, încercare
și depozitare și să îi furnizeze toate informațiile relevante, în
special:
a) documentația cu privire la sistemul calității;
b) documentația tehnică;
c) înregistrările calității, cum sunt: rapoarte de inspecție,
rapoarte de încercări, date de calibrare, rapoarte de calificare a
personalului implicat.
4.3. Organismul notificat trebuie să execute periodic inspecții
și evaluări adecvate pentru a se asigura că producătorul aplică
sistemul calității și să emită producătorului un raport de
evaluare.
4.4. În plus, organismul notificat poate face vizite inopinate
producătorului. În timpul unor astfel de vizite, organismul
notificat poate efectua sau solicita să se efectueze încercări în
scopul verificării sistemului calității și a conformității producției cu
cerințele aplicabile din prezenta hotărâre. În acest scop, un
eșantion din produsul finit, prelevat de organism, trebuie să fie
examinat și trebuie efectuate încercările adecvate definite în
standardele relevante prevăzute la art. 12 din hotărâre sau
încercări echivalente. Dacă unul sau mai multe eșantioane nu
sunt conforme, organismul notificat trebuie să ia măsurile
necesare.
Organismul trebuie să furnizeze producătorului un raport de
inspecție și, dacă s-au executat încercări, și un raport de
încercări.
5. Prevederi administrative:
5.1. Pentru o perioadă de cel puțin 5 ani, iar în cazul
dispozitivelor implantabile, de cel puțin 15 ani de la data
fabricării ultimului produs, producătorul sau reprezentantul său

25

autorizat trebuie să pună la dispoziția autorităților naționale
următoarele documente:
a) declarația de conformitate;
b) documentația prevăzută la pct. 3 poziția 3.1 lit. g);
c) schimbările prevăzute la pct. 3 poziția 3.4;
d) deciziile și rapoartele organismului notificat, prevăzute la
pct. 3 poziția 3.4, pct. 4 pozițiile 4.3 și 4.4;
e) când este cazul, certificatul de conformitate prevăzut în
anexa nr. 3.
6. Prevederi referitoare la dispozitivele din clasa IIa:
În conformitate cu art. 18 din hotărâre, prezenta anexă se
poate aplica produselor din clasa IIa, supuse următoarelor
derogări:
a) prin excepție de la pct. 2, pct. 3 pozițiile 3.1 și 3.2, în
virtutea declarației de conformitate, producătorul asigură și
declară că produsele din clasa IIa sunt fabricate în conformitate
cu documentația tehnică la care se referă pct. 3 din anexa nr. 7
și cu cerințele aplicabile ale prezentei hotărâri;
b) în cazul dispozitivelor din clasa IIa, organismul notificat
evaluează, în cadrul verificării prevăzute la pct. 3 poziția 3.3,
dacă documentația tehnică menționată la pct. 3 din anexa nr. 7
pentru cel puțin un eșantion reprezentativ din fiecare
subcategorie de dispozitiv respectă dispozițiile prezentei
hotărâri;
c) la alegerea eșantionului (eșantioanelor) reprezentativ(e),
organismul notificat ține seama de noutatea tehnologiei, de
asemănările privind proiectul, tehnologia, fabricarea și metodele
de sterilizare, de scopul propus și de rezultatele oricăror evaluări
anterioare relevante, cum sunt, de exemplu, cele cu privire la
proprietățile fizice, chimice sau biologice, efectuate în
conformitate cu prezenta hotărâre. Organismul notificat
documentează și pune la dispoziția autorității competente
motivele pentru care a ales eșantioanele respective;
d) organismul notificat evaluează eșantioane suplimentare
în cadrul monitorizării menționate la pct. 4 poziția 4.3.
ANEXA Nr. 7

D E C L A R A Ț I E D E C O N F O R M I TAT E C E

1. Declarația de conformitate CE este procedura prin care
producătorul sau reprezentantul său autorizat care îndeplinește
obligațiile stabilite la pct. 2 și, în cazul produselor introduse pe
piață în condiții sterile și al dispozitivelor cu funcție de măsurare,
obligațiile stabilite la pct. 5 garantează și declară că produsele
respective corespund dispozițiilor aplicabile acestora din
prezenta hotărâre.
2. Producătorul trebuie să pregătească documentația tehnică
descrisă la pct. 3. Producătorul sau reprezentantul său autorizat
trebuie să pună documentația în cauză, inclusiv declarația de
conformitate, la dispoziția autorităților naționale, pentru a fi
inspectate pentru o perioadă de cel puțin 5 ani de la data
fabricării ultimului produs. În cazul dispozitivelor implantabile,

perioada este de cel puțin 15 ani de la fabricarea ultimului
produs.
3. Documentația tehnică trebuie să permită evaluarea
conformității produsului cu cerințele prezentei hotărâri.
Documentația trebuie să conțină în special:
a) descrierea generală a produsului, inclusiv toate variantele
proiectate, precum și scopurile propuse;
b) schițe de proiect, metode de fabricare, diagrame de
componente, subansambluri, circuite;
c) descrieri și explicații necesare pentru a înțelege schițele și
diagramele prevăzute la lit. b) și modul de operare a produsului;
d) rezultatele analizei de risc și lista cuprinzând standardele
prevăzute la art. 12 din hotărâre, aplicate integral sau parțial, și
descrierile soluțiilor adoptate pentru a îndeplini cerințele

26

MONITORUL OFICIAL AL ROMÂNIEI, PARTEA I, Nr. 94/17.II.2009

esențiale ale prezentei hotărâri, dacă standardele prevăzute la
art. 12 din hotărâre nu au fost aplicate integral;
e) în cazul produselor introduse pe piață în condiții sterile,
descrierea metodelor de sterilizare utilizate și raportul de
validare a sterilizării;
f) rezultatul calculelor de proiectare și al inspecțiilor
efectuate; dacă dispozitivul urmează să fie conectat la alte
dispozitive, pentru a funcționa conform scopului propus
verificarea trebuie să demonstreze că dispozitivul satisface
cerințele esențiale atunci când este conectat cu orice dispozitive
având caracteristicile specificate de producător;
g) soluțiile adoptate în conformitate cu prevederile cap. I pct.
2 din anexa nr. 1;
h) evaluarea preclinică;
i) evaluarea clinică menționată în anexa nr. 10;
j) eticheta și instrucțiunile de utilizare.
4. Producătorul instituie și actualizează o procedură
sistematică de analiză a informațiilor obținute privind
comportamentul dispozitivelor după încheierea fazei de
producție, inclusiv dispozițiile menționate în anexa nr. 10, și
creează mijloace adecvate de aplicare a măsurilor corective
necesare, ținând seama de natura produsului și de riscurile
conexe acestuia. Producătorul informează autoritățile
competente asupra incidentelor următoare de îndată ce a aflat
de existența lor:
(i) orice funcționare defectuoasă sau deteriorare a
caracteristicilor și/sau performanțelor unui dispozitiv,
precum și orice caz de inadecvare a etichetării ori a
instrucțiunilor de utilizare, care pot să conducă sau
să fi condus la decesul ori deteriorarea severă a
stării de sănătate a unui pacient sau utilizator;

(ii) orice cauză de ordin tehnic sau medical legată de
caracteristicile ori performanțele unui dispozitiv,
care, din motivele menționate la pct. (i), conduce la
retragerea sistematică de pe piață de către
producător a dispozitivelor de același tip.
5. La produsele introduse pe piață în condiții sterile și la
dispozitivele din clasa I cu o funcție de măsurare producătorul
trebuie să țină seama nu numai de indicațiile expuse în prezenta
anexă, ci, de asemenea, de una dintre procedurile prevăzute în
anexa nr. 2, 4, 5 sau 6. Aplicarea prevederilor anexelor
prevăzute mai sus și intervenția organismului notificat se
limitează la:
a) în cazul produselor introduse pe piață în condiții sterile,
numai la aspectele de producție care privesc siguranța și
menținerea condițiilor de sterilitate;
b) în cazul produselor cu funcție de măsurare, numai la
aspectele de fabricare care privesc conformitatea produselor cu
cerințe metrologice.
Se aplică prevederile pct. 6 lit. a).
6. Prevederi referitoare la dispozitivele din clasa IIa:
În conformitate cu prevederile art. 18 din hotărâre,
prevederile prezentei anexe se pot aplica produselor din clasa
IIa, cu următoarea excepție:
a) când prevederile prezentei anexe se aplică împreună cu
procedurile prevăzute în anexa nr. 4, 5 sau 6, se emite o singură
declarație de conformitate. În ceea ce privește declarația emisă
conform prezentei anexe, producătorul trebuie să asigure și să
declare că proiectul produsului îndeplinește prevederile
aplicabile ale prezentei hotărâri.

ANEXA Nr. 8

DECLARAȚIE

privind dispozitivele cu scopuri speciale
1. Pentru dispozitivele fabricate la comandă sau dispozitivele
destinate investigațiilor clinice, producătorul sau reprezentantul
său autorizat trebuie să emită o declarație conținând informațiile
prevăzute la pct. 2.
2. Declarația trebuie să conțină următoarele informații:
2.1. pentru dispozitivele fabricate la comandă:
a) numele și adresa producătorului;
b) date care permit identificarea dispozitivului;
c) o declarație din care să rezulte că dispozitivul este destinat
utilizării în exclusivitate de către un anume pacient,
menționându-se numele pacientului;
d) numele practicianului medical sau al altei persoane
autorizate care a făcut prescripția și, după caz, numele clinicii
respective;
e) caracteristicile specifice ale produsului, descrise în
prescripție;

f) o declarație din care să rezulte că dispozitivul respectiv
este conform cerințelor esențiale prevăzute în anexa nr. 1,
indicând care dintre acestea nu a fost îndeplinită în totalitate,
precum și argumentele pentru aceasta;
2.2. pentru dispozitivele destinate investigației clinice
prevăzute în anexa nr. 10:
a) date care permit identificarea dispozitivului;
b) planul investigației clinice;
c) broșura pentru investigator;
d) confirmarea asigurării subiecților;
e) documentele utilizate pentru obținerea consimțământului
în cunoștință de cauză;
f) o declarație care indică dacă dispozitivul cuprinde sau nu,
ca parte integrantă, o substanță sau un derivat din sânge uman
menționat la pct. 7.4.1—7.4.5 din anexa nr. 1;

MONITORUL OFICIAL AL ROMÂNIEI, PARTEA I, Nr. 94/17.II.2009
g) o declarație care indică dacă dispozitivul este sau nu
fabricat utilizând țesuturi de origine animală, conform
prevederilor Hotărârârii Guvernului nr. 382/2005 privind
introducerea specificațiilor detaliate pentru dispozitivele
medicale produse prin utilizarea țesuturilor de origine animală,
cu modificările ulterioare;
h) punctul de vedere al comitetului de etică implicat și detalii
asupra aspectelor pe care le acoperă;
i) numele practicianului medical sau al altei persoane
autorizate și al instituției responsabile pentru investigații;
j) locul, data de începere și durata programată a
investigațiilor;
k) o declarație din care să rezulte că dispozitivul este
conform cerințelor esențiale, excluzând aspectele supuse
investigațiilor și asigurarea că s-au luat toate precauțiile pentru
a proteja sănătatea și siguranța pacientului.
3. Producătorul trebuie să păstreze la dispoziția autorităților
competente naționale următoarele:
3.1. pentru dispozitivele fabricate la comandă, documentația,
care indică locul de fabricație, care permite înțelegerea
proiectului, a fabricației și a performanțelor produsului, inclusiv
performanțele prevăzute, în vederea evaluării conformității cu
cerințele prezentei hotărâri.
Producătorul trebuie să ia toate măsurile necesare pentru a
asigura că din procesul de fabricație rezultă produse conforme
cu această documentație.
3.2. pentru dispozitivele destinate investigațiilor clinice,
documentația trebuie să conțină:
a) o descriere generală a produsului și a utilizărilor
prevăzute;
b) planurile proiectului, metodele de fabricație preconizate,
în special în ceea ce privește sterilizarea, precum și schemele
componentelor, ale subansamblurilor și ale circuitelor;
c) descrierile și explicațiile necesare pentru a înțelege
planurile și schemele menționate la lit. b), precum și
funcționarea produsului;
d) rezultatele analizei riscurilor și o listă a standardelor
menționate la art. 12 din hotărâre, aplicate integral sau parțial,
și descrieri ale soluțiilor adoptate pentru respectarea cerințelor
esențiale ale prezentei hotărâri, în cazul în care nu au fost
aplicate standardele menționate la art. 12 din hotărâre;
e) o declarație care indică dacă dispozitivul încorporează sau
nu, ca parte integrantă, o substanță sau un derivat din sânge

27

uman în conformitate cu pct. 7.4.1—7.4.5 din anexa nr. 1, datele
referitoare la probele efectuate în această privință, care sunt
necesare pentru a evalua siguranța, calitatea și utilitatea
substanței sau ale produsului derivat din sânge uman în cauză,
ținând seama de scopul propus al dispozitivului;
f) o declarație care indică dacă dispozitivul este fabricat
utilizând țesuturi de origine animală, conform prevederilor
Hotărârii Guvernului nr. 382/2005, cu modificările ulterioare,
măsurile de gestionare a riscurilor în acest sens care au fost
aplicate pentru reducerea riscurilor de infecție;
g) rezultatele calculelor de proiect și ale inspecțiilor și testelor
tehnice efectuate.
Producătorul trebuie să ia toate măsurile necesare pentru a
se asigura că procesul de fabricație generează produse care
sunt fabricate în conformitate cu documentația menționată la
lit. a)—g).
Producătorul trebuie să autorizeze evaluarea sau, dacă este
cazul, auditarea eficienței acestor măsuri.
4. Informațiile cuprinse în declarațiile menționate în prezenta
anexă se păstrează pentru o perioadă de cel puțin 5 ani. În cazul
dispozitivelor implantabile, perioada este de cel puțin 15 ani.
5. Pentru dispozitivele fabricate la comandă, producătorul
trebuie să se angajeze să revizuiască și să documenteze
experiența acumulată după încheierea fazei de producție,
inclusiv dispozițiile menționate în anexa nr. 10, și să
implementeze mijloacele adecvate de aplicare a măsurilor
corective necesare. Acest angajament include obligația
producătorului de a informa autoritățile competente asupra
incidentelor următoare de îndată ce a aflat despre existența lor,
precum și asupra măsurilor corective relevante:
(i) orice funcționare defectuoasă sau deteriorare a
caracteristicilor și/sau performanțelor unui dispozitiv,
precum și orice caz de inadecvare a etichetării ori a
instrucțiunilor de utilizare, care pot să conducă sau să
fi condus la decesul ori la deteriorarea severă a stării
de sănătate a unui pacient sau utilizator;
(ii) orice cauză de ordin tehnic sau medical legată de
caracteristicile ori performanțele unui dispozitiv, care,
din motivele menționate la pct. (i), conduce la
retragerea sistematică de pe piață de către producător
a dispozitivelor de același tip.

ANEXA Nr. 9

CRITERII DE CLASIFICARE

I. Definiții
1. Definiții pentru reguli de clasificare
1.1. Durata:
a) tranzitorie — normal proiectat pentru utilizare continuă pe
o perioadă de mai puțin de 60 de minute;

b) termen scurt — normal proiectat pentru utilizare continuă
pe o perioadă nu mai mare de 30 de zile;
c) termen lung — normal proiectat pentru utilizare continuă
pe o perioadă mai mare de 30 de zile.

28

MONITORUL OFICIAL AL ROMÂNIEI, PARTEA I, Nr. 94/17.II.2009

1.2. Dispozitive invazive:
Dispozitiv invaziv — dispozitivul care se introduce în
întregime sau în parte în interiorul organismului fie printr-un
orificiu anatomic, fie prin suprafața organismului.
Orificiu anatomic — orice deschidere naturală a
organismului, precum și suprafața externă a globului ocular sau
orice deschidere artificială permanentă, cum ar fi o stomă.
Dispozitiv chirurgical invaziv — dispozitivul invaziv care
pătrunde în interiorul organismului prin suprafața organismului
cu ajutorul sau în contextul unei operații chirurgicale.
În scopul prezentei hotărâri, dispozitivele, altele decât cele la
care se referă subparagraful anterior și care produc pătrunderea
prin alte orificii decât cele anatomice, vor fi considerate
dispozitive chirurgicale invazive.
Dispozitiv implantabil — orice dispozitiv care este destinat:
a) să fie introdus complet în organismul uman; sau
b) să înlocuiască o suprafață epitelială sau suprafața
ochiului, prin intervenție chirurgicală, și care este destinat a
rămâne pe loc după procedură.
Orice dispozitiv destinat să fie introdus parțial în organismul
uman prin intervenție chirurgicală și să rămână pe loc după
procedură pentru cel puțin 30 de zile este considerat dispozitiv
implantabil.
1.3. Instrument chirurgical reutilizabil — instrumentul destinat
utilizării chirurgicale pentru tăiere, găurire, coasere, răzuire,
raclare, clampare, retractare, clipare sau alte proceduri similare,
fără conectare la un dispozitiv medical activ, care poate fi
reutilizat după efectuarea unor proceduri adecvate.
1.4. Dispozitiv medical activ — orice dispozitiv medical a
cărui operare depinde de o sursă de energie electrică sau de
orice sursă de putere, alta decât cea direct generată de
organismul uman sau de gravitație, și care acționează prin
convertirea acestei energii. Dispozitivele medicale destinate să
transmită energie, substanțe sau alte elemente între un
dispozitiv medical activ și pacient, fără modificări semnificative,
nu sunt considerate dispozitive medicale active. Software-ul
independent se consideră a fi dispozitiv medical activ.
1.5. Dispozitiv terapeutic activ — orice dispozitiv medical
activ folosit singur sau în combinație cu alte dispozitive medicale
pentru a susține, a modifica, a înlocui ori a restaura funcții sau
structuri biologice în vederea tratamentului ori ameliorării unei
maladii, leziuni sau a unui handicap.
1.6. Dispozitiv activ pentru diagnostic — orice dispozitiv
medical activ folosit singur sau în combinație cu alte dispozitive
medicale pentru furnizare de informații pentru detectarea,
diagnosticarea, monitorizarea ori tratarea unor condiții
fiziologice, stări de sănătate, maladii sau malformații
congenitale.
1.7. Sistem circulator central
În scopul prezentei hotărâri, sistemul circulator central
include următoarele vase: arterele pulmonare, aorta
ascendentă, arcul aortei, aorta descendentă spre bifurcația
aortică, arterele coronare, artera carotidă comună, artera

carotidă externă, artera carotidă internă, arterele cerebrale,
trunchiul brahiocefalic, venele cordului, venele pulmonare, vena
cavă superioară, vena cavă inferioară.
1.8. Sistem nervos central
În scopul prezentei hotărâri, sistemul nervos central include
creierul, meningele și măduva spinării.
II. Reguli de implementare
1. Reguli de implementare
1.1. Aplicarea regulilor de clasificare trebuie să țină seama de
scopul propus al dispozitivelor.
1.2. Dacă dispozitivul este proiectat pentru a fi folosit în
combinație cu alt dispozitiv, regulile de clasificare se vor aplica
separat fiecăruia dintre dispozitive. Accesoriile sunt clasificate
pe baza caracteristicilor lor, separat de dispozitivele cu care sunt
folosite.
1.3. Software-ul care acționează un dispozitiv sau
influențează utilizarea dispozitivului se încadrează în aceeași
clasă.
1.4. Dacă dispozitivul nu este proiectat pentru a fi utilizat
numai într-o parte anume a corpului, acesta trebuie să fie
considerat și clasificat pe baza celei mai critice utilizări specifice.
1.5. Dacă se aplică mai multe reguli aceluiași dispozitiv,
bazate pe performanța specificată de producător, pentru
dispozitiv se vor aplica regulile cele mai severe de clasificare,
rezultând în clasificarea cea mai înaltă.
1.6. La calcularea duratei menționate la pct. 1.1 din cap. I,
utilizare continuă înseamnă o utilizare reală neîntreruptă a
dispozitivului pentru scopul pentru care este prevăzut. Cu toate
acestea, în cazul în care utilizarea dispozitivului este întreruptă
pentru ca acesta să fie înlocuit imediat cu același dispozitiv sau
cu un dispozitiv identic, această perioadă se consideră a fi o
prelungire a utilizării continue a dispozitivului.
III. Clasificare
1. Dispozitive neinvazive
1.1. Regula 1
Toate dispozitivele neinvazive sunt cuprinse în clasa I, dacă
nu se aplică una dintre regulile de mai jos.
1.2. Regula 2
Toate dispozitivele neinvazive destinate direcționării sau
stocării sângelui, lichidelor organismului sau țesuturilor, lichidelor
ori gazelor, în scopul unei eventuale perfuzii, administrări sau
introduceri în organism, sunt cuprinse în clasa IIa:
a) dacă pot fi conectate la un dispozitiv medical activ, în clasa
IIa sau în clasa superioară;
b) dacă sunt destinate folosirii pentru depozitarea sau
direcționarea sângelui ori a altor lichide ale organismului sau
pentru depozitarea organelor, a părților de organe ori a
țesuturilor organismului;
În toate celelalte cazuri sunt cuprinse în clasa I.
1.3. Regula 3
Toate dispozitivele neinvazive destinate modificării
compoziției biologice ori chimice a sângelui, a altor lichide

MONITORUL OFICIAL AL ROMÂNIEI, PARTEA I, Nr. 94/17.II.2009
biologice sau a altor lichide destinate perfuzării în organism sunt
cuprinse în clasa IIb, dacă tratamentul nu constă în filtrarea,
centrifugarea sau schimburi de gaze ori căldură, caz în care
acestea sunt incluse în clasa IIa.
1.4. Regula 4
Toate dispozitivele neinvazive care vin în contact cu
tegumente lezate:
a) sunt cuprinse în clasa I, dacă sunt destinate folosirii ca
barieră mecanică, pentru compresie sau pentru absorbție de
exsudate;
b) sunt cuprinse în clasa IIb, dacă sunt destinate folosirii în
principal la plăgi care au lezat dermul și care pot fi vindecate
numai per secundam;
c) sunt cuprinse în clasa IIa, în toate celelalte cazuri, inclusiv
dispozitivele destinate special pentru controlul microclimatului
plăgii.
2. Dispozitive invazive
2.1. Regula 5
Toate dispozitivele invazive în raport cu orificiile anatomice
ale organismului uman, altele decât dispozitivele chirurgical
invazive și care nu sunt destinate să fie conectate la un
dispozitiv medical activ sau care sunt destinate să fie conectate
la un dispozitiv medical activ din clasa I:
a) sunt cuprinse în clasa I, dacă sunt utilizate tranzitoriu;
b) sunt cuprinse în clasa IIa, dacă sunt destinate folosirii pe
termen scurt, cu excepția cazului în care sunt folosite în
cavitatea bucală pâna la nivelul faringelui, în canalul auditiv
până la timpan sau în cavitatea nazală, caz în care sunt
cuprinse în clasa I;
c) sunt cuprinse în clasa IIb cele care sunt destinate folosirii
pe termen lung, cu excepția cazului în care sunt folosite în
cavitatea bucală, până la nivelul faringelui, în canalul auditiv
până la timpan sau în cavitatea nazală și nu pot fi absorbite de
membrana mucoasă, caz în care sunt cuprinse în clasa IIa.
Toate dispozitivele invazive în raport cu orificiile anatomice,
altele decât cele chirurgical invazive, destinate conectării cu un
dispozitiv medical activ din clasa IIa sau o clasă superioară, sunt
cuprinse în clasa IIa.
2.2. Regula 6
Toate dispozitivele chirurgical invazive destinate utilizării
tranzitorii fac parte din clasa IIa, cu excepția cazului în care sunt:
a) destinate în special controlului, diagnosticării, monitorizării
sau corectării unui defect al inimii ori al sistemului circulator
central prin contact direct cu aceste părți ale organismului uman,
situație în care fac parte din clasa III;
b) instrumente chirurgicale reutilizabile, situație în care fac
parte din clasa I;
c) destinate în mod special utilizării în contact direct cu
sistemul nervos central, situație în care fac parte din clasa III;
d) destinate să furnizeze energie sub formă de radiații
ionizante, situație în care fac parte din clasa IIb;

29

e) destinate să aibă un efect biologic sau să fie absorbite în
totalitate ori în cea mai mare parte, situație în care fac parte din
clasa IIb;
f) destinate administrării de medicamente prin intermediul
unui sistem de distribuire, în cazul în care acest lucru se
realizează într-o manieră care prezintă un pericol potențial luând
în considerare modul de aplicare, situație în care fac parte din
clasa IIb.
2.3. Regula 7
Toate dispozitivele chirurgical invazive destinate utilizării pe
termen scurt sunt cuprinse în clasa IIa, cu excepția cazurilor în
care sunt:
a) destinate specific controlului, diagnosticării, monitorizării
sau corectării unui defect al inimii ori al sistemului circulator
central prin contact direct cu aceste părți ale organismului, caz
în care sunt cuprinse în clasa III; sau
b) destinate specific pentru a fi utilizate în contact direct cu
sistemul nervos central, caz în care sunt cuprinse în clasa III;
sau
c) destinate să furnizeze energie sub formă de radiații
ionizante, caz în care sunt cuprinse în clasa IIb; sau
d) destinate să aibă un efect biologic sau să fie absorbite în
întregime ori în principal, caz în care sunt cuprinse în clasa III;
sau
e) destinate să sufere modificări chimice în organism, cu
excepția cazului în care dispozitivele sunt plasate în dinți, sau
pentru a administra medicamente, caz în care sunt cuprinse în
clasa IIb.
2.4. Regula 8
Toate dispozitivele implantabile și cele chirurgical invazive
pe termen lung sunt cuprinse în clasa IIb, dacă nu au fost
destinate:
a) să fie plasate în dinți, caz în care sunt cuprinse în clasa IIa;
b) să fie utilizate în contact direct cu cordul, sistemul
circulator central sau sistemul nervos central, caz în care sunt
cuprinse în clasa III;
c) să aibă efect biologic sau să fie în întregime ori în principal
absorbite, caz în care sunt cuprinse în clasa III;
d) să sufere modificări chimice în organism, cu excepția
cazului în care dispozitivele sunt plasate în dinți, sau pentru a
administra medicamente, caz în care sunt cuprinse în clasa III.
3. Reguli adiționale care se aplică dispozitivelor active
3.1. Regula 9
Toate dispozitivele terapeutice active destinate administrării
sau schimburilor de energie sunt cuprinse în clasa IIa, cu
excepția cazurilor în care caracteristicile lor sunt de așa natură
încât schimburile de energie către sau de la organismul uman se
efectuează într-un mod potențial periculos, ținându-se seama
de natura, densitatea și locul de aplicare a energiei, caz în care
sunt cuprinse în clasa IIb.
Toate dispozitivele active destinate controlului sau
monitorizării performanțelor dispozitivelor terapeutice active din

30

MONITORUL OFICIAL AL ROMÂNIEI, PARTEA I, Nr. 94/17.II.2009

clasa IIb ori influențării directe a performanței unor astfel de
dispozitive sunt cuprinse în clasa IIb.
3.2. Regula 10
Dispozitivele active destinate diagnosticării sunt cuprinse în
clasa IIa, dacă:
a) sunt destinate furnizării de energie care va fi absorbită de
organismul uman, cu excepția dispozitivelor folosite pentru a
ilumina organismul pacientului cu lumină din spectrul vizibil;
b) sunt destinate vizualizării in vivo a distribuției produselor
radiofarmaceutice;
c) sunt destinate diagnosticării directe sau monitorizării
proceselor fiziologice vitale, cu excepția cazurilor în care sunt
special destinate pentru monitorizarea parametrilor fiziologici
vitali, acolo unde natura variațiilor ar putea pune în pericol
imediat starea pacientului, de exemplu variații în performanța
cardiacă, respirație, activitatea sistemului nervos central , caz
în care sunt cuprinse în clasa IIb.
Dispozitivele active care emit radiații ionizante și sunt
destinate diagnosticării și radiologiei intervenționale terapeutice,
inclusiv dispozitivele care controlează sau monitorizează astfel
de dispozitive sau care influențează direct performanța
acestora, sunt cuprinse în clasa IIb.
3.3. Regula 11
Toate dispozitivele active destinate administrării și/sau
îndepărtării medicamentelor, lichidelor biologice ori altor
substanțe în/din organism sunt cuprinse în clasa IIa, cu excepția
cazurilor în care aceasta se realizează într-un mod potențial
periculos, ținându-se seama de natura substanțelor implicate,
de partea implicată a organismului și de modul de aplicare, caz
în care sunt cuprinse în clasa IIb.
3.4. Regula 12
Toate celelalte dispozitive active sunt cuprinse în clasa I.
4. Reguli speciale
4.1. Regula 13
Toate dispozitivele care încorporează ca parte integrantă o
substanță care, dacă este utilizată separat, poate fi considerată

medicament, în sensul definiției de la art. 695 din Legea
nr. 95/2006 privind reforma în domeniul sănătății, cu modificările
și completările ulterioare, și care acționează asupra organismului
uman cu o acțiune auxiliară față de cea a dispozitivelor sunt
cuprinse în clasa III.
Toate dispozitivele care încorporează ca parte integrantă un
derivat din sânge uman sunt cuprinse în clasa III.
4.2. Regula 14
Toate dispozitivele folosite pentru contracepție sau pentru
prevenirea transmiterii bolilor transmisibile sexual sunt cuprinse
în clasa IIb, cu excepția dispozitivelor implantabile sau invazive
pe termen lung, caz în care sunt cuprinse în clasa III.
4.3. Regula 15
Toate dispozitivele destinate specific pentru a fi folosite la
dezinfectarea, curățarea, clătirea sau, după caz, hidratarea
lentilelor de contact sunt cuprinse în clasa IIb.
Toate dispozitivele destinate specific pentru a fi folosite la
dezinfectarea dispozitivelor medicale sunt cuprinse în clasa IIa,
cu excepția dispozitivelor destinate în mod special utilizării
pentru dezinfectarea dispozitivelor invazive, situație în care fac
parte din clasa IIb.
Această regulă nu se aplică produselor destinate curățării
dispozitivelor medicale, altele decât lentilele de contact, prin
mijloace fizice.
4.4. Regula 16
Dispozitivele destinate specific pentru înregistrare de imagini
de diagnosticare prin raze X sunt cuprinse în clasa IIa.
4.5. Regula 17
Toate dispozitivele fabricate utilizând țesuturi animale sau
derivate neviabile sunt cuprinse în clasa III, cu excepția
dispozitivelor proiectate să vină în contact numai cu tegumentele
intacte.
5. Regula 18
Prin derogare de la alte reguli, pungile pentru sânge sunt
cuprinse în clasa IIb.

ANEXA Nr. 10

E VA L U A R E A C L I N I C Ă

1.1.1. o evaluare critică a literaturii științifice relevante

1. Prevederi generale
1.1. Ca regulă generală, confirmarea conformității cu

disponibile în prezent, cu privire la siguranța, performanțele,

cerințele privind caracteristicile și performanțele menționate la

caracteristicile specifice ale proiectului și scopul propus al

pct. 1 și 3 din anexa nr. 1, în condiții normale de utilizare a

dispozitivului, în care:

dispozitivului,

și

evaluarea

efectelor

secundare

și

a

acceptabilității raportului beneficii/riscuri, menționat la pct. 6 din
anexa nr. 1, trebuie să se bazeze pe date clinice. Evaluarea
acestor date, denumită în continuare evaluare clinică, dacă este

a) se demonstrează echivalența dispozitivului cu dispozitivul
la care fac referire datele; și
b) datele demonstrează în mod adecvat conformitatea cu
cerințele esențiale relevante;

cazul ținând seama de eventualele standarde armonizate

fie pe:

relevante, trebuie să urmeze o procedură definită și sigură din

1.1.2. o evaluare critică a rezultatelor tuturor investigațiilor

punct de vedere metodologic, bazată fie pe:

clinice efectuate;

MONITORUL OFICIAL AL ROMÂNIEI, PARTEA I, Nr. 94/17.II.2009
fie pe:
1.1.3. o evaluare critică a datelor clinice combinate prevăzute
la pct. 1.1.1 și 1.1.2.
1.1.4. Pentru dispozitivele implantabile și dispozitivele din
clasa III se efectuează investigații clinice, cu excepția cazurilor
în care se justifică utilizarea datelor clinice existente.
1.1.5. Pentru evaluarea clinică și rezultatul său se prezintă
documente justificative. Documentația tehnică a dispozitivului
include și/sau face trimitere la documentele privind evaluarea
clinică.
1.1.6. Evaluarea clinică și documentația aferentă trebuie să
fie actualizate activ cu datele obținute în cursul supravegherii
după introducerea pe piață. În cazul în care se consideră că
monitorizarea clinică după introducerea pe piață ca parte
integrantă a planului de supraveghere după introducerea pe
piață nu este necesară, acest lucru trebuie să fie justificat și
documentat în mod adecvat.
1.1.7. În cazul în care se consideră că dovada conformității
cu cerințele esențiale bazate pe datele clinice nu este adecvată,
trebuie să se furnizeze o justificare corespunzătoare a acestei
excluderi, pe baza rezultatelor gestionării riscurilor și ținându-se
seama de caracteristicile specifice ale interacțiunii dintre
dispozitiv și organismul uman, performanțele clinice prevăzute
și cele invocate de producător. În cazul în care dovada
conformității se bazează exclusiv pe evaluarea performanțelor,
teste pe banc și evaluarea preclinică, este necesar să se
demonstreze în mod corespunzător că această dovadă este
adecvată.
1.2. Toate datele trebuie să rămână confidențiale, în
conformitate cu prevederile art. 59 și 60 din hotărâre.
2. Investigații clinice
2.1. Obiective
Obiectivele investigațiilor clinice sunt:
a) să verifice faptul că, în condiții normale de utilizare,
performanțele dispozitivelor sunt conform celor prevăzute la
pct. 3 din anexa nr. 1;
b) să determine orice efect secundar nedorit în condiții
normale de folosire și să aprecieze dacă ele constituie riscuri în
raport cu performanțele scontate ale dispozitivului.

31

2.2. Considerații etice
Investigațiile clinice sunt efectuate în conformitate cu
Declarația de la Helsinki, adoptată la cea de a 18-a Reuniune
Medicală Mondială de la Helsinki, Finlanda, din 1964, astfel cum
a fost modificată ultima dată de către Reuniunea Medicală
Mondială.
Este obligatoriu ca toate măsurile cu privire la protecția
omului să fie realizate în spiritul Declarației de la Helsinki.
Aceasta include fiecare etapă în investigația clinică, de la prima
considerație cu privire la necesitatea și justificarea studiului,
până la publicarea rezultatelor.
2.3. Metode
2.3.1. Investigațiile clinice trebuie să fie efectuate pe baza
unui plan de investigație adecvat, care să reflecte ultimele
cunoștințe științifice și tehnice, și să fie definite în așa fel încât
să confirme sau să combată pretențiile producătorului privind
dispozitivul; aceste investigații trebuie să includă un număr
corespunzător de observații pentru a garanta validitatea
științifică a concluziilor.
2.3.2. Procedurile folosite pentru executarea investigațiilor
trebuie să fie adecvate dispozitivului de examinat.
2.3.3. Investigațiile clinice trebuie să fie executate în
circumstanțe similare condițiilor normale de utilizare a
dispozitivului.
2.3.4. Trebuie examinate toate caracteristicile specifice,
inclusiv cele privind siguranța și performanțele dispozitivului,
precum și efectele lui asupra pacienților.
2.3.5. Toate incidentele adverse grave trebuie să fie
înregistrate complet și notificate de îndată tuturor autorităților
competente ale statelor membre ale Uniunii Europene în care
are loc investigația clinică.
2.3.6. Investigațiile trebuie să fie executate sub
responsabilitatea unui practician medical sau a altei persoane
calificate autorizate, într-un mediu specific.
Practicianul medical sau altă persoană autorizată trebuie să
aibă acces la datele clinice și tehnice cu privire la dispozitiv.
2.3.7. Raportul scris, semnat de practicianul medical sau de
altă persoană autorizată responsabilă, trebuie să conțină o
evaluare critică a tuturor datelor obținute în timpul investigației
clinice.
ANEXA Nr. 11

C R I T E R I I P E N T R U D E S E M N A R E A O R G A N I S M E L O R N O T I F I C AT E

1. Organismul notificat, conducătorul acestuia și personalul
de verificare și evaluare nu trebuie să fie proiectantul,
producătorul, furnizorul, instalatorul sau utilizatorul dispozitivelor
pe care le inspectează, nici reprezentantul autorizat al vreuneia
dintre aceste persoane.
Organismul notificat, conducătorul și personalul acestuia nu
pot să fie direct implicați în proiectarea, construcția, vânzarea
sau întreținerea dispozitivelor și nici nu pot reprezenta părțile
angajate în astfel de activități. Aceasta nu exclude posibilitatea

unor schimburi de informații tehnice între producător și
organism.
2. Organismul notificat și personalul său trebuie să efectueze
evaluarea și operațiunile de verificare la cel mai înalt nivel de
integritate profesională și competență în domeniul dispozitivelor
medicale și trebuie să nu fie supuși presiunilor și influențelor, în
special financiare, care ar putea influența decizia lor privind
rezultatele inspecției, în special din partea persoanelor sau a
grupurilor de persoane interesate în rezultatul verificărilor.

32

MONITORUL OFICIAL AL ROMÂNIEI, PARTEA I, Nr. 94/17.II.2009

Dacă organismul notificat subcontractează sarcini specifice
în legătură cu stabilirea și verificarea faptelor, trebuie mai întâi
să se asigure că subcontractantul îndeplinește prevederile
prezentei hotărâri și în special ale prezentei anexe. Organismul
notificat va ține la dispoziția Ministerului Sănătății documentele
relevante de evaluare a calificărilor subcontractantului, precum
și cele privind activitatea acestuia în domeniul reglementat de
prezenta hotărâre.
3. Organismul notificat trebuie să fie capabil să execute toate
cerințele repartizate unor astfel de organisme, conform
prevederilor anexelor nr. 2—6, și pentru care a fost notificat,
indiferent dacă aceste sarcini sunt executate de organismul
respectiv sau sub responsabilitatea sa. În mod special trebuie să
aibă personalul necesar și să posede facilitățile necesare pentru
îndeplinirea sarcinilor tehnice și administrative impuse pentru
evaluare și verificare. Acest lucru presupune existența unui
personal științific suficient în cadrul organizației, care să
posede experiență și cunoștințe suficiente pentru a evalua
funcționalitatea medicală și performanța dispozitivelor pentru
care a fost notificat, având în vedere cerințele din prezenta
hotărâre și în special cele prevăzute în anexa nr. 1.
Organismul notificat trebuie, de asemenea, să aibă acces la
echipamentul necesar pentru verificările cerute.

4. Organismul notificat trebuie să aibă:
a) instruire profesională temeinică pentru operațiunile de
evaluare și verificare pentru care a fost desemnat;
b) cunoștințe satisfăcătoare despre regulile cu privire la
inspecțiile pe care le execută și experiența corespunzătoare
unor astfel de inspecții;
c) capacitatea cerută pentru emiterea certificatelor,
înregistrărilor și rapoartelor pentru demonstrarea efectuării
inspecțiilor.
5. Imparțialitatea organismului notificat trebuie să fie
garantată. Salarizarea personalului acestuia nu trebuie să
depindă de numărul inspecțiilor efectuate și nici de rezultatul
acestor inspecții.
6. Organismul notificat trebuie să încheie o asigurare de
răspundere civilă, cu excepția cazului în care răspunderea
revine statului prin lege.
7. Personalul organismului notificat este obligat să păstreze
secretul profesional cu privire la toate informațiile obținute în
cursul sarcinilor lui, respectând prezenta hotărâre sau orice
prevederi ale legilor române în vigoare. Personalul organismului
notificat nu păstrează secretul profesional față de autoritățile
administrative competente ale statului în care își desfășoară
activitatea.

ANEXA Nr. 12

M A R C A J U L D E C O N F O R M I TAT E C E

Marcajul de conformitate CE constă din inițialele ăCE” cu
forma prezentată în anexa nr. 3 la Legea nr. 608/2001 privind
evaluarea conformității produselor, republicată, cu următoarele
caracteristici:
a) dacă marcajul CE este mărit sau micșorat, proporțiile date

în desenul gradat trebuie respectate;
b) componentele C și E ale marcajului CE trebuie să aibă
aceleași dimensiuni verticale, care nu pot fi mai mici de 5 mm.
Această dimensiune minimă poate fi modificată la
dispozitivele de dimensiuni mici.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 94/17.II.2009 conține 32 de pagini.

Prețul: 6,40 lei

&JUYDGY|324435]
ISSN 1453—4495

