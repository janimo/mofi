Anul 177 (XXI) — Nr. 768

PARTEA I

LEGI, DECRETE, HOTĂRÂRI ȘI ALTE ACTE

Miercuri, 11 noiembrie 2009

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.324 din 13 octombrie 2009 referitoare la excepția
de neconstituționalitate a Ordonanței de urgență a
Guvernului nr. 195/2002 privind circulația pe drumurile
publice ........................................................................

1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.121. — Ordin al ministrului transporturilor și infrastructurii
pentru aprobarea Reglementării aeronautice civile
române privind asigurarea cu combustibili de aviație
pe aerodromuri, RACR-AD-ACAA, ediția 01/2009 ....

3–14

1.704/2.920. — Ordin al ministrului economiei și al ministrului
finanțelor publice pentru modificarea Ordinului
ministrului economiei și finanțelor nr. 184/2008 privind

Nr.

Pagina
aprobarea listelor de cheltuieli eligibile pentru
proiectele finanțate în cadrul operațiunilor 1.1.a ăSprijin
pentru consolidarea și modernizarea sectorului
productiv prin investiții tangibile și intangibile” —
Domeniul Major de Intervenție 1.1 — Investiții
productive și pregătirea pentru competiția pe piață a
întreprinderilor, în special a IMM, și 1.3.b ăSprijin pentru
consultanță acordat IMM” — Domeniul Major de
Intervenție 1.3 — Dezvoltarea durabilă a
antreprenoriatului, în cadrul axei prioritare 1 ăUn
sistem de producție inovativ și ecoeficient” din cadrul
Programului operațional sectorial ăCreșterea
competitivității economice” (POS CCE) 2007—2013

15

3.014/C. — Ordin al ministrului justiției și libertăților
cetățenești privind redobândirea cetățeniei române de
către o persoană ........................................................

16

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.324
din 13 octombrie 2009

referitoare la excepția de neconstituționalitate a Ordonanței de urgență a Guvernului nr. 195/2002
privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a Ordonanței de urgență a Guvernului nr. 195/2002 privind
circulația pe drumurile publice, excepție ridicată de Bogdan
Teodor Dascălu în Dosarul nr. 23.254/245/2008 al Judecătoriei
Iași — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de

2

MONITORUL OFICIAL AL ROMÂNIEI, PARTEA I, Nr. 768/11.XI.2009

neconstituționalitate, indicând în acest sens jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2009, pronunțată în Dosarul
nr. 23.254/245/2008, Judecătoria Iași — Secția penală a
sesizat Curtea Constituțională cu excepția de
neconstituționalitate a Ordonanței de urgență a Guvernului
nr. 195/2002 privind circulația pe drumurile publice.
Excepția de neconstituționalitate a fost ridicată de Bogdan
Teodor Dascălu (Hanganu) într-o cauză penală având ca obiect
infracțiuni privind circulația pe drumurile publice și uz de fals.
În motivarea excepției de neconstituționalitate autorul
acesteia arată că Ordonanța de urgență a Guvernului
nr. 195/2002 privind circulația pe drumurile publice este
neconstituțională, deoarece atât din expunerea de motive a
proiectului de lege pentru aprobarea acesteia, cât și din
preambulul ordonanței rezultă că nu au fost întrunite cele două
condiții prevăzute de actualul art. 115 alin. (4) din Constituție
pentru adoptarea de ordonanțe de urgențe, și anume existența
cazului excepțional și a motivării concrete, și nu, generic, a
urgenței ce trebuie să justifice emiterea unui astfel de act
normativ.
Judecătoria Iași — Secția penală opinează în sensul
netemeiniciei excepției, întrucât la adoptarea ordonanței de
urgență criticate au fost respectate exigențele constituționale
prevăzute de art. 115 alin. (4) din Legea fundamentală.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată, sens în care Curtea
Constituțională a statuat în mod constant, de exemplu prin
deciziile nr. 538/2007, 575/2006 sau 245/2005.
Avocatul Poporului, în punctul său de vedere, consideră că
dispozițiile Ordonanței de urgență a Guvernului nr. 195/2002,
republicată, cu modificările și completările ulterioare, sunt
constituționale, astfel cum a reținut și a motivat Curtea
Constituțională prin Decizia nr. 538/2007.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate până la data întocmirii raportului.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
În opinia autorului excepției de neconstituționalitate, actul
normativ atacat încalcă normele fundamentale ale art. 114
alin. (4) privind condițiile de adoptare a ordonanțelor de urgență,
și anume existența ăcazului excepțional”, norme preluate cu
modificări și completări de art. 115 alin. (4) în urma revizuirii și
republicării Constituției.
Analizând excepția de neconstituționalitate, Curtea
Constituțională constată că a mai examinat conformitatea
Ordonanței de urgență a Guvernului nr. 195/2002 privind
circulația pe drumurile publice față de aceleași prevederi
fundamentale invocate și în prezenta cauză. Un exemplu
relevant în acest sens este Decizia nr. 245 in 10 mai 2005,
publicată în Monitorul Oficial al României, Partea I, nr. 612 din
14 iulie 2005, și Decizia nr. 575 din 19 septembrie 2006,
publicată în Monitorul Oficial al României, Partea I, nr. 889 din
1 noiembrie 2006, prin care Curtea, pentru motivele acolo
arătate, a reținut, în esență, că îndeplinirea dublei condiții
prevăzute de art. 114 alin. (4) din Constituția nerevizuită, și
anume existența cazului excepțional și a urgenței, rezultă din
expunerea de motive la proiectul de lege pentru aprobarea
ordonanței criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a Ordonanței de urgență a Guvernului nr. 195/2002 privind circulația pe
drumurile publice, excepție ridicată de Bogdan Teodor Dascălu în Dosarul nr. 23.254/245/2008 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE.

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 768/11.XI.2009

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Reglementării aeronautice civile române
privind asigurarea cu combustibili de aviație pe aerodromuri, RACR-AD-ACAA, ediția 01/2009
Pentru îndeplinirea atribuțiilor ce revin Ministerului Transporturilor și Infrastructurii, ca autoritate de stat în domeniul
transporturilor,
în temeiul prevederilor art. 4 lit. b) și f) din Ordonanța Guvernului nr. 29/1997 privind Codul aerian civil, republicată, cu
modificările și completările ulterioare, precum și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Reglementarea aeronautică civilă
română privind asigurarea cu combustibili de aviație pe
aerodromuri, RACR-AD-ACAA, ediția 01/2009, prevăzută în
anexa care face parte integrantă din prezentul ordin.
Art. 2. — Autoritatea Aeronautică Civilă Română va lua măsuri
pentru ducerea la îndeplinire a prevederilor prezentului ordin.
Art. 3. — La data intrării în vigoare a prezentului ordin,
Ordinul ministrului transporturilor nr. 438/1999 pentru aprobarea

reglementărilor aeronautice civile române referitoare la cerințele
privind facilitățile tehnice destinate combustibililor de aviație și
procedurile operaționale de alimentare a aeronavelor cu
combustibili pe aerodromuri/RACR-AD-FTPCA, publicat în
Monitorul Oficial al României, Partea I, nr. 464 din 24 septembrie
1999, se abrogă.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu

București, 2 noiembrie 2009.
Nr. 1.121.

ANEXĂ

R E G L E M E N TA R E A E R O N A U T I C Ă C I V I L Ă R O M Â N Ă

privind asigurarea cu combustibili de aviație pe aerodromuri, RACR-AD-ACAA, ediția 01/2009
PREAMBUL

În conformitate cu prevederile Codului aerian și în scopul reglementării domeniului aviației civile, Ministerul Transporturilor
și Infrastructurii, în calitatea sa de autoritate de stat, asigură prin organisme tehnice specializate delegate punerea în aplicare a
reglementărilor aeronautice civile române, care au caracter obligatoriu pentru toți participanții la activitățile aeronautice civile și
conexe, precum și pentru persoanele care își propun ori desfășoară activități în zonele supuse servituților de aeronautică civilă.
Autoritatea Aeronautică Civilă Română este organismul tehnic specializat delegat de către autoritatea de stat, pentru
asigurarea aplicării reglementărilor aeronautice civile naționale și supravegherea respectării lor de către persoanele juridice și
fizice, române sau străine, care furnizează servicii ori produse pentru aviația civilă din România, realizând astfel funcția de
supraveghere a siguranței în domeniul aviației civile.
În conformitate cu Ordinul ministrului transporturilor nr. 101/2007 pentru aprobarea Reglementării aeronautice civile române
privind accesul pe piața serviciilor de handling la sol pe aeroporturi — RACR-APSH, ediția 03/2007, publicat în Monitorul Oficial
al României, Partea I, nr. 334 din 17 mai 2007, și cu Ordinul ministrului transporturilor nr. 1.245/2008 pentru aprobarea
Reglementării aeronautice civile române privind autorizarea agenților aeronautici de handling — RACR-AD-AAH, ediția 1/2008,
publicat în Monitorul Oficial al României, Partea I, nr. 713 din 21 octombrie 2008, activitatea de handling combustibil (organizarea
și executarea operațiunilor de alimentare cu și golire de combustibil, inclusiv depozitarea combustibilului, precum și controlul
calității și cantității combustibilului la livrare) este inclusă în anexa la reglementările respective.
RACR-AD-ACAA (Asigurarea cu combustibili de aviație pe aerodromuri), ediția 01/2009, are ca scop reglementarea
completă a desfășurării activităților de handling combustibil.
Prevederile prezentei reglementări sunt aliniate la normele și practicile recomandate cuprinse în documentele Asociației
Transportului Aerian Internațional (IATA), singurele reglementări internaționale aplicabile pentru alimentarea cu combustibili de
aviație a aeronavelor. Prin aceste prevederi sunt dezvoltate proceduri universale pentru asigurarea calității combustibilului de
aviație pe aerodromuri.

4

MONITORUL OFICIAL AL ROMÂNIEI, PARTEA I, Nr. 768/11.XI.2009
CAPITOLUL 1
Generalități

1.1. Scop

1.1.1. Prezenta reglementare stabilește cerințe tehnice și
operaționale specifice, aplicabile activităților de handling
combustibil pentru realizarea siguranței zborului.
1.1.2. Asigurarea cu combustibili de aviație pe aerodromurile
civile românești trebuie planificată, organizată, pregătită și
executată corespunzător cerințelor detaliate în prezenta
reglementare, cu respectarea prevederilor celorlalte acte
normative naționale aplicabile activităților economice.
1.2. Aplicabilitate

1.2.1. Prevederile prezentei reglementări se aplică:
a) agenților aeronautici de handling combustibil de aviație
pentru terți;
b) operatorilor aerieni care execută activități de handling
combustibil în sistem propriu în vederea susținerii activității de
zbor.
1.2.2. Cerințele și condițiile de autorizare de către Autoritatea
Aeronautică Civilă Română (AACR) a agenților aeronautici de
handling și a operatorilor aerieni fac obiectul unor reglementări
specifice.
1.2.3. — (1) AACR poate accepta, la cerere, derogări de la
cerințele și condițiile tehnice și operaționale prevăzute în
reglementarea de față, cu condiția menținerii calității
combustibilului de aviație, a siguranței operaționale și implicit a
nivelului de siguranță a zborului.
(2) Cererea pentru derogare va fi înaintată directorului
general al AACR și va include fundamentarea derogării
solicitate. Aceasta trebuie să fie susținută de o analiză a
efectelor asupra siguranței operaționale și de un plan de acțiuni
pentru menținerea calității combustibilului de aviație, a siguranței
operaționale și implicit a nivelului de siguranță a zborului.
1.3. Definiții și abrevieri

1.3.1. În sensul prezentei reglementări, termenii de mai jos
au următoarele semnificații:
— administrator al aerodromului — persoană fizică sau
juridică care conduce și gestionează un aerodrom aflat în
proprietatea publică sau în proprietatea privată a unor persoane
fizice ori juridice;
— aerodrom — suprafață delimitată pe pământ sau pe apă,
care cuprinde, eventual, clădiri, instalații și materiale, destinată
a fi utilizată, în totalitate sau în parte, pentru sosirea, plecarea și
manevrarea la sol a aeronavelor;
— aeroport — aerodromul deschis pentru operațiuni
comerciale de transport aerian;
— aeroport mic — aeroport unde numărul total de operațiuni
de alimentare pe an este mai mic de 4.000 și/sau cantitatea de
combustibil livrată este mai mică de 2,5 milioane de litri.
Notă: La aeroporturile unde nu există echipamente de
alimentare mobile (autoalimentatoare) și alimentarea este
efectuată de la stații fixe, limitările de mai sus nu sunt valabile;
— agent aeronautic civil — orice persoană fizică sau juridică
autorizată să desfășoare activități aeronautice civile;
— asigurarea cu combustibili de aviație pe aerodromuri —
totalitatea activităților legate de aprovizionare, depozitare și
alimentare cu combustibili a aeronavelor la sol;
— atmosferă explozivă — un amestec, în condiții
atmosferice, de aer și una sau mai multe substanțe periculoase,
sub formă de gaz, vapori, ceață sau praf, în care, după ce s-a
produs aprinderea, arderea se propagă în întreaga masă;
— dead-man control — dispozitiv de siguranță, instalat pe
un echipament de alimentare, care, printr-o acționare continuă
sau intermitentă, declanșează/întrerupe alimentarea cu
combustibil a aeronavelor la sol;

— facilități — baza materială asociată desfășurării activității
de transport și depozitare a combustibilului de aviație și
alimentare cu combustibil a aeronavelor;
— filtru — vas sub presiune, echipat corespunzător, care
conține elemente filtrante;
— incident — orice eveniment/situație care ar expune
personalul sau echipamentul la risc, în mod direct sau indirect;
— instruire — pregătirea prin cursuri de specialitate, la locul
de muncă, în centre specializate sau în alt mod, pentru însușirea
și aprofundarea cunoștințelor necesare îndeplinirii sarcinilor de
serviciu în condiții de calitate și siguranță;
— presiune diferențială — diferența dintre valorile presiunilor
la intrarea și, respectiv, ieșirea din filtru;
— siguranța zborului — capacitate a activității aeronautice
constând în evitarea afectării sănătății sau pierderii de vieți
omenești, precum și producerii de pagube materiale;
— zona de alimentare — ansamblu de cercuri cu raza de
3 m sau mai mult dacă este specificat de autoritățile locale,
având centrul la gurile de umplere a rezervoarelor aeronavei,
cuprinzând aeronava, autoalimentatorul și furtunurile utilizate și
care poate fi clasificată ca zonă 0 sau 1 conform zonării mediilor
cu pericol de explozie;
— zona 0 — în care atmosfera explozivă este prezentă în
mod permanent sau pe perioade lungi de timp ori frecvent, în
condiții normale de funcționare. Acest spațiu cuprinde, în esență,
interiorul rezervoarelor sau aparatelor;
— zona 1 — în care atmosfera explozivă poate să apară
intermitent sau periodic, în condiții normale de funcționare. Acest
spațiu cuprinde, de exemplu: împrejurul gurilor de alimentare,
împrejurul dispozitivelor de umplere și golire, împrejurul unor
presetupe insuficient etanșe.
1.3.2. Abrevieri uzuale utilizate în prezenta reglementare:
— AACR — Autoritatea Aeronautică Civilă Română;
— AD/AP — aerodrom/aeroport;
— AMC — aparatura de măsură și control;
— API — American Petroleum Institute (Institutul American
de Petrol);
— APU — auxiliary power unit (motor auxiliar);
— GPU — ground power unit (grup electric de sol);
— IATA — International Air Transport Association (Asociația
Internațională de Transport Aerian);
— ICAO — International Civil Aviation Organization
(Organizația Aviației Civile Internaționale);
— RACR — reglementări aeronautice civile române.
1.4. Referințe

1.4.1. Asigurarea cu combustibili de aviație pe aerodromurile
civile se organizează și se desfășoară conform prevederilor
prezentei reglementări și ale actelor normative naționale
aplicabile activităților respective.
1.4.2. Prevederile actelor normative naționale și
reglementărilor aeronautice aplicabile activităților respective pot
fi corelate și/sau completate cu specificațiile de profil
(caracteristici tehnice, parametri funcționali, criterii, metode,
soluții, algoritmi, proceduri etc.) conținute de edițiile în vigoare
ale unor documente de aviație civilă relevante, cum sunt:
a) documentul IATA JIG 1: Guidelines for Aviation Fuel
Quality Control & Operating Procedures for Joint IntoPlane
Fuelling Services (Ghiduri pentru controlul calității
combustibilului de aviație și proceduri de operare pentru
alimentarea cu combustibil a aeronavelor);
b) documentul IATA JIG 2: Guidelines for Aviation Fuel
Quality Control & Operating Procedures for Joint Airport Depots
(Ghiduri pentru controlul calității combustibilului de aviație și
proceduri de operare pentru depozite aeroportuare);
c) documentul IATA JIG 4: Guidelines for Aviation Fuel
Quality Control and Operating Procedures for Smaller Airports

MONITORUL OFICIAL AL ROMÂNIEI, PARTEA I, Nr. 768/11.XI.2009
(Ghiduri pentru controlul calității combustibilului de aviație și
proceduri de operare pentru aeroporturi mici);
d) standardul SR EN 12312-5: Echipament de sol pentru
aeronave, Cerințe specifice, Partea 5: Echipament de
alimentare cu combustibil pentru aeronave;
e) API 1529: Aviation fuelling hose and hose assemblies
(Furtunuri pentru combustibili de aviație și asamblarea
furtunurilor);
f) EN 1361: Rubber hoses and hose assemblies for aviation
fuel handling. Specification (Furtunuri de cauciuc și asamblarea
furtunurilor pentru manipularea combustibilului de aviație.
Specificație);
g) API 1542: Identification markings for dedicated aviation
fuel manufacturing and distribution facilities, airport storage and
mobile fuelling equipments (Marcaje de identificare dedicate
facilităților de fabricare și distribuție a combustibilului de aviație,
facilităților de stocare pe aeroporturi și echipamentelor mobile
de alimentare);
h) API 1581: Specification and Qualification Procedures for
Aviation Jet Fuel Filter Separators (Specificații și proceduri de
testare pentru filtre separatoare de apă);
i) API 1583: Specification and Qualification Procedures for
Aviation Fuel Filter Monitors with Absorbent Type Elements
(Specificații și proceduri de testare pentru filtre monitor cu
elemente absorbante);
j) API 1590: Specification and qualification procedures for
aviation fuel microfilters (Specificații și proceduri de testare
pentru microfiltre de combustibil de aviație);
k) documentul IATA: Manual pentru handling aeroportuar;
și/sau alte documente emise de organizații internaționale de
aviație civilă, precum și documentațiile tehnice furnizate de
producători sau de beneficiarii serviciilor aeroportuare.
CAPITOLUL 2
Cerințe privind construcția depozitelor
pentru combustibilii de aviație
2.1. Cerințe generale pentru depozit

2.1.1. Pentru a fi acceptate de AACR ca utilizabile pentru
activități de aeronautică civilă, instalațiile pentru combustibilii de
aviație trebuie să corespundă:
a) standardelor generale în vigoare privind instalațiile de
depozitare a produselor petroliere;
b) cerințelor tehnice din cuprinsul prezentului capitol, pentru
a fi constituite condițiile de executare continuă, corectă și
completă a procedurilor privind asigurarea calității
combustibililor de aviație pe timpul depozitării.
2.1.2. Dacă anumite cerințe ale standardelor generale în
vigoare privind instalațiile de depozitare a produselor petroliere
diferă de cerințele tehnice din cuprinsul prezentului capitol,
acestea din urmă prevalează.
2.1.3. Instalațiile și echipamentele pentru combustibilii de
aviație trebuie să fie segregate pozitiv (separate total de
instalațiile și echipamentele utilizate pentru alte produse), prin
utilizarea unei vane cu sertar dublu și golirea spațiului dintre
sertare sau unui blind prins între flanșe. De asemenea,
instalațiile utilizate pentru diferitele tipuri de combustibili de
aviație trebuie să fie segregate pozitiv.
2.1.4. Nu este permisă depozitarea combustibilului de aviație
în cisterne rutiere, remorci sau vagoane.
2.1.5. Rezervoarele și conductele construite din oțel carbon
trebuie protejate la interior pe toată suprafața. Materialele
utilizate la protecția interioară trebuie să fie de culoare albă și să
nu contamineze combustibilul. Nu sunt permise aliajele de
cupru, cadmiu sau zinc, protecție prin cadmiere, tablă
galvanizată sau materiale plastice. Rezervoarele și conductele

5

construite din oțel inoxidabil sau din aliaj de aluminiu nu necesită
protecție interioară.
2.1.6. Fiecare depozit trebuie să aibă un plan coordonator,
pe care să fie marcate rezervoarele, echipamentele, conductele,
rețelele supraterane și subterane. Acest plan va avea anexate
instrucțiunile pentru operațiunile de recepție și livrare afișate
într-un loc ușor accesibil personalului operator.
2.1.7. Fiecare depozit trebuie să aibă schema tehnologică
afișată într-un loc ușor accesibil. Pe aceasta trebuie să fie
marcate și notate următoarele:
a) rezervoarele (numărul rezervorului, tipul, capacitatea în
mc, tipul combustibilului de aviație depozitat, robinete și armături
cu indicarea tipului, dimensiuni, caracteristici tehnice);
b) filtre (număr, tip);
c) pompe (număr, tipul de pompă, combustibilul pompat,
debit, presiune, puterea motorului, legături tehnologice);
d) rampe de descărcare-încărcare cisterne cale ferată și/sau
cisterne auto;
e) conducte tehnologice între instalații, cu indicarea
diametrului, numerotării și tipului de combustibil de aviație.
2.1.8. Butoanele de pornire/oprire ale pompelor din zonele
de descărcare/încărcare a combustibilului trebuie să fie ușor
accesibile și clar identificate.
2.1.9. Depozitele trebuie prevăzute cu sisteme de oprire în
caz de urgență/avarie. Butoanele de oprire trebuie să fie situate
în imediata apropiere a zonelor destinate activităților de
manipulare a combustibilului, să fie ușor accesibile și clar
identificabile.
2.1.10. Proiectele pentru orice instalație nouă sau
modernizare la cele existente trebuie avizate de către AACR și
punerea în funcțiune a acestora să fie asistată de către AACR.
2.1.11. — (1) Toate rezervoarele, precum și rețeaua de
conducte aferente acestora trebuie să fie clar marcate prin
etichete și codificate prin culori pentru identificarea sortimentului
de combustibil (inscripționându-se obligatoriu și cuvintele care
indică tipul combustibilului) și a sensului de curgere a
combustibilului.
(2) Pentru combustibilul pentru turbomotoare de aeronave
(petrol de aviație) se vor folosi etichete negre cu scrisul alb și
pentru benzina de aviație etichete roșii cu scrisul alb, conform
API 1542.
2.1.12. Incinta depozitului trebuie să fie curată, ordonată și
bine întreținută. Rezervoarele și conductele trebuie revopsite
când este necesar, scările, pasarelele și balustradele trebuie să
fie fără rugină.
2.1.13. Managerul organizației are responsabilitatea de a
asigura securitatea depozitului prin amenajări adecvate pentru
protecția personalului, bunurilor și operarea facilităților. Trebuie
luate toate măsurile pentru a împiedica accesul persoanelor
neautorizate, furtul sau contaminarea combustibilului, furtul
echipamentelor sau utilizarea acestora în activități ilegale.
2.2. Rezervoare

2.2.1. Numărul și mărimea rezervoarelor se calculează astfel
încât să asigure o cantitate suficientă de combustibili pentru
alimentarea aeronavelor în perioada de trafic de vârf a
aerodromului, luându-se în considerare modalitățile de
aprovizionare, durata decantării și analizelor de laborator și a
curățării rezervoarelor.
2.2.2. Rezervoarele trebuie să fie construite și instalate astfel
încât să fie evitată intrarea apei și a murdăriei.
(1) Rezervoarele orizontale trebuie să aibă o pantă continuă
de minimum 1/50 către colectorul de apă și impurități.
(2) Rezervoarele verticale trebuie să aibă fund conic cu o
pantă continuă de cel puțin 1/30 spre colectorul central de apă
și impurități.

6

MONITORUL OFICIAL AL ROMÂNIEI, PARTEA I, Nr. 768/11.XI.2009

2.2.3. Rezervoarele trebuie să fie echipate cu:
a) supape de respirație/site de aerisire corespunzătoare
tipului de combustibil, prevăzute cu opritoare de flăcări;
b) un colector de apă și impurități solide situat la cel mai de
jos punct, prevăzut cu o conductă și valvă corespunzătoare
pentru purjarea apei și sedimentelor. Volumul liniei de drenare
trebuie să fie clar marcat;
c) conducte separate pentru umplerea rezervorului și livrarea
combustibilului; pentru rezervoarele orizontale, acestea trebuie
situate la partea cea mai înaltă a rezervorului, conducta de
umplere direcționând fluxul către colectorul de apă și impurități;
d) guri de vizitare cu diametrul de minimum 600 mm, pentru
a permite degazarea și accesul în interior pentru curățare;
e) orificii pentru luarea probelor și efectuarea măsurătorilor;
f) sistem flotant de aspirație cu indicatoare de poziție a
brațelor și/sau cablu de control din oțel inoxidabil legat la
mantaua rezervorului. Pentru rezervoarele orizontale, punctul
cel mai de jos de la care poate fi tras combustibilul trebuie situat
în partea cea mai înaltă a rezervorului, la cel putin 15 cm față de
fundul rezervorului, iar pentru rezervoarele verticale, punctul cel
mai de jos trebuie situat la minimum 45 cm față de fundul
rezervorului;
g) sistem de alarmare și/sau închidere la un nivel prestabilit.
2.2.4. Pentru toate rezervoarele trebuie făcute amenajări
pentru îndepărtarea apei și a sedimentelor din colectorul de apă
și impurități:
a) pentru rezervoarele mici orizontale (sub 20.000 l) purjarea
se poate face în găleți cu capacitate de minimum 5 l, construite
din oțel inoxidabil sau oțel carbon protejat la interior cu materiale
epoxi, de culoare albă, care să nu contamineze combustibilul,
prevăzute cu cablu de legătură echipotențială;
b) pentru rezervoarele îngropate este necesară o pompă de
aspirație racordată la conducta de purjare;
c) pentru rezervoarele verticale și orizontale supraterane de
capacitate mare sunt recomandate rezervoare de recuperare a
cantităților provenite din purjări; conductele de legătură între
rezervoarele de stocare și cele de recuperare, precum și
rezervoarele de recuperare trebuie să îndeplinească aceleași
cerințe constructive și de întreținere ca și cele de stocare, dacă
combustibilul recuperat este utilizat în scopuri aviatice.
2.2.5. Fiecare rezervor trebuie să fie clar identificabil printr-un
număr sau o literă, corespunzător schemei tehnologice. De
asemenea, trebuie inscripționată pe mantaua rezervorului data
ultimei curățări/inspecții și a efectuării protecției interioare.
2.3. Conducte/Furtunuri

2.3.1. Fiecare sortiment de combustibil trebuie să fie circulat
printr-un sistem complet separat. Nu trebuie să existe linii de
legătură între conductele prin care trec sortimente diferite de
combustibil/produs petrolier.
2.3.2. Pe toate conductele vor fi marcate clar tipul
combustibilului și sensul de curgere, conform codului de
marcare și culori menționat în paragraful 2.1.11.
2.3.3. Prizele de descărcare a cisternelor/vagoanelor vor fi
prevăzute cu cuple de diametru și tip ales astfel încât să dea
gradul maxim practicabil de garantare a calității combustibilului
și a siguranței operaționale.
2.3.4. Toate furtunurile de încărcare autoalimentatoare
trebuie să fie de tip C (semiconductor), fabricate conform
specificațiilor API 1529 sau EN 1361, ultima ediție.
2.4. Filtrare

2.4.1. În scopul întreținerii și al verificărilor de rutină,
echipamentele de filtrare trebuie instalate în locuri ușor
accesibile.
2.4.2. La rampa de descărcare cisterne rutiere/vagoanecisternă, înainte de intrarea în rezervoare, precum și la rampele

de încărcare a combustibililor în autoalimentatoare trebuie
montate echipamente de filtrare, după cum urmează:
a) pentru petrolul de aviație: filtre separatoare conform
specificațiilor API/IP 1581, ultima ediție. În amonte, la rampa de
descărcare cisterne/vagoane, poate fi instalat și un prefiltru
pentru a îndepărta impuritățile solide și a prelungi viața
elementelor filtrului separator.
b) pentru benzină de aviație: microfiltru cu finețea de
maximum 5 microni.
c) în ambele cazuri de mai sus, la rampele de încărcare a
combustibililor în autoalimentatoare se poate folosi filtru monitor
conform specificațiilor API/IP 1583, ultima ediție, ca alternativă
la filtrul separator/microfiltru, dacă combustibilul nu conține
aditivi antiîngheț (FSII).
2.4.3. Filtrele construite din oțel carbon trebuie protejate la
interior cu materiale de culoare albă, care să nu contamineze
combustibilul. Nu sunt permise aliajele de cupru, cadmiu sau
zinc, protecție prin cadmiere, tablă galvanizată sau materiale
plastice.
2.4.4. Filtrele trebuie să fie prevăzute cel puțin cu:
a) racord la intrarea și ieșirea din filtru, care să permită luarea
probelor în condiții de curgere a combustibilului;
b) manometru cu citire directă a presiunii diferențiale;
c) o valvă de dezaerare situată la cel mai înalt punct al
vasului, precum și o supapă de siguranță;
d) plăcuța constructorului, care trebuie să includă cel puțin
următoarele informații: numele constructorului, numărul seriei
vasului și numărul modelului, data fabricării, presiunea
diferențială maximă, debitul nominal, tipul și categoria conform
specificației API/IP ultima ediție, tipul și numărul elementelor
filtrante, cuplul de strângere.
2.4.5. Racordurile de intrare-ieșire și drenare trebuie marcate
corespunzător.
CAPITOLUL 3
Asigurarea calității combustibilului de aviație la recepție
și pe timpul stocării
3.1. Recepția combustibililor în depozitul de aerodrom

3.1.1. Fiecare lot de combustibil trebuie să fie însoțit cel puțin
de următoarele documente:
a) buletinul de analiză/raportul de inspecție și declarația de
conformitate de la rafinărie, în care trebuie menționate clar
numărul de lot, tipul combustibilului livrat și că acesta
îndeplinește specificațiile relevante;
b) autorizația de transfer/avizul de însoțire a mărfii, care
conține cel puțin următoarele informații: data și ora încărcării
sau transferului, numărul rezervorului din care provine
combustibilul, tipul combustibilului, numărul de lot și densitatea
(la 15°C) combustibilului în rezervorul din care a fost încărcat,
certificarea ăfără apă și impurități”.
3.1.2. La recepția combustibililor în depozit trebuie
desfășurate cel puțin următoarele operațiuni:
a) verificarea datelor din documentele de însoțire;
b) examinarea sigiliilor de pe mijloacele de transport și
asigurarea că acestea sunt intacte;
c) drenarea fiecărui compartiment al mijloacelor de transport
și efectuarea controlului vizual;
d) măsurarea densității, corectarea la 15°C și compararea
valorii cu cea înscrisă în autorizația de transfer/raportul de
inspecție; aceasta nu trebuie să difere cu mai mult de 3 kg/m3;
e) prelevarea probelor pentru analiza de recertificare (în
cazul în care transportul de la rafinărie este efectuat cu mijloace
de transport nededicate și/sau instalațiile de umplere din
rafinărie nu sunt segregate pozitiv și nu sunt exploatate în regim

MONITORUL OFICIAL AL ROMÂNIEI, PARTEA I, Nr. 768/11.XI.2009
de asigurare a calității similar cu cel aplicat în depozitul de
aerodrom sau umplerea s-a efectuat din rezervoare al căror
conținut nu a fost recertificat).
3.1.3. După descărcarea combustibilului în rezervoare:
a) se prelevă probe pentru testul de recertificare, dacă nu a
fost îndeplinită cerința de la paragraful 3.1.2 lit. e) de mai sus,
sau se amestecă două ori mai multe loturi;
b) dacă sunt descărcate în rezervor mai mult de 3 loturi noi,
compararea rezultatelor din testul de recertificare cu cele din
buletinele de analiză de origine este dificil de făcut și, în acest
caz, se recomandă efectuarea unui test de specificație
completă;
c) după epuizarea timpului de decantare (pentru rezervoare
orizontale minimum 1 oră și pentru cele verticale minimum 2 ore),
se elimină prin purjare toată apa și impuritățile solide.
3.2. Proceduri de stocare-întreținere a rezervoarelor

3.2.1. Zilnic, rezervoarele trebuie purjate la jet maxim, prin
deschiderea rapidă a valvei.
3.2.2. Lunar trebuie verificată funcționarea corectă a sorbului
flotant.
3.2.3. Toate sitele de aerisire trebuie verificate lunar sau mai
des, în funcție de condițiile meteo locale. Supapele de respirație
trebuie verificate conform recomandărilor producătorului.
3.2.4. Conductivitatea petrolului de aviație trebuie măsurată
lunar.
3.2.5. Din stocurile fără mișcare (la care nu s-a adăugat nicio
cantitate de produs) timp de 6 luni pentru petrolul de aviație și
3 luni pentru benzina de aviație, se prelevă probe pentru analize
periodice.
3.2.6. Rezervoarele trebuie inspectate în interior (cu intrare)
și curățate la un an după punerea în serviciu și după aceea la
fiecare 3 ani, dacă condițiile nu impun altfel.
3.2.7. Inspecții cu intrare sau curățări mai frecvente pot fi
necesare dacă: durata de viață a elementelor filtrante este
redusă semnificativ, controalele de calitate ale combustibilului
în aval de rezervoare indică prezența sedimentelor în cantități
excesive, o contaminare microbiologică.
3.2.8. Dacă rezervoarele stau goale mai mult de 30 de zile,
trebuie inspectate și, dacă este cazul, se vor curăța.
3.2.9. Anual trebuie efectuată inspecția vizuală din exterior,
prin gurile de vizitare, fără intrare, dacă se poate vizualiza
complet interiorul. Rezervoarele de recuperare purjări trebuie să
fie inspectate trimestrial în cazul în care cantitățile respective
sunt utilizate în scopuri aviatice.
3.2.10. La curățarea rezervoarelor nu trebuie utilizate
produse care să contamineze combustibilul de aviație ce
urmează a fi stocat în rezervoare.
3.2.11. Sistemele de alarmare/oprire la preaplin trebuie
verificate cel puțin anual, în conformitate cu recomandările
producătorului. Este recomandabil ca funcționarea acestor
sisteme să fie verificată lunar, în timpul umplerii rezervoarelor.
3.3. Proceduri de stocare-întreținere a filtrelor

3.3.1. Zilnic, la începerea lucrului, filtrele trebuie purjate, sub
presiune.
3.3.2. Periodic în timpul fiecărei pompări, presiunea
diferențială trebuie observată. Variații neașteptate ale presiunii
diferențiale (scăderi sau creșteri bruște) impun oprirea pompării,
înregistrarea și investigarea cauzelor.
3.3.3. Săptămânal, în cursul unui pompaj la debitul cel mai
ridicat realizat în mod normal, dar nu mai puțin de 50% din
debitul nominal, trebuie notată presiunea diferențială pe un
grafic. Dacă este necesar, se va face corecția presiunii
diferențiale în funcție de debitul nominal al filtrului.

7

3.3.4. Lunar, pentru petrolul de aviație, trebuie efectuat testul
colorimetric pe membrană de la un punct imediat în aval de
fiecare filtru, la un debit de cel puțin 50% din debitul nominal.
3.3.5. O dată pe an, toate filtrele trebuie deschise și
inspectate în interior. Inspecțiile suplimentare ale filtrelor sunt
necesare pentru a verifica pierderile prin scurgere la
etanșeitatea îmbinărilor elementelor, dacă probele prelevate în
amonte prezintă cantități mari de sedimente ori apă sau când
este observată o reducere semnificativă a debitului.
3.3.6. Elementele filtrante se vor înlocui conform criteriilor
prevăzute în anexa A.
3.3.7. Toate filtrele vor avea înscrise pe o etichetă fixată pe
manta următoarele informații: codul și numărul exact al
elementelor filtrante instalate în interior, precum și data ultimei
inspecții și schimbări a elementelor filtrante.
3.3.8. Semestrial se verifică cursa liberă a pistonului
manometrului diferențial, pe tot domeniul.
3.3.9. Sitele de filtrare trebuie curățate cel puțin lunar.
3.4. Legături echipotențiale și împământarea

3.4.1. În timpul descărcării cisternelor rutiere/vagoanelor sau
încărcării autoalimentatoarelor, vehiculele trebuie totdeauna
legate la instalațiile fixe, care la rândul lor sunt împământate în
mod corespunzător. Legătura echipotențială trebuie făcută
înaintea cuplării furtunurilor și înainte de deschiderea vanelor, a
bușoanelor de umplere și trebuie menținută până când
furtunurile au fost decuplate, iar bușoanele repuse.
3.4.2. Gălețile și recipientele metalice folosite pentru purjare
trebuie să fie interconectate electric cu vehiculele/conductele
rezervoarelor, înaintea și în timpul operațiunilor de purjare. Este
interzisă folosirea recipientelor din plastic sau tablă galvanizată.
3.4.3. Cablurile de legătură electrică, clemele și tamburii
trebuie verificați zilnic, pentru condiția generală și rigiditatea
legăturii, și săptămânal trebuie măsurată continuitatea electrică
la desfășurarea completă a cablului de pe tambur. Valoarea
rezistenței nu trebuie să depășească 25 ohm.
3.5. Capace de protecție împotriva contaminanților

Toate furtunurile și conductele cu capete deschise (libere),
inclusiv conductele de prelevare a probelor, când nu sunt în uz,
trebuie să fie protejate cu capace, bușoane sau alte mijloace
corespunzătoare.
3.6. Aparatura de măsură și control

3.6.1. Aparatura de măsură și control aflată în exploatare
trebuie înregistrată și verificată metrologic conform legislației în
domeniul metrologiei.
3.6.2. Este interzisă utilizarea instalațiilor/echipamentelor
care au AMC defecte sau cu verificarea metrologică expirată.
3.6.3. Fiecare aparat de măsură trebuie înregistrat într-o
evidență centralizată a AMC din depozit.
3.7. Furtunuri

3.7.1. Fiecare furtun trebuie să aibă un număr permanent de
identificare și o fișă de evidență.
3.7.2. Durata de păstrare a furtunurilor în magazie nu trebuie
să depășească 2 ani, iar durata maximă de lucru recomandată
este limitată la 10 ani, ambele calculate de la data fabricației.
Această perioadă poate fi extinsă la 13 ani (pentru aeroporturi
mici), dacă se obțin rezultate satisfăcătoare la testul vizual și la
cel de presiune de 10 bari. Condițiile de păstrare/exploatare a
furtunurilor, recomandate de fabricantul acestora, trebuie
cunoscute și respectate.
3.7.3. Furtunurile noi și cele folosite anterior în sistemul de
combustibili pentru aviație trebuie să fie verificate și, înainte de
punerea în serviciu, trebuie spălate cu combustibil specific
instalației și supuse unei probe de presiune. Combustibilul folosit
pentru spălare nu va fi utilizat la alimentarea aeronavelor.

8

MONITORUL OFICIAL AL ROMÂNIEI, PARTEA I, Nr. 768/11.XI.2009

3.7.4. Furtunurile care au fost folosite anterior pentru
combustibili nespecifici aviației nu trebuie folosite în instalațiile
de combustibili pentru aviație.
3.7.5. Lunar, furtunul sub presiune trebuie examinat pe toată
lungimea. O atenție deosebită trebuie acordată porțiunilor
situate la circa 45 cm față de racorduri, aceste porțiuni fiind cele
mai supuse deteriorării.
3.7.6. Semestrial se efectuează testul de presiune la 10 bari.
3.8. Extinctoare

3.8.1. Extinctoarele trebuie să fie ușor accesibile, în bune
condiții și marcate cu numere sau coduri de identificare.
3.8.2. Extinctoarele trebuie verificate lunar privind starea lor
și cel puțin anual de către o unitate specializată, conform
recomandărilor fabricantului. Ele trebuie etichetate pentru
evidențierea datei de verificare.
3.9. Schimbarea sortimentului de combustibil în rezervoarele
de stocare

Procedurile de schimbare a sortimentului de combustibil
trebuie să includă următoarele cerințe, fără a fi limitate la
acestea:
3.9.1. Rezervoarele trebuie golite și curățate. Conductele
aferente, pompele și filtrele trebuie drenate și spălate cu
sortimentul de combustibil ce urmează a fi stocat, utilizând o
cantitate cel puțin de 3 ori mai mare decât capacitățile
respective.
3.9.2. La curățarea rezervoarelor nu trebuie utilizate produse
care să contamineze combustibilul de aviație ce urmează a fi
stocat în rezervoare.
3.9.3. Toate elementele filtrante care echipează filtrele
aferente trebuie schimbate.
3.9.4. Unde este necesar, se vor face modificări ale
conductelor și vanelor pentru a se menține o segregare pozitivă.
3.9.5. Trebuie schimbate codul de culori și inscripționarea
corespunzător sortimentului de combustibil.
3.10. Recepția și stocarea combustibilului de aviație în butoaie

3.10.1. Butoaiele trebuie să fie construite din oțel inoxidabil și
să fie prevăzute cu capac/bușoane care să permită vizualizarea
interioară și curățarea completă.
3.10.2. Toate recepțiile combustibilului în butoaie trebuie să
fie acoperite de autorizațiile de transfer de la depozitele de unde
au fost umplute, menționându-se cantitatea și tipul
combustibilului, numărul lotului și al certificatului de calitate.
3.10.3. Înainte de acceptare, butoaiele trebuie examinate din
punctul de vedere al avariilor și al integrității sigiliilor. Trebuie
verificată marcarea sortimentului și acesta să corespundă
detaliilor din autorizațiile de transfer/certificatul de calitate.
3.10.4. Nu se acceptă butoaiele care curg, sunt deformate,
au sigiliile rupte sau în cazul cărora informațiile precizate pe
marcaje sunt diferite de cele din autorizațiile de transfer.
3.10.5. Butoaiele trebuie să fie stocate orizontal pentru a se
evita acumularea apei pe capacele acestora și cu ambele
bușoane sub nivelul lichidului. Butoaiele trebuie inspectate
extern cel puțin săptămânal pentru depistarea eventualelor
scurgeri, integritatea etichetelor/marcajelor.
3.10.6. Sortimentele diferite de combustibil trebuie puse
separat pentru a minimaliza riscul erorii de alimentare.
3.10.7. Sistemul de stocare trebuie să fie adoptat astfel încât
cel mai vechi combustibil să fie folosit primul, în conformitate cu
numărul lotului și data umplerii.
3.10.8. În cazul în care timp de 12 luni de la data umplerii nu
s-a deschis butoiul, se vor preleva probe pentru testul periodic.
După o perioadă de maximum 24 de luni, combustibilul va fi
utilizat în alte scopuri decât cele aviatice.

3.10.9. După utilizare și înainte de a fi returnate la furnizor,
vor fi șterse toate etichetele/marcajele de pe butoaie.
CAPITOLUL 4
Cerințe privind construcția echipamentelor de alimentare
cu combustibili a aeronavelor
4.1. Cerințe generale

4.1.1. Pentru a fi acceptate de AACR ca utilizabile pentru
activități de aeronautică civilă, echipamentele de alimentare cu
combustibil a aeronavelor trebuie să corespundă:
a) standardelor generale în vigoare privind echipamentele de
alimentare cu combustibil pentru aeronave;
b) cerințelor tehnice din cuprinsul prezentului capitol, pentru
a fi constituite condițiile de executare continuă, corectă și
completă a procedurilor privind asigurarea calității combustibililor
de aviație și siguranța operațională pe aerodrom pe timpul
utilizării acestora la deservirea aeronavelor.
4.1.2. Dacă anumite cerințe ale standardelor prevăzute la
lit. a) a paragrafului 4.1.1. diferă de cerințele prevăzute la lit. b)
a aceluiași paragraf, acestea din urmă prevalează.
4.1.3. Echipamentele de alimentare cu combustibil a
aeronavelor trebuie să fie proiectate și construite conform
normelor de siguranță, încorporând sistemele de respirație
corespunzătoare ale cisternelor, testele hidrostatice ale
circuitelor de pompare, sistemele de frânare pneumatică de
siguranță, comenzile de oprire de urgență etc. Toate
autoalimetatoarele trebuie să fie cu motor diesel.
4.1.4. Rezervoarele și conductele trebuie să fie construite
din aliaj de aluminiu, oțel inoxidabil sau oțel carbon protejat la
interior. Materialele utilizate la protecția interioară trebuie să fie
de culoare albă și să nu contamineze combustibilul. Nu sunt
permise aliajele de cupru sau zinc, protecție prin cadmiere, tablă
galvanizată ori materiale plastice.
4.1.5. Un autoalimentator trebuie să fie destinat unui singur
sortiment de combustibil și trebuie să aibă etichete de
identificare a combustibilului, aplicate în mod vizibil, pe fiecare
parte a autovehiculului și la fiecare punct de umplere.
4.1.6. Autoalimentatoarele trebuie să fie identificabile prin
număr și numele companiei căreia îi aparțin.
4.1.7. Garda la sol pentru toate componentele susceptibile
să producă pierderi de combustibil în caz de avarie trebuie să fie
de minimum 0,3 m.
4.1.8. Autoalimentatorul trebuie să aibă o rază de viraj mai
mică de 12 m.
4.1.9. În față și în spate, autoalimentatorul trebuie să aibă
dispozitiv pentru tractare, care va permite tractarea
autoalimentatorului în cazul unei defecțiuni.
4.1.10. În față, în spate și în zona laterală a rezervoarelor,
autoalimentatorul trebuie să fie prevăzut cu bare exterioare
pentru protecție.
4.1.11. Autoalimentatoarele trebuie să fie echipate cu
dispozitive de descărcare a electricității statice.
4.1.12. Toate autovehiculele și remorcile de alimentare cu
combustibil la aeronave trebuie să fie echipate cu cel puțin două
extinctoare amplasate în locuri ușor accesibile, câte unul pe
fiecare parte a vehiculului. Cantitatea de agent de stingere
existentă trebuie să fie cea stabilită de proiectant, în funcție de
capacitatea autoalimentatorului.
4.2. Rezervoarele

4.2.1. Fundul rezervoarelor trebuie să aibă o pantă constant
descendentă de 5 grade către un colector de apă și impurități
prevăzut cu o conductă și un robinet de purjare aflat la partea
cea mai de jos; în cazul rezervoarelor cu mai multe
compartimente, fiecare compartiment trebuie să aibă conductă
de purjare separată.

MONITORUL OFICIAL AL ROMÂNIEI, PARTEA I, Nr. 768/11.XI.2009
4.2.2. Componentele interioare, sudurile, racordurile și
niturile trebuie să aibă suprafețe netede pentru a preîntâmpina
acumularea sedimentelor.
4.2.3. Marginile vor fi de preferință curbate, iar colțurile
trebuie să fie rotunjite cu o rază de cel putin 75 mm.
4.2.4. În interiorul rezervoarelor trebuie instalat un dispozitiv
cu șicane, pentru ăspargerea valurilor”.
4.2.5. Rezervoarele trebuie să fie prevăzute cu sisteme
adecvate de respirație, echipate cu dispozitive antiflacară.
4.2.6. Fiecare rezervor trebuie să aibă în partea superioară
o gură de vizitare cu un diametru de cel puțin 600 mm, care să
permită vizualizarea completă a interiorului, precum și intrarea
operatorului pentru inspecție și curățare.
4.2.7. Capacul gurii de vizitare trebuie să aibă sistem dublu
de etanșare și închizătoare de siguranță.
4.2.8. În partea din spate a autoalimentatorului trebuie să
existe o scară care să permită accesul de la nivelul solului pe
rezervor și o cale antiderapantă de acces pe rezervor, având o
lățime minimă de 0,5 m, amenajată corespunzător cerințelor de
protecția muncii pentru lucrul la înălțime.
4.2.9. Umplerea rezervoarelor trebuie efectuată prin partea
de jos a acestora, printr-un racord cu etanșare automată.
4.3. Sisteme de filtrare

4.3.1. Toate autovehiculele de alimentare cu combustibil a
aeronavelor trebuie să fie echipate cel puțin cu următoarele
echipamente de filtrare:
a) pentru petrol de aviație: filtru separator de apă, conform
API/IP 1581, sau filtru monitor, conform API/IP 1583, ultimele
ediții în vigoare;
b) pentru benzină de aviație: microfiltru care să asigure o
filtrare de maximum 5 microni, conform API 1590, sau filtru
monitor.
4.3.2. Filtrele construite din oțel carbon trebuie protejate la
interior cu materiale epoxidice de culoare albă, care să nu
contamineze combustibilul. Nu sunt permise aliajele de cupru,
cadmiu sau zinc, protecție prin cadmiere, tablă galvanizată sau
materiale plastice.
4.3.3. Filtrele trebuie să fie prevăzute cel puțin cu:
a) racord la intrarea și ieșirea din filtru, care să permită luarea
probelor în condiții de curgere a combustibilului;
b) manometru cu citire directă a presiunii diferențiale;
c) o valvă de dezaerare situată la cel mai înalt punct al
vasului, precum și o supapă de siguranță;
d) plăcuța constructorului, care trebuie să includă cel puțin
următoarele informații: numele constructorului, numărul seriei
vasului și numărul modelului, data fabricării, presiunea
diferențială maximă, debitul nominal, tipul și categoria conform
specificației API/IP ultima ediție, tipul și numărul elementelor
filtrante, cuplul de strângere.
4.3.4. Racordurile de intrare — ieșire și drenare trebuie
marcate corespunzător.
4.3.5. Cuplele și pistoalele de alimentare cu combustibil a
aeronavelor trebuie să fie prevăzute cu site de filtrare care să nu
aibă mai puțin de 60 mesh (ochiuri/inch).
4.4. Furtunuri

4.4.1. Furtunurile trebuie să fie de tip C (semiconductor),
fabricate conform specificațiilor API 1529 sau EN 1361, ultima
ediție.
4.4.2. Fiecare furtun trebuie să aibă un număr permanent de
identificare și o fișă de evidență.
4.4.3. Durata de păstrare a furtunurilor în magazie nu trebuie
să depășească 2 ani; se recomandă ca durata maximă de viață
să se limiteze la 10 ani, ambele măsurate de la data fabricației,
putând să fie extinsă la 13 ani (pentru aeroporturile mici) dacă
furtunul se menține în bune condiții vizual și corespunde la testul
de presiune.

9

4.4.4. Pe toată lungimea furtunului, la fiecare metru, trebuie
să fie ștanțate standardul, presiunea nominală și data fabricării.
4.5. Sisteme de siguranță

4.5.1. Toate autoalimentatoarele folosite pe aerodromuri
trebuie să fie echipate cu un sistem de interblocare (ăinterlock”)
pe timpul operării echipamentului, pentru a se evita deplasarea
vehiculului în timpul alimentării, când furtunurile sunt încă
cuplate la aeronavă sau platforma operatorului se află în poziția
ăsus”.
4.5.2. În cabina șoferului trebuie prevăzut un sistem de
deblocare a interlockului, siguranțat printr-un fir de plumb și
sigilat în poziția de funcționare a acestuia. Firul de plumb se va
rupe în caz de urgență.
4.5.3. Toate autoalimentatoarele utilizate la alimentarea sub
presiune (sub aripă) trebuie să fie echipate cu sistem de control
(ădead-man”) al alimentării.
4.5.4. Echipamentele de alimentare cu combustibil trebuie
să fie prevăzute cu sisteme de control al presiunii, pentru a
proteja sistemele de combustibil ale aeronavelor la debit de
alimentare excesiv și șoc de presiune. Cerințele minime pentru
echipamentele de control al presiunii sunt:
a) instalarea unei valve de control al presiunii la capătul
furtunului, în cupla de alimentare, dacă presiunea pompei de
alimentare se situează în intervalul 3,5÷5,5 bari;
b) dacă presiunea pompei de alimentare este mai mare de
5,5 bari, trebuie instalate valve de control al presiunii la capătul
furtunului (în cuplă) și în linie; valva de control al presiunii în linie
poate fi înlocuită cu o a doua valvă de control la capătul
furtunului;
c) dacă presiunea pompei este sub 3,5 bari, nu este
necesară instalarea echipamentelor de control al presiunii.
4.5.5. Toate autoalimentatoarele trebuie să fie prevăzute cu
butoane de oprire a motorului în caz de urgență, clar
identificabile și ușor accesibile de pe fiecare parte a vehiculului.
4.5.6. Toate autoalimentatoarele trebuie prevăzute cu sistem
de oprire a umplerii la un nivel prestabilit.
CAPITOLUL 5
Cerințe privind întreținerea echipamentelor de alimentare
pentru asigurarea calității combustibililor
5.1. Cerințe generale

5.1.1. Echipamentul de alimentare cu combustibil la
aeronave trebuie să fie menținut permanent în bună stare de
funcționare, astfel încât să garanteze un serviciu de alimentare
a aeronavelor eficient și sigur.
5.1.2. Lucrările de întreținere trebuie planificate și înregistrate
astfel încât fiecare echipament de alimentare cu combustibil să
fie supus unei întrețineri complete, conform instrucțiunilor
constructorului.
5.1.3. Compartimentele rezervoarelor autoalimentatoarelor
trebuie să fie menținute permanent lipsite de impurități și apă,
luându-se toate măsurile pentru a preveni pătrunderea
contaminanților în acestea.
5.1.4. Toate furtunurile, țevile și punctele de luare a probelor,
la capetele libere, trebuie să fie prevăzute cu capace, bușoane
sau alte mijloace de protecție, care să le protejeze pe timpul cât
echipamentul nu este folosit pentru alimentarea aeronavelor.
5.2. Umplerea alimentatoarelor și controalele de calitate

5.2.1. Organizația trebuie să dețină proceduri și echipamente
care să asigure umplerea alimentatoarelor fără scurgeri de
combustibil.
5.2.2. Operatorul care supraveghează umplerea
alimentatoarelor trebuie să aibă acces imediat la sistemele de
oprire a operațiunii în situații de urgență.

10

MONITORUL OFICIAL AL ROMÂNIEI, PARTEA I, Nr. 768/11.XI.2009

5.2.3. La rampa de încărcare trebuie să existe sistemul
ădead-man” pentru controlul umplerii.
5.2.4. Purjarea echipamentelor de alimentare se efectuează
după cum urmează:
a) zilnic, la începutul schimbului de dimineață;
b) după operațiunile de umplere (se lasă mai întâi
combustibilul să se decanteze 15 min.);
c) după ploaie abundentă sau ninsoare (numai rezervoarele);
d) după o spălare sau întreținere a rezervoarelor, filtrelor sau
sistemelor de combustibil.
5.3. Rezervoarele autoalimentatoarelor

5.3.1. Starea interioară a rezervoarelor autoalimentatoarelor
trebuie controlată vizual în fiecare trimestru, prin gura de
vizitare.
5.3.2. Anual, rezervoarele trebuie să fie golite complet și
inspectate în interior.
5.3.3. Când este necesar, pe timpul acestor inspecții
periodice se vor executa lucrări de curățare și de reparații ale
subansamblelor montate în interior și/sau refacerea protecției
interioare.
5.3.4. În cazul în care rezervoarele stau goale mai mult de
30 de zile, înainte de introducerea combustibililor, trebuie
inspectate și, dacă este cazul, curățate.
5.4. Filtre

5.4.1. În cursul fiecărei operațiuni de alimentare a
aeronavelor, operatorul trebuie să urmărească indicațiile
manometrului de presiune diferențială, pentru a se asigura că
aceasta se menține în limitele prescrise.
5.4.2. Orice variație anormală (scădere sau creștere bruscă)
a presiunii diferențiale impune oprirea alimentării, raportarea și
investigarea cauzelor.
5.4.3. În timpul unei alimentări și pentru fiecare
autoalimentator în serviciu, cel puțin zilnic, presiunea diferențială
trebuie înregistrată/corectată la debitul maxim de lucru.
5.4.4. Săptamânal trebuie înregistrată pe un grafic presiunea
diferențială măsurată sau corectată la debitul nominal al filtrului.
Debitul la care se face citirea presiunii diferențiale nu trebuie să
fie mai mic de 50% față de debitul nominal.
5.4.5. Lunar trebuie efectuat testul colorimetric pe membrană
(Millipore).
5.4.6. Semestrial trebuie efectuate testele gravimetrice sau
dublu colorimetric.
5.4.7. Testele Millipore se efectuează numai pentru petrolul
de aviație, probele prelevându-se la un debit de cel puțin 50%
din debitul nominal al filtrului.
5.4.8. O dată pe an, toate filtrele trebuie deschise și
inspectate în interior în privința curățeniei vasului, stării
elementelor filtrante și a montajului corect al acestora.
Elementele filtrante trebuie să fie înlocuite în oricare situație de
scădere a eficienței evidentă sau suspectată, potrivit criteriilor
din anexa A la prezenta reglementare.
5.5. Punerea în serviciu, controlul și repararea furtunurilor

5.5.1. La recepția fiecărui furtun, indiferent dacă a fost primit
instalat pe un autovehicul nou sau pentru stoc, acestuia trebuie
să i se dea un număr permanent de identificare și să i se
deschidă o fișă de evidență a inspecției și a testării.
5.5.2. Păstrarea și exploatarea furtunurilor trebuie făcute
corespunzător condițiilor indicate de fabricantul acestora.
5.5.3. Pe timpul operațiunilor de alimentare a aeronavelor,
furtunurile trebuie să fie supravegheate permanent.
5.5.4. Lunar, furtunurile trebuie inspectate vizual, aplicându-se
presiunea maximă de lucru.
5.5.5. Semestrial se efectuează testul la presiune, astfel:
a) 20 bari la punerea în serviciu a furtunului;

b) 15 bari pentru furtunurile cu diametrul mai mare de 50 mm,
utilizate la alimentarea sub presiune, racordate la cuple de
alimentare;
c) 10 bari pentru furtunurile cu diametrul mai mic de 50 mm,
utilizate la alimentarea pe aripă, racordate la pistoale de
alimentare.
5.6. Cuple de alimentare

5.6.1. Toate cuplele de alimentare trebuie să fie
supravegheate în cursul fiecărei operațiuni de alimentare.
5.6.2. Cuplele de alimentare trebuie reglate și reparate
conform cerințelor fabricantului.
5.6.3. Cel puțin lunar se inspectează sitele de filtrare.
5.7. Pistoale de alimentare

5.7.1. Pistoalele de alimentare trebuie marcate, pe partea
dinspre furtun, cu vopsea corespunzătoare codului de culori, în
funcție de tipul combustibilului (roșu pentru benzina de aviație și
negru pentru petrolul de aviație).
5.7.2. Pistoalele de alimentare trebuie verificate în ceea ce
privește etanșeitatea, în cursul fiecărei operațiuni de alimentare
a aeronavelor.
5.7.3. Cel puțin lunar se inspectează sitele de filtrare.
5.8. Aparate de măsură și control

5.8.1. Aparatura de măsură și control aflată în exploatare
trebuie înregistrată și verificată metrologic conform legislației în
domeniul metrologiei.
5.8.2. Semestrial se verifică cursa liberă a pistonului
manometrului diferențial, pe tot domeniul, și se înregistrează
rezultatele.
5.9. Cabluri pentru legături echipotențiale

5.9.1. Cablurile de legătură electrică, clemele și tamburii
trebuie verificați zilnic, pentru condiția generală și rigiditatea
legăturii.
5.9.2. Săptămânal trebuie măsurată continuitatea electrică
în timpul desfășurării complete a cablului de pe tambur și
înregistrate rezultatele. Valoarea rezistenței nu trebuie să
depășească 25 ohm.
5.10. Sisteme de siguranță

5.10.1. Sistemele de control al alimentării (ădead-man”)
trebuie testate lunar, în condiții de debit maxim de lucru.
5.10.2. Sigiliile sistemelor de interblocare (ăinterlock”) trebuie
verificate zilnic.
5.10.3. Săptămânal, sistemele de interblocare trebuie
testate.
5.10.4. Lunar trebuie verificată corecta funcționare a
butoanelor de oprire a motoarelor în caz de urgență.
5.10.5. Sistemele de control al presiunii (la capătul furtunului
și în linie) trebuie verificate/testate trimestrial.
5.10.6. Sistemele de avertizare/oprire a umplerii la un nivel
prestabilit trebuie testate cel puțin trimestrial.
5.11. Extinctoare

5.11.1. Extinctoarele trebuie să fie ușor accesibile și în bune
condiții și să fie marcate cu numere sau coduri de identificare.
5.11.2. Extinctoarele trebuie verificate zilnic pentru poziționarea
corectă, lunar privind starea lor și cel puțin anual de către o
unitate specializată conform recomandărilor fabricantului. Ele
trebuie etichetate pentru evidențierea datei de verificare.
5.12. Punerea în serviciu a autoalimentatoarelor noi sau
recondiționate

5.12.1. Înainte de punerea în serviciu, orice autoalimentator
nou sau transferat, precum și toate echipamentele/materialele
care au suferit o reparație importantă sau o recondiționare
completă trebuie să fie verificate, spălate și încercate, pentru a
se asigura că sunt în stare bună.

MONITORUL OFICIAL AL ROMÂNIEI, PARTEA I, Nr. 768/11.XI.2009
5.12.2. O atenție specială trebuie acordată funcționării
corecte a sistemelor de reglare a presiunii, interblocărilor,
sistemului ădead-man” și opririi de urgență. Trebuie verificate
precizia debitmetrelor, precum și circuitul de alimentare, inclusiv
furtunurile — la presiunea normală de lucru, pentru a fi
identificate și eliminate orice defecte.
5.12.3. Rezervoarele și filtrele trebuie inspectate în interior în
ceea ce privește curățenia, starea protecției epoxidice interioare
(dacă este cazul) și a subansamblelor.
5.12.4. Toate elementele de filtrare vor fi înlocuite cu altele
noi și se va efectua testul gravimetric sau dublu colorimetric.
CAPITOLUL 6
Proceduri de alimentare cu combustibili a aeronavelor
pe aerodromuri
6.1. Personalul

6.1.1. Activitățile de alimentare a aeronavelor trebuie
efectuate de personal competent, instruit și autorizat intern
pentru procedurile de alimentare a aeronavelor, operarea
echipamentelor de alimentare și acțiunile ce trebuie întreprinse
în cazul situațiilor de urgență.
6.1.2. Personalul trebuie să fie familiarizat cu localizarea și
operarea butoanelor/sistemelor de întrerupere în caz de urgență
existente pe echipamentul de alimentare.
6.2. Conducerea și poziționarea vehiculelor

6.2.1. Conducerea vehiculelor trebuie făcută la viteze
reduse, fără a se depăși vitezele stabilite prin reglementările
aeroportuare locale sau cele impuse de fabricanții
echipamentelor.
6.2.2. Utilizarea telefoanelor mobile în timpul conducerii
vehiculelor este strict interzisă.
6.2.3. Alimentatoarele nu trebuie apropiate de aeronavă dacă
luminile anticoliziune nu au fost stinse.
6.2.4. Apropierea la aeronavă trebuie făcută cu atenție, astfel
încât orice coliziune să fie evitată în cazul în care accidental, în
momentul respectiv, s-ar defecta frânele autoalimentatorului.
6.2.5. Autoalimentatorul ar trebui să fie manevrat la aeronavă
către poziția de alimentare pe cât posibil spre înainte și să fie
poziționat astfel încât să poată ieși din poziție mergând înainte,
fără manevre. Dacă pentru poziționare este obligatorie o
manevră spre înapoi, manevra trebuie dirijată de o persoană
aflată în spatele autoalimentatorului.
6.2.6. Este interzisă manevrarea spre înapoi a
autoalimentatoarelor cu remorcă.
6.2.7. În timpul poziționării la aeronavă, alimentatoarele
trebuie manevrate cu atenție maximă pentru a se evita
coliziunea cu orice parte a aeronavei sau echipament de
handling.
6.2.8. Alimentatoarele trebuie poziționate astfel încât:
a) să nu împiedice accesul vehiculelor și echipelor de salvare
și stingere a incendiului;
b) să existe un traseu fără obstacole pentru a fi ușor și rapid
îndepărtate în caz de urgență;
c) desfășurarea toboganelor de evacuare din avion în caz de
avarie și ieșirile pasagerilor să nu fie blocate;
d) să fie imposibil contactul cu aripile și cu toate celelalte
suprafețe ale aeronavei, inclusiv în situația când aeronava se
lasă în jos datorită creșterii în greutate prin alimentarea cu
combustibil;
e) să fie permise cuplarea și decuplarea rapidă a furtunurilor,
o derulare (lungime) minimă a acestora, un acces bun la
comenzi, precum și posibilitatea maximă de supraveghere
vizuală a acestora.

11

6.3. Legătura echipotențială între aeronavă și echipamentul de
alimentare

6.3.1. Pe timpul operațiunilor de alimentare, aeronava,
autoalimentatoarele și, unde este cazul, pistoalele de alimentare
trebuie să fie interconectate electric, pentru a garanta că între
acestea nu există nicio diferență de potențial electric.
6.3.2. Operațiunile de legătură echipotențială trebuie
efectuate înainte de cuplarea furtunurilor sau de deschiderea
bușoanelor de umplere a rezervoarelor aeronavei (în cazul
alimentării pe aripă). Legătura va fi menținută până la
decuplarea furtunurilor și punerea la locul lor a tuturor
bușoanelor de umplere a rezervoarelor aeronavei.
6.4. Reguli generale de alimentare

6.4.1. Alimentarea aeronavelor cu combustibili nu este
permisă pe timpul furtunilor locale puternice, însoțite de
descărcări electrice.
6.4.2. La alimentarea pe aripă (cu pistolul), dacă tipul de
combustibil cerut nu este inscripționat clar lângă bușonul
rezervorului, pilotul sau responsabilul serviciilor de sol trebuie
să îl confirme în scris.
6.4.3. Este strict interzisă alimentarea aeronavelor cu
benzină auto sau cu motorină.
6.4.4. Extinctoarele de incendiu trebuie fixate pe
echipamentele de alimentare în suporturi prin prinderi
demontabile rapid și să fie accesibile cu ușurință.
6.4.5. Se va evita plierea sau îndoirea furtunurilor de
alimentare, acestea trebuind să fie amplasate astfel încât să nu
fie traversate de roțile altor vehicule care deservesc aeronava.
Cuplele de alimentare și pistoalele nu trebuie târâte pe sol.
6.4.6. Pe timpul alimentării, se verifică existența scurgerilor
de combustibil, se observă presiunea diferențială pe filtru și
buna funcționare a dispozitivelor de reglare a presiunii, prin
supravegherea manometrelor de pe tabloul de comandă al
autoalimentatorului.
6.4.7. Dacă se constată scurgeri de combustibil care creează
riscul la incendiu și poluarea mediului, operațiunea de
alimentare trebuie întreruptă și vor fi luate măsurile stabilite de
reglementările de pe aerodrom.
6.4.8. Pe durata livrării, operatorul va sta într-un loc din care
să aibă o vizibilitate bună a panoului de comandă al
autoalimentatorului și a punctelor de alimentare ale aeronavei.
6.4.9. Pe timpul alimentării cu combustibil nu trebuie
efectuată nicio operațiune de întreținere la aeronavă care ar
putea provoca aprinderea vaporilor de combustibil. În situația
în care se defectează vreun echipament de deservire aflat
la mai puțin de 6 m față de autoalimentator, funcționarea
echipamentului respectiv trebuie oprită pe toată durata
alimentării.
6.4.10. Utilizarea telefoanelor mobile pe timpul alimentării
este strict interzisă; când din motive operaționale este necesară
utilizarea acestora, operatorul va întrerupe alimentarea și pe
durata convorbirii va ramâne în cabina autoalimentatorului.
6.4.11. Pentru motive de siguranță (emisii ale vaporilor,
viteza de decuplare a furtunurilor și îndepărtarea vehiculelor în
situații de urgență), în timpul alimentării nu este permis transferul
de la autoalimentator la autoalimentator.
6.4.12. a) Personalul organizației care efectuează
alimentarea nu va opera comenzile sistemului de combustibil al
aeronavei, aceasta fiind responsabilitatea companiei aeriene
deservite. Personalul companiei aeriene are și responsabilitatea
de a determina cantitatea de combustibil livrată și de a face
calculele corespunzătoare.
b) Face excepție de la prevederea de mai sus personalul
care este instruit de către compania aeriană deservită pentru a
opera comenzile sistemului de combustibil al aeronavei și care
deține un certificat în acest sens, eliberat de compania în cauză.

12

MONITORUL OFICIAL AL ROMÂNIEI, PARTEA I, Nr. 768/11.XI.2009

6.5. Alimentarea/extracția cu pasageri la bord sau în curs de
îmbarcare/debarcare

6.8. Alimentarea unei aeronave cu sistemul de aer condiționat
în funcțiune

6.5.1. Alimentarea sau extracția de combustibil în astfel de
condiții poate fi efectuată numai dacă o asemenea acțiune este
autorizată prin reglementările locale ale aeroportului și dacă este
cerută de compania aeriană, de preferință în scris.
6.5.2. Compania aeriană trebuie să își asume întreaga
responsabilitate pentru a se asigura că:
a) sunt respectate dispozițiile locale ale aeroportului
referitoare la alimentare/extracție;
b) angajații săi cunosc instrucțiunile pentru siguranța tuturor
pasagerilor pe timpul alimentării și că aceste instrucțiuni sunt
respectate cu strictețe;
c) pasagerii îmbarcați/debarcați sunt conduși într-o manieră
sigură, sub supravegherea unei persoane responsabile, nu le
este permis să fumeze sau să întârzie și sunt ținuți cât mai
departe posibil de locul operațiunii de alimentare.
6.5.3. Alimentarea/extracția trebuie oprită imediat ce se
constată apariția unei situații periculoase, cum ar fi scurgeri de
combustibil, sau dacă orice abatere de la instrucțiuni ar conduce
la un incident periculos.
6.5.4. Pe timpul alimentării cu petrol de aviație a elicopterelor
nu este permisă prezența pasagerilor la bordul acestora. De
asemenea, alimentarea cu benzină a aeronavelor cu pasageri la
bord este strict interzisă.

Operațiunile de alimentare pot fi efectuate în aceleași condiții
generale ale alimentării, cu excepția cazului scurgerilor de
combustibil, caz în care sistemul de aer condiționat trebuie oprit
pentru a preveni pătrunderea vaporilor inflamabili în
compartimentul de pasageri al avionului.

6.6. Alimentarea unei aeronave având APU în funcțiune

6.6.1. În cazul în care evacuarea gazelor APU se află în afara
zonei de alimentare:
a) pe timpul alimentării, APU poate fi oprit sau pornit fără o
înștiințare prealabilă;
b) în cazul scurgerii de combustibil, APU trebuie oprit imediat
și va fi repornit numai după ce combustibilul scurs a fost
îndepărtat și nu mai există pericolul degajării vaporilor
inflamabili.
6.6.2. Dacă evacuarea gazelor APU se află în zona de
alimentare:
a) APU trebuie pornit înaintea desfacerii capacelor de
protecție ale gurilor de umplere ale rezervoarelor aeronavei și de
efectuarea oricărei conexiuni cu punctele de alimentare;
b) dacă APU este oprit pe timpul alimentării, acesta nu
trebuie repornit înainte de a fi întreruptă livrarea combustibilului
către aeronavă;
c) când APU evacuează gazele lateral față de aeronavă,
autoalimentatorul trebuie poziționat pe partea opusă;
d) în cazul scurgerii de combustibil, APU trebuie oprit imediat
și va fi repornit numai după ce combustibilul scurs a fost
îndepărtat și nu mai există pericolul degajării vaporilor
inflamabili;
e) când gazele de evacuare ale APU trec peste aripă,
alimentarea aeronavei pe aripă (cu pistolul) nu trebuie efectuată
cu APU pornit.
6.7. Alimentarea unei aeronave cu GPU în funcțiune

6.7.1. GPU trebuie poziționat la cel putin 6 m distanță față
de autoalimentator și în afara zonelor de ventilație a
rezervoarelor aeronavei.
6.7.2. Motorul GPU trebuie pornit și conexiunea electrică
trebuie efectuată înaintea începerii alimentării. Pe timpul
alimentării, GPU nu trebuie decuplat și nu trebuie acționat niciun
întrerupător al acestuia.
6.7.3. În cazul scurgerii de combustibil, GPU trebuie oprit
imediat și va fi repornit numai după ce combustibilul scurs a fost
îndepărtat și nu mai există pericolul degajării vaporilor
inflamabili.

6.9. Alimentarea unei aeronave având un motor în funcțiune

6.9.1. Alimentarea cu un motor în funcțiune va fi executată
numai dacă un reprezentant autorizat al companiei aeriene își
asumă în scris întreaga responsabilitate pentru acest gen de
operațiune.
6.9.2. Operațiunea de alimentare trebuie să fie supervizată
de un reprezentant calificat al companiei aeriene.
6.9.3. Din cauza caracterului ei de excepție, operațiunea
trebuie pregatită în avans de către reprezentanții companiei
aeriene și ai organizației care face alimentarea cu combustibil.
6.9.4. Aeronava trebuie poziționată la o distanță de cel puțin
50 m față de zona de îmbarcare pasageri a terminalului și față
de alte construcții sau alte aeronave.
6.9.5. Alimentarea va începe numai după ce toți pasagerii au
părăsit aeronava și sunt ținuți la o distanță de cel puțin de 50 m.
6.9.6. Tot personalul angajat în operațiunea de alimentare
trebuie să stea în afara zonei motorului pornit, iar celelalte
categorii de personal, neimplicate direct în activitatea de
alimentare, trebuie să stea la o distanță de cel puțin 50 m față
de aeronavă.
6.9.7. Aeronava trebuie orientată cu fața spre vânt.
6.9.8. Autovehiculele de stins incendii, cu tot personalul
necesar, trebuie să stea cu motoarele pornite, în apropierea
aeronavei.
6.9.9. Combustibilul va fi alimentat pe partea opusă motorului
aeronavei în funcțiune, autoalimentatorul fiind poziționat la o
distanță maximă față de motorul în funcțiune.
6.9.10. Alimentarea pe aripă, cu un motor în funcțiune, este
strict interzisă, indiferent de împrejurări.
6.10. Alimentarea aeronavelor cu combustibili din butoaie

6.10.1. Înainte de utilizare, butoaiele trebuie verificate pentru
asigurarea că sunt în bune condiții și toate marcajele sunt clar
identificabile.
6.10.2. Butoaiele trebuie ținute în poziție verticală 10 minute
și prin intermediul unei pompe de extracție se va preleva, din
punctul cel mai de jos, proba pentru control vizual.
6.10.3. Alimentarea trebuie făcută utilizându-se o pompă
portabilă echipată cu filtru monitor, printr-o conductă fixă tăiată
pe diagonală la 75 mm față de fundul butoiului.
6.10.4. Alimentările ar trebui făcute numai din butoaie pline.
Totuși, dacă după livrare rămâne o cantitate semnificativă în
butoaie (stocate orizontal, ambele bușoane se află sub nivelul
lichidului), butoaiele vor fi resigilate și se va marca data
deschiderii.
6.10.5. După folosire, butoaiele goale nu trebuie reumplute
cu combustibil pentru scopuri aviatice, acestea trebuind să fie
returnate la furnizorul de combustibil.
CAPITOLUL 7
Instruirea personalului, protecția muncii, procedurile de
urgență și protecția mediului
7.1. Instruirea personalului

7.1.1. Orice organizație care desfășoară activități de
depozitare și/sau de alimentare a aeronavelor cu combustibili
de aviație pe un aerodrom trebuie să aibă întocmite și să aplice
proceduri proprii, specifice activității. De asemenea, trebuie să
aibă proceduri privind protecția muncii, protecția mediului,

MONITORUL OFICIAL AL ROMÂNIEI, PARTEA I, Nr. 768/11.XI.2009
siguranța aeronautică și de acțiune în situații de urgență,
corespunzând normelor locale (aeroportuare) și naționale.
7.1.2. Activitățile de recepție, depozitare și/sau de alimentare
cu combustibili de aviație pe un aerodrom trebuie efectuate
numai de personal competent și instruit corespunzător sarcinilor
pe care le execută.
7.1.3. Conducătorul organizației răspunde de organizarea și
executarea unei instruiri corecte a personalului subordonat.
7.1.4. Personalul nou-angajat trebuie instruit minuțios pentru
activitățile și procedurile incluse în sarcinile sale, precum și
pentru toate acțiunile care trebuie luate în caz de urgență,
rezultatele pregătirii fiind evaluate prin teste teoretice și practice.
În mod corespunzător, personalul existent care primește noi
responsabilități trebuie instruit amănunțit înainte de a le îndeplini
fără supraveghere.
7.1.5. Pentru fiecare angajat trebuie păstrate înregistrări ale
instruirii în care să fie menționate cel puțin următoarele
informații:
a) sarcinile pentru care a fost instruit și data la care s-a
efectuat instruirea;
b) semnătura persoanei instruite și a instructorului;
c) testele prin care a fost evaluat;
d) rezultatele instruirii practice și teoretice.
7.2. Protecția muncii

7.2.1. La locul de muncă trebuie asigurat echipament de
protecție pentru personal, care trebuie să cuprindă cel puțin:
căști antizgomot, ochelari și cască de protecție, mănuși și
încălțăminte rezistentă la produse petroliere, uniforme/
combinezoane antistatice, veste reflectorizante antistatice.
7.2.2. Echipamentul de protecție trebuie purtat
corespunzător operațiunilor desfășurate.
7.2.3. În scopul eliminării riscurilor asupra sănătății,
determinate de manipularea produselor de aviație și a altor
materiale care pot fi păstrate în incinta depozitelor, trebuie
afișată la loc vizibil o listă cu măsurile de precauții, personalul
fiind instruit privind aplicarea acestora.
7.2.4. Întregul personal trebuie instruit pentru a se preveni
vătămările corporale și materiale, care pot fi produse în timpul
executării activităților, precum și inhalarea de vapori de
combustibili. De asemenea, personalul trebuie instruit pentru
acordarea de prim ajutor în caz de accidente.
7.2.5. Niciun angajat având un grad de daltonism, care îl
împiedică să aprecieze corect culoarea produselor de aviație și
codul lor de culoare corespondent pentru identificare, nu va fi
însărcinat pentru manipularea produselor de aviație.
7.3. Proceduri de acțiune în situații de urgență

7.3.1. În fiecare depozit trebuie să fie afișat la locul de
muncă, în mod vizibil, planul de urgență care să includă
localizarea echipamentelor de stins incendiu, comutatoarelor și
comenzilor de oprire de urgență, drumurile de acces și punctele
de ieșire.
7.3.2. Personalul trebuie să fie capabil să analizeze situațiile
de urgență și să acționeze în mod disciplinat, aplicând corect
procedurile.
7.3.3. Procedurile trebuie să fie specifice tipului și locului
urgenței și să includă cel puțin următoarele:
a) detalii ale acțiunilor ce trebuie luate;
b) precizarea responsabilităților fiecărei persoane;
c) lista numerelor de telefon pentru contactare în caz de
urgență;
d) disponibilitatea și sursele echipamentului de urgență;
e) regulile de actualizare.
7.3.4. Lista urgențelor care trebuie luate în considerare
include:
a) defecte de material care afectează capacitatea operațională;
b) pană de energie;

13

c) deversarea combustibilului;
d) răniri grave ale personalului propriu și/sau al terților,
decurgând din activitatea organizației;
e) acțiuni teroriste, amenințare cu bomba, tulburări civile etc.;
f) probleme privind calitatea combustibilului;
g) accidente/incidente la aeronavă;
h) incendii.
7.3.5. Aproximativ o dată pe an, vor fi organizate exerciții de
intervenții la incendii, pe tipuri de incendii care pot fi întâlnite, la
care să participe întreg personalul utilizând extinctoarele și
echipamentele fixe antiincendiu. Exercițiile respective, precum și
numele persoanelor care au participat trebuie înregistrate.
7.3.6. Situațiile de urgență care ar putea apărea pe timpul
operațiunilor trebuie simulate, în vederea formării unei
experiențe practice asupra măsurilor celor mai eficace care
trebuie aplicate și pentru a se asigura că întregul personal își
cunoaște clar îndatoririle. Pe cât posibil, instruirea ar trebui
făcută în cooperare cu aeroportul sau serviciile de urgență
locale.
7.4. Protecția mediului

7.4.1. Scurgerile și deversarea combustibilului trebuie evitate
permanent. Orice scurgere de produs poate constitui un pericol
de incendiu și de poluare a mediului și trebuie tratat imediat.
7.4.2. Personalul trebuie să fie instruit și antrenat pentru a fi
capabil să acționeze prompt, cu o judecată și inițiativă corecte,
în prevenirea pericolului rezultat din scurgerile de combustibili.
7.4.3. Conducătorul organizației este responsabil pentru
respectarea în totalitate a reglementărilor locale și naționale de
protecție a mediului. În acest sens, trebuie inclus în procedurile
de urgență un plan de urgență în cazul deversărilor de
combustibil.
CAPITOLUL 8
Înregistrări
8.1. Rezultatele tuturor controalelor/testelor efectuate
conform cerințelor prezentei reglementări trebuie să fie
înregistrate.
8.2. Toate înregistrările trebuie să fie datate și semnate de
către persoane responsabile/autorizate intern.
8.3. Înregistrările includ următoarele categorii de activități,
fără a fi însă limitate la acestea:
8.3.1. Activități de recepție/depozitare:
a) activitățile de recepție, incluzând numărul lotului și
certificatelor de calitate/rapoartelor de inspecții de la rafinărie,
tipul de combustibil, cantitatea, mijloacele de transport (număr
de identificare, verificarea înainte de umplere, dedicat sau nu),
rezervoarele, în care a fost descărcată cantitatea, densitatea
măsurată și corectată la 15°C, diferența de densitate;
b) verificările efectuate înainte și după umplerea
rezervoarelor, care trebuie să includă informații despre tipul
combustibilului, numărul de lot intern, ora de umplere și de
punere în serviciu a rezervorului, numărul și data buletinului de
analiză de la furnizor și/sau de recertificare, valoarea
conductivității, precum și certificarea ăfără apă și impurități”;
c) detalii ale livrărilor/umplerii autoalimentatoarelor;
d) stocurile zilnice și purjările;
e) testele de laborator efectuate (recertificare, periodicitate),
controalele vizuale și de acceptabilitate, rezultatele măsurării
conductivității, Millipore (cu păstrarea membranelor);
f) inspecția și curățarea rezervorului;
g) inspecția filtrului și schimbarea elementelor filtrante;
h) inspecția și testarea furtunurilor;
i) graficul săptămânal al presiunilor diferențiale;
j) verificarea extinctoarelor;
k) verificarea instalațiilor fixe;
l) detalii ale tuturor lucrărilor de întreținere.

14

MONITORUL OFICIAL AL ROMÂNIEI, PARTEA I, Nr. 768/11.XI.2009

8.3.2. Activități de întreținere a echipamentelor de alimentare
cu combustibil a aeronavelor:
a) purjările zilnice;
b) testele de filtrare pe membrană, păstrându-se
membranele folosite;
c) graficul săptămânal al presiunilor diferențiale;
d) jurnalul de bord (înregistrarea alimentărilor), în care se
înregistrează cel puțin: controalele vizuale la rezervor și filtru,
detalii ale tipului de combustibil, numărului lotului/avizului de
livrare și cantităților livrate la aeronavă, presiunea diferențială și
debitul, compania deservită;
e) verificările stării de funcționare a autoalimentatorului;
f) verificările dead-man-ului și interlock-ului;
g) controlul sistemelor de presiune (la capătul furtunului și în
linie);

h) inspecția și testarea furtunurilor;
i) verificarea litrometrelor/debitmetrelor, manometrelor;
j) inspecția și verificarea cuplelor, sitelor și pistoalelor de
alimentare;
k) inspecția și curățarea rezervorului autoalimentatorului;
l) inspecția filtrului și schimbarea elementelor filtrante;
m) verificarea extinctoarelor.
8.3.3. Accidente/incidente/sănătate și securitate în muncă:
— investigarea incidentului existent sau potențial;
— activitățile de remediere și corective întreprinse;
— statisticile privind incidentele semnalate pe anumite
perioade de timp.
8.3.4. Instruirea personalului
8.3.5. Auditurile interne ale sistemului calității, neconformități,
acțiuni corective și preventive.

ANEXA A
la reglementare

Criterii de schimbare a elementelor filtrante

A1. Microfiltre

a) presiunea diferențială se modifică brusc, fără un motiv aparent;
b) debitul este redus într-un mod anormal;
c) în avalul filtrelor se constată cantități anormale de sedimente;
d) după perioada recomandată de fabricant.
A2. Filtre separatoare de apă

A2.1. Prima treaptă: elemente coalescente
a) presiunea diferențială se modifică brusc, fără un motiv aparent;
b) presiunea diferențială măsurată sau corectată la debitul nominal atinge valoarea maximă indicată
de fabricant;
c) în avalul filtrelor se constată cantități anormale de sedimente și/sau apă liberă;
d) testele de filtrare pe membrană indică faptul că filtrele nu mai sunt performante;
e) după perioada recomandată de fabricant.
NOTĂ: În cazul în care se constată la un control că există cel puțin un element coalescent deteriorat,
atunci toate elementele coalescente se vor schimba.
A2.2. Treapta a doua: elemente separatoare din teflon sau sintetice
a) vor fi inspectate și testate anual, conform recomandărilor constructorului și/sau când se schimbă
elementele coalescente;
b) vor fi schimbate, dacă spălarea recomandată de constructor nu poate să le redea performanțele.
A2.3. Elementele separatoare din hârtie vor fi schimbate ori de câte ori vor fi schimbate elementele
coalescente.
A3. Filtre monitor

a) presiunea diferențială măsurată sau corectată la debitul maxim de lucru atinge valoarea maximă
indicată de fabricant;
b) presiunea diferențială se modifică brusc, fără un motiv aparent;
c) debitul se reduce în mod inacceptabil;
d) rezultatele testelor de filtrare pe membrană nu se încadrează în limite normale;
e) în avalul filtrelor se constată cantități neobișnuite de sedimente sau mai mult decât urme de apă;
f) după perioada maximă de lucru recomandată de fabricant.

MONITORUL OFICIAL AL ROMÂNIEI, PARTEA I, Nr. 768/11.XI.2009
MINISTERUL ECONOMIEI
Nr. 1.704 din 24 septembrie 2009

15

MINISTERUL FINANȚELOR PUBLICE
Nr. 2.920 din 16 octombrie 2009

ORDIN
pentru modificarea Ordinului ministrului economiei și finanțelor nr. 184/2008 privind aprobarea
listelor de cheltuieli eligibile pentru proiectele finanțate în cadrul operațiunilor 1.1.a ăSprijin
pentru consolidarea și modernizarea sectorului productiv prin investiții tangibile și intangibile” —
Domeniul Major de Intervenție 1.1 — Investiții productive și pregătirea pentru competiția pe piață
a întreprinderilor, în special a IMM, și 1.3.b ăSprijin pentru consultanță acordat IMM” — Domeniul
Major de Intervenție 1.3 — Dezvoltarea durabilă a antreprenoriatului, în cadrul axei prioritare 1
ăUn sistem de producție inovativ și ecoeficient” din cadrul Programului operațional sectorial
ăCreșterea competitivității economice” (POS CCE) 2007—2013
Având în vedere prevederile Hotărârii Guvernului nr. 759/2007 privind regulile de eligibilitate a cheltuielilor efectuate în
cadrul operațiunilor finanțate prin programele operaționale, cu modificările și completările ulterioare,
în temeiul prevederilor art. 9 alin. (4) din Hotărârea Guvernului nr. 1.720/2008 privind organizarea și funcționarea
Ministerului Economiei, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,

ministrul economiei și ministrul finanțelor publice emit următorul ordin:
Art. I. — Ordinul ministrului economiei și finanțelor
nr. 184/2008 privind aprobarea listelor de cheltuieli eligibile
pentru proiectele finanțate în cadrul operațiunilor 1.1.a
ăSprijin pentru consolidarea și modernizarea sectorului productiv
prin investiții tangibile și intangibile” — Domeniul Major de
Intervenție 1.1 — Investiții productive și pregătirea pentru
competiția pe piață a întreprinderilor, în special a IMM, și
1.3.b ăSprijin pentru consultanță acordat IMM” — Domeniul
Major de Intervenție 1.3 — Dezvoltarea durabilă a
antreprenoriatului, în cadrul axei prioritare 1 ăUn sistem de
producție inovativ și ecoeficient” din cadrul Programului
operațional sectorial ăCreșterea competitivității economice”
(POS CCE) 2007—2013, publicat în Monitorul Oficial al
României, Partea I, nr. 93 din 6 februarie 2008, se modifică după
cum urmează:
— La articolul 3, alineatul (3) va avea următorul cuprins:
ă(3) Următoarele prevederi constituie excepții de la
prevederile alin. (2):
a) cheltuielile din anexa nr. 1 privind elaborarea studiului de
prefezabilitate/fezabilitate și a planului de afaceri (dacă sunt
solicitate ca anexe la cererea de finanțare) care sunt eligibile și
în perioada cuprinsă între data intrării în vigoare a schemei de
ajutor de stat și semnarea contractului de finanțare, cu condiția
să fie strict legate de realizarea proiectului de investiții și să
respecte prevederile aplicabile privind achizițiile;

b) cheltuielile din anexele nr. 1 și 2, respectiv cheltuielile
legate de achiziția terenurilor și a clădirilor ce se află pe
terenurile respective, strict legate de activitatea de investiții, care
sunt eligibile de la data intrării în vigoare a Ordinului ministrului
economiei și finanțelor nr. 477/2008 privind aprobarea schemei
de ajutor de stat «Sprijin pentru consolidarea și modernizarea
sectorului productiv prin investiții realizate de întreprinderile mici
și mijlocii», aferentă operațiunii a) «Sprijin pentru consolidarea
și modernizarea sectorului productiv prin investiții tangibile și
intangibile», domeniul major de intervenție 1.1 «Investiții
productive și pregătirea pentru competiția pe piață a
întreprinderilor, în special a IMM», axa prioritară 1 «Un sistem de
producție inovativ și ecoeficient», din cadrul Programului
operațional sectorial «Creșterea competitivității economice», cu
modificările ulterioare, și a Ordinului ministrului economiei și
finanțelor nr. 479/2008 privind aprobarea schemei de ajutor de
stat «Sprijin pentru consolidarea și modernizarea sectorului
productiv prin investiții realizate de întreprinderile mari»,
aferentă operațiunii a) «Sprijin pentru consolidarea și
modernizarea sectorului productiv prin investiții tangibile și
intangibile», axa prioritară 1 «Un sistem de producție inovativ și
ecoeficient», din cadrul Programului operațional sectorial
«Creșterea competitivității economice», cu modificările
ulterioare.”
Art. II. — Prezentul ordin se publică în Monitorul Oficial al
României, Partea I.

Ministrul economiei,
Adriean Videanu

Ministrul finanțelor publice,
Gheorghe Pogea

16

MONITORUL OFICIAL AL ROMÂNIEI, PARTEA I, Nr. 768/11.XI.2009

MINISTERUL JUSTIȚIEI ȘI LIBERTĂȚILOR CETĂȚENEȘTI

ORDIN
privind redobândirea cetățeniei române de către o persoană
Având în vedere raportul depus în temeiul art. 17 din Legea cetățeniei române nr. 21/1991, republicată, cu modificările și
completările ulterioare, de Comisia pentru cetățenie, constituită potrivit art. 13 din aceeași lege,
constatând îndeplinite condițiile prevăzute de art. 101 din Legea nr. 21/1991, republicată, cu modificările și completările
ulterioare,
în temeiul art. 18 alin. 1 din Legea nr. 21/1991, republicată, cu modificările și completările ulterioare, al art. 6 pct. VI.1 și
art. 13 din Hotărârea Guvernului nr. 652/2009 privind organizarea și funcționarea Ministerului Justiției și Libertăților Cetățenești,
cu modificările și completările ulterioare,
ministrul justiției și libertăților cetățenești emite următorul ordin:
Art. 1. — Se aprobă cererea de redobândire a cetățeniei
române persoanei care a avut această cetățenie și a solicitat
redobândirea ei, cu stabilirea domiciliului în România,

prevăzută în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial al
României, Partea I.

p. Ministrul justiției și libertăților cetățenești,
Alina Mihaela Bica,
secretar de stat
București, 3 noiembrie 2009.
Nr. 3.014/C.

ANEXĂ

L I S TA

persoanei care solicită redobândirea cetățeniei române, cu stabilirea
domiciliului în România
Cernețchi Tatiana, fiica lui Valeriu și Angela, născută la data de 16 noiembrie
1986 în localitatea Hîncești, Republica Moldova, cetățean moldovean, cu domiciliul
actual în Republica Moldova, orașul Hîncești, Str. Grădinilor nr. 6. (501/2009)

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 768/11.XI.2009 conține 16 pagini.

Prețul: 3,20 lei

&JUYDGY|434905]
ISSN 1453—4495

