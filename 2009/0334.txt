Anul 177 (XXI) — Nr. 334

PARTEA I

LEGI, DECRETE, HOTĂRÂRI ȘI ALTE ACTE

Miercuri, 20 mai 2009

SUMAR

Nr.

176.

801.

177.

802.

Pagina
LEGI ȘI DECRETE
— Lege pentru aprobarea Ordonanței Guvernului
nr. 2/2009 privind aprobarea unor măsuri economicofinanciare și organizatorice pentru desfășurarea
activității unităților sanitare în cadrul procesului de
reformă și operaționalizare ........................................
— Decret privind promulgarea Legii pentru aprobarea
Ordonanței Guvernului nr. 2/2009 privind aprobarea
unor măsuri economico-financiare și organizatorice
pentru desfășurarea activității unităților sanitare în
cadrul procesului de reformă și operaționalizare........

— Lege pentru aprobarea Ordonanței Guvernului
nr. 3/2009 privind unele măsuri fiscale în domeniul
taxelor consulare ........................................................
— Decret privind promulgarea Legii pentru aprobarea
Ordonanței Guvernului nr. 3/2009 privind unele măsuri
fiscale în domeniul taxelor consulare ........................

DECIZII ALE CURȚII CONSTITUȚIONALE
Decizia nr. 381 din 19 martie 2009 referitoare la excepția de
neconstituționalitate a dispozițiilor art. 111 alin. (1)
lit. b), alin. (3) și (6) și ale art. 113 alin. (1) lit. e) din
Ordonanța de urgență a Guvernului nr. 195/2002
privind circulația pe drumurile publice ........................
Decizia nr. 390 din 19 martie 2009 referitoare la excepția de
neconstituționalitate a dispozițiilor art. 28 alin. 1, 2 și 3,
art. 57, art. 167—169, art. 183 și art. 244 alin. 1 din
Codul de procedură civilă ..........................................
Decizia nr. 450 din 31 martie 2009 referitoare la excepția de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 168/2001
privind punerea în valoare a construcțiilor zootehnice
dezafectate, destinate creșterii, îngrășării și exploatării
animalelor, precum și a fabricilor de nutrețuri
combinate dezafectate ..............................................
Decizia nr. 494 din 2 aprilie 2009 referitoare la excepția de
neconstituționalitate a dispozițiilor art. 102 alin. (3) și
art. 111 alin. (1) lit. c) din Ordonanța de urgență a
Guvernului nr. 195/2002 privind circulația pe drumurile
publice ........................................................................

Pagina
Decizia nr. 511 din 9 aprilie 2009 referitoare la excepția de
neconstituționalitate a prevederilor art. 96 alin. (3) lit. b)
din Legea nr. 67/2004 pentru alegerea autorităților
administrației publice locale ......................................

3

3

4–5

6–7

8–9

Decizia nr. 532 din 9 aprilie 2009 referitoare la excepția de
neconstituționalitate a dispozițiilor art. 16 alin. (1) și (7),
art. 17, art. 18, art. 19 alin. (1), art. 25 alin. (1) și (3),
art. 26 alin. (3), art. 27, art. 28, art. 33 alin. (1) și ale
art. 34 alin. (1) din Ordonanța Guvernului nr. 2/2001
privind regimul juridic al contravențiilor ....................

15–17

Decizia nr. 535 din 9 aprilie 2009 referitoare la excepția de
neconstituționalitate a dispozițiilor art. 64 alin. 1 lit. a)
teza întâi, art. 65 și art. 71 din Codul penal................

18–19

19–20

Decizia nr. 586 din 14 aprilie 2009 referitoare la excepția de
neconstituționalitate a dispozițiilor art. 1 din Ordonanța
de urgență a Guvernului nr. 50/2008 pentru instituirea
taxei pe poluare pentru autovehicule ........................

20–21

Decizia nr. 591 din 14 aprilie 2009 referitoare la excepția de
neconstituționalitate a prevederilor art. 28 alin. 1 din
Decretul-lege nr. 115/1938 pentru unificarea dispozițiilor
privitoare la cărțile funciare ........................................

22–23

Decizia nr. 594 din 14 aprilie 2009 referitoare la excepția de
neconstituționalitate a prevederilor art. 42 și art. 65 din
Codul familiei..............................................................

2

14–15

Decizia nr. 536 din 9 aprilie 2009 referitoare la excepția de
neconstituționalitate a dispozițiilor art. 363 alin. 3 din
Codul de procedură penală ........................................

2

12–13

Decizia nr. 528 din 9 aprilie 2009 referitoare la excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic
al contravențiilor, precum și ale art. 118 alin. (1) din
Ordonanța de urgență a Guvernului nr. 195/2002
privind circulația pe drumurile publice ......................

24–25

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 18 din 10 martie 2008 ..........................................

10–11

26–27

Decizia nr. 20 din 10 martie 2008 ..........................................

27–29

Decizia nr. 40 din 22 septembrie 2008 ..................................

29–32

2

MONITORUL OFICIAL AL ROMÂNIEI, PARTEA I, Nr. 334/20.V.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței Guvernului nr. 2/2009 privind aprobarea unor măsuri
economico-financiare și organizatorice pentru desfășurarea activității unităților sanitare
în cadrul procesului de reformă și operaționalizare
Parlamentul României adoptă prezenta lege.
Articol unic. — Se aprobă Ordonanța Guvernului nr. 2 din
22 ianuarie 2009 privind aprobarea unor măsuri economicofinanciare și organizatorice pentru desfășurarea activității
unităților sanitare în cadrul procesului de reformă și
operaționalizare, adoptată în temeiul art. 1 pct. V.8 din Legea
nr. 306/2008 privind abilitarea Guvernului de a emite ordonanțe,
publicată în Monitorul Oficial al României, Partea I, nr. 42 din
23 ianuarie 2009, cu următoarea modificare:
— Articolul 1 va avea următorul cuprins:
ăArt. 1. — Drepturile salariale aferente lunii decembrie 2008
și cele aferente semestrului I al anului 2009 pentru personalul

care acordă asistență medicală preventivă în cabinetele
medicale organizate conform legii în unitățile de învățământ,
pentru personalul finanțat de la bugetul de stat din cadrul
unităților sanitare cu paturi, a căror asistență medicală se
transferă autorităților administrației publice locale, în condițiile
legii, precum și pentru persoanele care prestează activitatea de
asistență medicală comunitară, respectiv asistenții medicali
comunitari și mediatorii sanitari rromi, în baza contractelor de
muncă valabile la data de 31 decembrie 2008, se asigură din
bugetul Ministerului Sănătății, din fonduri de la bugetul de stat și
din venituri proprii.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 13 mai 2009.
Nr. 176.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 2/2009 privind aprobarea unor măsuri
economico-financiare și organizatorice pentru desfășurarea
activității unităților sanitare în cadrul procesului de reformă și
operaționalizare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței Guvernului
nr. 2/2009 privind aprobarea unor măsuri economico-financiare și organizatorice
pentru desfășurarea activității unităților sanitare în cadrul procesului de reformă și
operaționalizare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 12 mai 2009.
Nr. 801.

MONITORUL OFICIAL AL ROMÂNIEI, PARTEA I, Nr. 334/20.V.2009

3

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței Guvernului nr. 3/2009
privind unele măsuri fiscale în domeniul taxelor consulare
Parlamentul României adoptă prezenta lege.
Articol unic. — Se aprobă Ordonanța Guvernului nr. 3 din
22 ianuarie 2009 privind unele măsuri fiscale în domeniul taxelor
consulare, adoptată în temeiul art. 1 pct. I.14 din Legea
nr. 306/2008 privind abilitarea Guvernului de a emite ordonanțe,
publicată în Monitorul Oficial al României, Partea I, nr. 60 din
30 ianuarie 2009, cu următoarea completare:
— La articolul I, după punctul 3 se introduce un nou
punct, punctul 4, cu următorul cuprins:
ă4. În anexă, după punctul 3 din notă se introduce un nou
punct, punctul 4, cu următorul cuprins:

«4. Taxa stabilită la pct. 3 al lit. B din anexa nr. 1 la Ordonanța
Guvernului nr. 24/1992 privind stabilirea serviciilor consulare și
a taxelor percepute pentru prestarea acestora, aprobată cu
modificări prin Legea nr. 89/1993, cu modificările și completările
ulterioare, privind prelungirea dreptului de ședere temporară a
cetățenilor străini, inclusiv în cazul prelungirii dreptului de ședere
temporară a fiecărei persoane incluse în pașaportul titularului,
se percepe în același cuantum cu cel prevăzut pentru taxa de la
pct. 4 al lit. B din tabel, echivalentul în lei, raportat la cursul oficial
al Băncii Naționale a României la data efectuării plății, fără a se
percepe nicio altă taxă suplimentară.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 13 mai 2009.
Nr. 177.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 3/2009 privind unele măsuri fiscale în domeniul
taxelor consulare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței Guvernului
nr. 3/2009 privind unele măsuri fiscale în domeniul taxelor consulare și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 mai 2009.
Nr. 802.

4

MONITORUL OFICIAL AL ROMÂNIEI, PARTEA I, Nr. 334/20.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 381
din 19 martie 2009

referitoare la excepția de neconstituționalitate a dispozițiilor art. 111 alin. (1) lit. b), alin. (3) și (6)
și ale art. 113 alin. (1) lit. e) din Ordonanța de urgență a Guvernului nr. 195/2002 privind circulația
pe drumurile publice
Acsinte Gaspar
— președinte
Aspazia Cojocaru
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Augustin Zegrean
— judecător
Simona Ricu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 111 alin. (1) lit. b), alin. (3) și (6) și ale art. 113
alin. (1) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Tudor Sîrbu în Dosarul nr. 836/97/2008 al Tribunalului
Hunedoara — Secția comercială și de contencios administrativ
și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
art. 23 alin. (11), art. 41, 44 și 47 din Legea fundamentală, art. 6
paragraful 2 din Convenția pentru apărarea drepturilor omului și
a libertăților fundamentale și art. 11 din Declarația Universală a
Drepturilor Omului, invocate de autorul excepției, nu sunt
aplicabile în cauza de față. Pune concluzii de respingere a
excepției de neconstituționalitate, ca fiind inadmisibilă, în ceea
ce privește dispozițiile art. 111 alin. (6) din Ordonanța de urgență
a Guvernului nr. 195/2002, având în vedere Decizia nr. 742/2008
a Curții Constituționale, prin care aceasta a constatat
neconstituționalitatea respectivelor prevederi legale. Totodată,
pune concluzii de respingere a excepției de neconstituționalitate,
ca fiind neîntemeiată, cu privire la dispozițiile art. 111 alin. (1)
lit. b) și alin. (3) și ale art. 113 alin. (1) lit. e) din Ordonanța de
urgență a Guvernului nr. 195/2002, făcând trimitere, în acest
sens, la jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 9 septembrie 2008, pronunțată în Dosarul
nr. 836/97/2008, Tribunalul Hunedoara — Secția comercială
și de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 111 alin. (1) lit. b), alin. (3) și (6) și ale art. 113
alin. (1) lit. e) din Ordonanța de urgență a Guvernului
nr. 195/2002 privind circulația pe drumurile publice. Excepția
a fost ridicată de Tudor Sîrbu cu ocazia soluționării unei acțiuni
în contenciosul administrativ privind anularea măsurii reținerii
permisului de conducere și a măsurii eliberării unei dovezi
înlocuitoare fără drept de circulație.
În motivarea excepției de neconstituționalitate autorul
acesteia susține că textele de lege criticate, prin impunerea de
plano a reținerii permisului în situația presupunerii comiterii unei
infracțiuni la regimul circulației pe drumurile publice, în absența
unei hotărâri judecătorești definitive de condamnare, încalcă
egalitatea în drepturi a cetățenilor în fața legii și a autorităților
publice, prezumția de nevinovăție, dreptul la muncă, dreptul de

proprietate privată, condițiile și limitele restrângerii exercițiului
unor drepturi sau al unor libertăți, precum și dispozițiile
constituționale referitoare la nivelul de trai.
Tribunalul Hunedoara — Secția comercială și de
contencios administrativ și fiscal apreciază că excepția de
neconstituționalitate este neîntemeiată, întrucât textele de lege
criticate nu încalcă dispozițiile din Legea fundamentală și din
actele normative internaționale invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 111 alin. (1)
lit. b) și alin. (3) și ale art. 113 alin. (1) lit. e) din Ordonanța de
urgență a Guvernului nr. 195/2002 sunt constituționale, întrucât
nu încalcă dispozițiile din Legea fundamentală și din actele
normative internaționale invocate. Arată că, întrucât, prin Decizia
nr. 742/2008, Curtea Constituțională a constatat că dispozițiile
art. 111 alin. (6) din Ordonanța de urgență a Guvernului
nr. 195/2002 sunt neconstituționale, potrivit prevederilor art. 29
alin. (3) și (6) din Legea nr. 47/1992, excepția de neconstituționalitate a dispozițiilor art. 111 alin. (6) din Ordonanța de
urgență a Guvernului nr. 195/2002 este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 111 alin. (1) lit. b), alin. (3) și (6) și ale art. 113
alin. (1) lit. e) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006. Prin Decizia nr. 742 din 24 iunie 2008, publicată în
Monitorul Oficial al României, Partea I, nr. 570 din 29 iulie 2008,
Curtea Constituțională a admis excepția de neconstituționalitate
ridicată direct de Avocatul Poporului, în temeiul art. 146 lit. d)
din Constituție, și a constatat că dispozițiile art. 111 alin. (6) din
Ordonanța de urgență a Guvernului nr. 195/2002 sunt
neconstituționale. Astfel, ulterior sesizării Curții, art. 111 din
Ordonanța de urgență a Guvernului nr. 195/2002 a fost modificat
prin Ordonanța de urgență a Guvernului nr. 146/2008, publicată
în Monitorul Oficial al României, Partea I, nr. 754 din 7 noiembrie
2008, cu păstrarea, însă, a soluției legislative anterioare în ceea
ce privește dispozițiile alin. (1) lit. b) și alin. (3). Totodată,

MONITORUL OFICIAL AL ROMÂNIEI, PARTEA I, Nr. 334/20.V.2009
prevederile alin. (6) al art. 111 din Ordonanța de urgență a
Guvernului nr. 195/2002, modificate prin Ordonanța de urgență
a Guvernului nr. 146/2008, fac trimitere la dispozițiile art. 111
alin. (1) lit. b) din aceeași ordonanță. Astfel, textele de lege
criticate au următorul cuprins:
— Art. 111 alin. (1) lit. b), alin. (3) și (6): ă(1) Permisul de
conducere sau dovada înlocuitoare a acestuia se reține în
următoarele cazuri: [...] b) când titularul acestuia a săvârșit una
dintre infracțiunile prevăzute la art. 85, art. 86 alin. (2), art. 87
alin. (1), (2), (4) și (5), art. 89 alin. (1), art. 90 alin. (1) și la art. 92
alin. (3) și (5);
[...] (3) În situațiile prevăzute la alin. (1) lit. a) și d), precum și
în cele menționate la art. 85 alin. (2) și (4), art. 86 alin. (2), art. 87
alin. (1), (2), (4) și (5), art. 89 alin. (1), art. 90 alin. (1), art. 92
alin. (3) și (5) și la art. 102 alin. (3) lit. a) și c), dovada
înlocuitoare a permisului de conducere se eliberează fără drept
de circulație.
[...] (6) La cererea titularului permisului de conducere reținut
în condițiile alin. (1) lit. b) sau ale alin. (4), procurorul care
efectuează urmărirea penală sau exercită supravegherea
cercetării penale ori, în faza de judecată, instanța de judecată
învestită cu soluționarea cauzei poate dispune prelungirea
dreptului de circulație, cu câte cel mult 30 de zile, până la
dispunerea neînceperii urmăririi penale, scoaterii de sub
urmărire penală ori încetării urmăririi penale sau, după caz, până
la rămânerea definitivă a hotărârii judecătorești. Modul de
soluționare a cererii de prelungire a dreptului de circulație se
comunică și șefului poliției rutiere pe raza căreia s-a comis
fapta.”;
— Art. 113 alin. (1) lit. e): ă(1) Permisul de conducere se
restituie titularului: [...] e) în baza hotărârii judecătorești rămase
definitive prin care s-a dispus achitarea inculpatului ori procesulverbal de constatare a contravenției a fost anulat.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 privind egalitatea în drepturi a cetățenilor în fața legii
și a autorităților publice, ale art. 23 alin. (11) referitoare la
prezumția de nevinovăție, ale art. 41 privind dreptul la muncă și
protecția socială a muncii, ale art. 44 referitoare la dreptul de
proprietate privată, ale art. 47 cu privire la nivelul de trai, ale
art. 53 referitoare la condițiile și limitele restrângerii exercițiului
unor drepturi sau al unor libertăți, precum și ale art. 11 privind
raportul dintre dreptul internațional și dreptul intern și ale art. 20
referitoare la preeminența tratatelor internaționale privind

5

drepturile omului, raportate la prevederile art. 6 paragraful 2 din
Convenția pentru apărarea drepturilor omului și a libertăților
fundamentale și ale art. 11 din Declarația Universală a
Drepturilor Omului care consacră prezumția de nevinovăție.
Examinând excepția de neconstituționalitate, Curtea
constată următoarele:
I. Excepția de neconstituționalitate a dispozițiilor art. 111
alin. (6) din Ordonanța de urgență a Guvernului nr. 195/2002 a
fost ridicată cu ocazia soluționării unei acțiuni în contenciosul
administrativ privind anularea măsurii reținerii permisului de
conducere și a măsurii eliberării unei dovezi înlocuitoare fără
drept de circulație. Art. 111 alin. (6) din Ordonanța de urgență a
Guvernului nr. 195/2002 reglementează însă procedura
prelungirii dreptului de circulație, sfera sa de aplicabilitate vizând
doar acele situații de reținere a permisului de conducere în care
dovada înlocuitoare se eliberează cu drept de circulație. Or,
potrivit art. 29 alin. (1) din Legea nr. 47/1992, excepția de
neconstituționalitate poate avea ca obiect numai prevederi
dintr-o lege sau dintr-o ordonanță care au legătură cu
soluționarea
cauzei.
Prin
urmare,
excepția
de
neconstituționalitate a dispozițiilor art. 111 alin. (6) din Ordonanța
de urgență a Guvernului nr. 195/2002 este inadmisibilă.
II. Prevederile art. 111 alin. (1) lit. b) și alin. (3) și ale art. 113
alin. (1) lit. e) din Ordonanța de urgență a Guvernului
nr. 195/2002 au mai fost supuse controlului de constituționalitate
prin raportare la dispoziții din Legea fundamentală invocate și
în prezenta cauză și față de critici similare. Astfel, prin Decizia
nr. 1.262 din 25 noiembrie 2008, publicată în Monitorul Oficial al
României, Partea I, nr. 25 din 12 ianuarie 2009, Curtea a respins
critica de neconstituționalitate adusă prevederilor art. 111
alin. (1) lit. b) și alin. (3) și ale art. 113 alin. (1) lit. e) din
Ordonanța de urgență a Guvernului nr. 195/2002, pentru
motivele acolo arătate.
Întrucât nu au intervenit elemente noi de natură să conducă
la schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
Dispozițiile constituționale ale art. 23 alin. (11), art. 41, 44 și
47, precum și prevederile art. 6 paragraful 2 din Convenția
pentru apărarea drepturilor omului și a libertăților fundamentale
și ale art. 11 din Declarația Universală a Drepturilor Omului,
invocate de autorul excepției, nu sunt incidente în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 111 alin. (6) din Ordonanța de urgență
a Guvernului nr. 195/2002, excepție ridicată de Tudor Sîrbu în Dosarul nr. 836/97/2008 al Tribunalului Hunedoara — Secția
comercială și de contencios administrativ și fiscal.
II. Respinge, ca fiind neîntemeiată, excepția de neconstituționalitate a dispozițiilor art. 111 alin. (1) lit. b) și alin. (3) și ale
art. 113 alin. (1) lit. e) din Ordonanța de urgență a Guvernului nr. 195/2002, excepție ridicată de același autor în același dosar al
aceleiași instanțe.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

ACSINTE GASPAR
Magistrat-asistent,
Oana Cristina Puică

6

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 390
din 19 martie 2009

referitoare la excepția de neconstituționalitate a dispozițiilor art. 28 alin. 1, 2 și 3, art. 57,
art. 167—169, art. 183 și art. 244 alin. 1 din Codul de procedură civilă

Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. 1, 2 și 3, art. 57, art. 167—169, art. 183
și art. 244 alin. 1 din Codul de procedură civilă, excepție ridicată
de Emil Balaure în Dosarul nr. 7.016/99/2006 al Curții de Apel
Iași — Secția civilă.
La apelul nominal se prezintă președintele Asociației de
Proprietari ăVânători A—B” din Iași, Dumitru Țigănașu, lipsind
autorul excepției, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul părții prezente, care solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât, pe de o parte, autorul nu își motivează critica, iar pe de
altă parte, solicită modificarea textelor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 8 octombrie 2008, pronunțată în Dosarul
nr. 7.016/99/2006, Curtea de Apel Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 28 alin. 1, 2 și 3,
art. 57, art. 167—169, art. 183 și art. 244 alin. 1 din Codul de
procedură civilă, excepție ridicată de Emil Balaure.
În motivarea excepției de neconstituționalitate autorul
arată că prin art. 28 alin. 1, 2 și 3 din Codul de procedură civilă
se împiedică recuzarea întregii instanțe și astfel se încalcă
dreptul constituțional la un proces echitabil. În ceea ce privește
dispozițiile art. 57 din Codul de procedură civilă, autorul
consideră că folosirea cuvântului ăpoate” în loc de ătrebuie”
permite judecătorilor ca în urma presiunilor venite pe cale
ierarhică să nu extindă acțiunea civilă împotriva pârâților, cu
privire la care, în timpul judecății, s-a stabilit că au acționat în
solidar cu pârâții menționați în acțiunea introductivă. Aceeași
nemulțumire o are autorul în legătură cu art. 183 din Codul de
procedură civilă, care folosește aceeași sintagmă ăpoate” în loc
de ătrebuie”, oferind posibilitatea judecătorului să nu sesizeze
parchetul pentru înscrisurile ădefăimate ca false” și să nu
suspende cauza în vederea cercetării acestor înscrisuri de către
parchet. Aceleași critici sunt formulate și în ceea ce privește
dispozițiile art. 244 alin. 1 din Codul de procedură civilă.
În legătură cu prevederile art. 167 din Codul de procedură
civilă, autorul consideră că sunt neconstituționale, întrucât, deși
stipulează că ăprobele nu au o valoare ierarhică, dinainte

stabilită”, nu reglementează obligativitatea instanței de a le lua
în considerare.
Curtea de Apel Iași — Secția civilă consideră excepția de
neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. 1, 2 și 3, art. 57, art. 167—169, art. 183
și art. 244 alin. 1 din Codul de procedură civilă, care au
următorul conținut:
— Art. 28 alin. 1, 2 și 3: ăNu se pot recuza judecătorii, rude
sau afini ai acelora care stau în judecată ca tutor, curator,
consiliu judiciar sau director al unei instituții publice sau societăți
comerciale, când aceștia nu au interes personal în judecarea
pricinii.
Nu se pot recuza toți judecătorii unei instanțe sau ai unei
secții a acesteia.
Pentru aceleași motive de recuzare nu se poate formula o
nouă cerere împotriva aceluiași judecător.”;
— Art. 57: ăOricare din părți poate să cheme în judecată o
altă persoană care ar putea să pretindă aceleași drepturi ca și
reclamantul.
Cererea făcută de pârât se depune odată cu întâmpinarea.
Când întâmpinarea nu este obligatorie, cererea se va depune
cel mai târziu la prima zi de înfățișare.
Cererea făcută de reclamant se depune cel mai târziu până
la închiderea dezbaterilor înaintea primei instanțe.
Cererea va fi motivată și se va comunica atât celui chemat,
cât și părții potrivnice. La exemplarul cererii destinat celui
chemat se vor alătura copii de pe cererea de chemare în
judecată, întâmpinare și de pe înscrisurile de la dosar.”;

MONITORUL OFICIAL AL ROMÂNIEI, PARTEA I, Nr. 334/20.V.2009
— Art. 167: ăDovezile se pot încuviința numai dacă instanța
socotește că ele pot să aducă dezlegarea pricinii, afară de cazul
când ar fi primejdie ca ele să se piardă prin întârziere.
Ele vor fi administrate înainte de începerea dezbaterilor
asupra fondului.
Dovada și dovada contrarie vor fi administrate pe cât cu
putință în același timp.
Când dovada cu martori a fost încuviințată în condițiile
art. 138, dovada contrară va fi cerută sub pedeapsa decăderii în
aceeași ședință, dacă amândouă părțile sunt de față.
Partea lipsă la încuviințarea dovezii este obligată să ceară
dovada contrarie la ședința următoare, iar în caz de împiedicare,
la prima zi când se înfățișează.”;
— Art. 168: ăÎncheierea prin care se încuviințează dovezile va
arăta faptele ce vor trebui dovedite, precum și mijloacele de
dovadă încuviințate pentru dovedirea lor.
Administrarea dovezilor se va face în ordinea statornicită de
instanță.
Când o parte renunță la dovezile ce a propus, cealaltă parte
poate să și le însușească.”;
— Art. 169: ăAdministrarea probelor se face în fața instanței
de judecată, dacă legea nu dispune altfel.
Când administrarea dovezilor urmează să se facă în altă
localitate, ea se va îndeplini, prin delegație, de către o instanță
de același grad sau chiar mai mică în grad, dacă în acea
localitate nu există o instanță de același grad. Dacă felul dovezii
îngăduie și părțile se învoiesc, instanța care administrează
dovada poate fi scutită de citarea părților.”;
— Art. 183: ăDacă partea care defaimă înscrisul ca fals arată
pe autorul sau complicele falsului, instanța poate suspenda
judecata pricinii, înaintând înscrisul procurorului împreună cu
procesul-verbal ce se va încheia.”;
— Art. 244 alin. 1: ăInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei alte
judecăți;
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”
Autorul excepției susține că dispozițiile legale criticate încalcă
prevederile constituționale ale art. 21 referitoare la accesul liber
la justiție și dreptul la un proces echitabil.

7

Examinând excepția de neconstituționalitate, în ceea ce
privește criticile de neconstituționalitate referitoare la dispozițiile
art. 57, art. 167—169, art. 183 și art. 244 alin. 1 din Codul de
procedură civilă, Curtea reține că, în esență, autorul excepției
este nemulțumit de forma de redactare a textelor de lege
criticate, scopul criticii sale fiind ca, pe calea controlului de
constituționalitate, să le reformeze în sensul înlocuirii sintagmei
ăpoate” cu sintagma ătrebuie”. Or, examinarea excepției de
neconstituționalitate cu un atare obiect, constând într-o
modificare a soluției legislative, excedează competenței Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra problemelor de drept,
fără a putea modifica sau completa prevederile legale supuse
controlului. Din această perspectivă, excepția având ca obiect
dispozițiile art. 57, art. 167—169, art. 183 și art. 244 alin. 1 din
Codul de procedură civilă apare ca fiind inadmisibilă.
Referitor la critica de neconstituționalitate a dispozițiilor
art. 28 din Codul de procedură civilă, Curtea constată că
acestea au mai făcut, în numeroase rânduri, obiect al controlului
de constituționalitate, prin raportare la aceleași prevederi din
Legea fundamentală ca și în prezenta cauză, soluția adoptată
fiind de respingere a criticilor ca neîntemeiate. Astfel, prin
Decizia nr. 1.176 din 11 decembrie 2007, publicată în Monitorul
Oficial al României, Partea I, nr. 54 din 23 ianuarie 2008, Curtea
a reținut că instituția recuzării în procesele judiciare este
justificată de imperativul asigurării unei judecăți imparțiale, în
care părțile să fie protejate de posibila părtinire a judecătorului,
cauzată de legătura de rudenie sau de afinitate cu una dintre
părți ori de interesul personal pe care îl are în soluționarea acelei
cauze sau alte asemenea împrejurări, expres prevăzute de lege.
S-a mai statuat că recuzarea nu poate fi decât individuală, și nu
colectivă, și ea nu poate conduce la împiedicarea tuturor
judecătorilor unei instanțe să judece procesele cu care au fost
învestiți în condițiile legii.
Exercitarea unui drept de către titularul său nu poate avea
loc decât într-un anumit cadru juridic, stabilit de legiuitor, cu
respectarea anumitor exigențe, de natură a preveni eventualele
abuzuri și tergiversarea soluționării cauzelor deduse judecății.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 57, art. 167—169, art. 183 și art. 244
alin. 1 din Codul de procedură civilă, excepție ridicată de Emil Balaure în Dosarul nr. 7.016/99/2006 al Curții de Apel Iași — Secția
civilă.
2. Respinge, ca fiind neîntemeiată, excepția de neconstituționalitate a dispozițiilor art. 28 alin. 1, 2 și 3 din Codul de
procedură civilă, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

8

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 450
din 31 martie 2009

referitoare la excepția de neconstituționalitate a dispozițiilor art. 7 alin. (1)
din Ordonanța de urgență a Guvernului nr. 168/2001 privind punerea în valoare a construcțiilor
zootehnice dezafectate, destinate creșterii, îngrășării și exploatării animalelor,
precum și a fabricilor de nutrețuri combinate dezafectate
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (1) din Ordonanța de urgență a
Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate, excepție ridicată de Consiliul
Local al Primăriei Comunei Tudor Vladimirescu în Dosarul
nr. 1.100/838/2008 al Judecătoriei Liești.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 20 noiembrie 2008, pronunțată în Dosarul
nr. 1.100/838/2008, Judecătoria Liești a sesizat Curtea
Constituțională pentru soluționarea excepției de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 168/2001 privind
punerea în valoare a construcțiilor zootehnice dezafectate,
destinate creșterii, îngrășării și exploatării animalelor,
precum și a fabricilor de nutrețuri combinate dezafectate,
excepție ridicată de Consiliul Local al Primăriei Comunei Tudor
Vladimirescu.
În motivarea excepției de neconstituționalitate autorul
arată că organizarea administrației publice din unitățile
administrativ-teritoriale se întemeiază, potrivit Constituției, pe
principiile descentralizării, autonomiei locale și deconcentrării
serviciilor publice. Or, art. 7 alin. (1) din actul normativ criticat
limitează dreptul unității administrativ-teritoriale de a-și exercita
atribuțiile constituționale prin aceea că impune vânzarea la un
preț echivalent cu 10% din valoarea contabilă a construcțiilor
zootehnice dezafectate la momentul atribuirii lor în folosință
gratuită, potrivit normelor metodologice de aplicare a ordonanței
de urgență. Legea criticată instituie un tratament juridic
inechitabil prin aceea că impune unității administrativ-teritoriale
obligația de a vinde construcțiile sub valoarea reală a acestora,

în vreme ce beneficiarului vânzării i se recunoaște dreptul de a
obține contravaloarea investiției, stabilită prin raport de
expertiză, în situația în care nu încheie contractul de vânzare
din motive neimputabile.
Judecătoria Liești nu își exprimă punctul de vedere cu
privire la excepția de neconstituționalitate invocată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul
Poporului
apreciază
că
excepția
de
neconstituționalitate este neîntemeiată, textele de lege criticate fiind
în deplină concordanță cu prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (1) din Ordonanța de urgență a
Guvernului nr. 168/2001 privind punerea în valoare a
construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate, publicată în Monitorul Oficial al
României, Partea I, nr. 823 din 20 decembrie 2001, cu
modificările și completările ulterioare, texte de lege care au
următorul conținut: ăLa expirarea termenului de maximum 5 ani
prevăzut în contractul de atribuire în folosință gratuită sau după
efectuarea investițiilor prevăzute în contractul de atribuire în
folosință gratuită, fabrica de nutrețuri combinate, construcția
zootehnică, terenul de sub acestea și incintele aferente pot fi
vândute persoanelor prevăzute la art. 2 lit. c), care le-au avut în
folosință gratuită, potrivit prevederilor prezentei ordonanțe de
urgență, la un preț echivalent cu 10 % din valoarea contabilă a
acestora la momentul atribuirii în folosință gratuită, stabilită
potrivit normelor metodologice.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (2), art. 120 alin. (1), art. 121 și art. 136
alin. (5).

MONITORUL OFICIAL AL ROMÂNIEI, PARTEA I, Nr. 334/20.V.2009
Examinând excepția de neconstituționalitate, Curtea reține
că asupra dispozițiilor Ordonanței de urgență a Guvernului
nr. 168/2001 s-a mai pronunțat prin Decizia nr. 415 din
11 noiembrie 2003, publicată în Monitorul Oficial al României,
Partea I, nr. 117 din 10 februarie 2004. Cu acel prilej Curtea a
reținut că ordonanța de urgență ăstabilește măsuri pentru
atribuirea construcțiilor zootehnice și a fabricilor de nutrețuri
combinate dezafectate în folosința gratuită a asociațiilor
crescătorilor de animale, cu sau fără personalitate juridică,
precum și a persoanelor fizice în vârstă de până la 40 de ani
sau a persoanelor juridice care formulează cerere scrisă și
dovedesc capacitatea tehnică și financiară de a desfășura
activități de creștere a animalelor. [...]
Măsurile instituite prin ordonanța de urgență criticată vizează
repunerea în circuitul economic agricol a unor construcții
dezafectate, în scopul încurajării dezvoltării creșterii animalelor,
cu consecințe pozitive asupra dezvoltării economice a unităților
administrativ-teritoriale. În acest mod statul realizează
«protejarea intereselor naționale în activitatea economică» și
«crearea condițiilor necesare pentru creșterea calității vieții», în
conformitate cu dispozițiile art. 135 alin. (2) lit. b) și f) din
Constituție”.
Referitor la susținerile autorului potrivit cărora dispozițiile
Ordonanței de urgență a Guvernului nr. 168/2001 contravin
art. 44 alin. (2) și art. 136 alin. (5) din Constituție, întrucât se
limitează dreptul de dispoziție al comunității locale asupra
construcțiilor zootehnice dezafectate aflate în patrimoniul său,
Curtea constată următoarele:
Conform art. 7 alin. (1) din ordonanța de urgență,
ăLa expirarea termenului de maximum 5 ani prevăzut în
contractul de atribuire în folosință gratuită sau după efectuarea
investițiilor prevăzute în contractul de atribuire în folosință
gratuită, fabrica de nutrețuri combinate, construcția zootehnică,
terenul de sub acestea și incintele aferente pot fi vândute
persoanelor prevăzute la art. 2 lit. c), care le-au avut în folosință
gratuită, potrivit prevederilor prezentei ordonanțe de urgență, la
un preț echivalent cu 10 % din valoarea contabilă a acestora la
momentul atribuirii în folosință gratuită, stabilită potrivit normelor
metodologice”. Curtea observă că textul de lege instituie
posibilitatea consiliilor locale de a opta, la expirarea termenului
prevăzut în contractul de atribuire în folosință gratuită sau după
efectuarea investițiilor prevăzute în acest contract, pentru

9

vânzarea bunurilor aflate în proprietatea privată a unităților
administrativ-teritoriale către asociațiile de crescători de
animale, cu sau fără personalitate juridică, ori către crescătorii
de animale, persoane fizice sau juridice. În situația în care
titularul dreptului de proprietate, prin reprezentantul său legal,
își manifestă intenția de a înstrăina bunurile care fac obiectul
ordonanței de urgență, iar persoanele care le-au deținut în
folosință gratuită sunt de acord cu cumpărarea lor, transferul
dreptului de proprietate se va realiza contra unui preț echivalent
cu 10 % din valoarea contabilă a acestora la momentul atribuirii
în folosință gratuită. Astfel, Curtea constată că dispozițiile legale
criticate nu îngrădesc prerogativa dispoziției dreptului de
proprietate, înstrăinarea bunurilor fiind subsecventă manifestării
neechivoce a intenției titularului dreptului de a le vinde.
În ceea ce privește prețul stabilit de legiuitor, acesta
operează strict în considerarea persoanei cumpărătorului, care,
în calitatea sa de titular al contractului de atribuire în folosință,
a fost obligat să respecte clauzele contractuale referitoare la
reintegrarea fabricii de nutrețuri combinate sau a construcției
zootehnice în circuitul economic productiv. De altfel, cuantumul
prețului și folosința gratuită a acestor construcții pe o perioadă
de maximum 5 ani au constituit principalele argumente în
atragerea investitorilor în acest domeniu și realizarea scopului
declarat al Ordonanței de urgență a Guvernului nr. 168/2001, și
anume dezvoltarea strategiei naționale în domeniul zootehnic.
Or, această strategie a avut ca principal obiectiv diminuarea
pagubelor produse prin dezafectarea complexurilor zootehnice
și a impus oferirea unor avantaje crescătorilor de animale,
persoane fizice sau juridice, cu condiția ca aceștia să utilizeze
bunurile date în folosință și, ulterior, cumpărate, exclusiv pentru
creșterea de animale și realizarea de producții zootehnice.
Curtea reține că, potrivit art. 44 alin. (1) din Constituție,
ăDreptul de proprietate, precum și creanțele asupra statului, sunt
garantate. Conținutul și limitele acestor drepturi sunt stabilite de
lege”. Această prevedere permite legiuitorului ca, în
considerarea unor interese specifice, să instituie reguli care să
armonizeze incidența și a altor drepturi fundamentale ale
cetățenilor decât cel de proprietate, într-o interpretare
sistematică a Constituției, astfel încât ele să nu fie suprimate
prin modul de reglementare a dreptului de proprietate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Ordonanța de urgență a Guvernului nr. 168/2001
privind punerea în valoare a construcțiilor zootehnice dezafectate, destinate creșterii, îngrășării și exploatării animalelor, precum
și a fabricilor de nutrețuri combinate dezafectate, excepție ridicată de Consiliul Local al Primăriei Comunei Tudor Vladimirescu în
Dosarul nr. 1.100/838/2008 al Judecătoriei Liești.
Definitivă și general obligatorie.
Pronunțată în ședința publică din data de 31 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

10

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 494
din 2 aprilie 2009

referitoare la excepția de neconstituționalitate a dispozițiilor art. 102 alin. (3) și art. 111 alin. (1)
lit. c) din Ordonanța de urgență a Guvernului nr. 195/2002 privind circulația pe drumurile publice

Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor art. 102 alin. (3) lit. c) și art. 111 alin. (1) lit. c) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Răzvan
Călinescu, prin mandatar Iuliana Brebu, în Dosarul
nr. 7.157/280/2008 al Judecătoriei Pitești — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 382D/2009,
având ca obiect excepția de neconstituționalitate a dispozițiilor
art. 102 alin. (3) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Valentin Cristian Verzea în Dosarul nr. 9.552/55/2008
al Judecătoriei Arad — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în Dosarul nr. 429D/2009,
având ca obiect excepția de neconstituționalitate a dispozițiilor
art. 102 alin. (3) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Mirela Popa în Dosarul nr. 4.310/204/2008 al
Judecătoriei Câmpina.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 165D/2009, nr. 382D/2009 și
nr. 429D/2009 au și conținut identic, pune în discuție, din oficiu,
problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 382D/2009 și
nr. 429D/2009 la Dosarul nr. 165D/2009, care este primul
înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 5 noiembrie 2008, 15 ianuarie 2009 și
23 ianuarie 2009, pronunțate în dosarele nr. 7.157/280/2008,
nr. 9.552/55/2008 și nr. 4.310/204/2008, Judecătoria Pitești,

Judecătoria Arad — Secția civilă și Judecătoria Câmpina au
sesizat Curtea Constituțională cu excepția de
neconstituționalitate a prevederilor art. 102 alin. (3) lit. c) și
art. 111 alin. (1) lit. c) din Ordonanța de urgență a Guvernului
nr. 195/2002 privind circulația pe drumurile publice, a
prevederilor art. 102 alin. (3) lit. e) din Ordonanța de urgență
a Guvernului nr. 195/2002 privind circulația pe drumurile
publice și, respectiv, a prevederilor art. 102 alin. (3) din
Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată în dosarele de mai sus de Răzvan
Călinescu, prin mandatar Iuliana Brebu, de Valentin Cristian
Verzea și de Mirela Popa.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 referitoare la Accesul liber
la justiție, ale art. 23 alin. (11) referitoare la prezumția de
nevinovăție, art. 25 alin. (1) referitoare la garantarea dreptului
la liberă circulație în țară și în străinătate, art. 15 referitoare la
Universalitatea, art. 57 referitoare la Exercitarea drepturilor și a
libertăților, ale art. 16 referitoare la Egalitatea în drepturi, ale
art. 124 referitoare la Înfăptuirea justiției și ale art. 53 referitoare
la Restrângerea exercițiului unor drepturi sau al unor libertăți,
precum și ale art. 13 din Convenția pentru apărarea drepturilor
omului și a libertăților fundamentale, deoarece regimul instituit
prin aplicarea cumulativă de sancțiuni (puncte amendă,
suspendarea permisului de conducere, puncte de penalizare și
măsuri administrative) determină o restrângere excesivă a unor
drepturi. Totodată, prevederile legale criticate înfrâng prezumția
de nevinovăție, întrucât în timpul etapei administrative,
contravenientului i s-a aplicat o sancțiune de către un agent de
poliție care nu prezintă garanții de independență și imparțialitate.
Totodată, se mai arată că depășirea vitezei maxime admise
nu constituie un motiv obiectiv și rezonabil care să justifice
aplicarea unei sancțiuni complementare, aceasta din urmă
trebuind a fi stabilită în funcție de gravitatea contravenției.
Judecătoria Pitești — Secția civilă opinează că excepția
este neîntemeiată, deoarece autorul nu face o veritabilă critică
de neconstituționalitate, limitându-se la invocarea sa în mod
formal.
Judecătoria Arad — Secția civilă opinează că excepția de
neconstituționalitate este neîntemeiată.
Judecătoria Câmpina opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul României consideră că excepția de neconstituționalitate este neîntemeiată, deoarece contravenientului i se
asigură, fără nicio îngrădire, dreptul de a se adresa justiției,
cerând anularea procesului-verbal de constatare și sancționare
a faptei. Problema stabilirii vinovăției în materia contravențiilor
nu are în vedere faza extrajudiciară a sancțiunii administrative,
ci faza judiciară a acesteia, ceea ce presupune respectarea

MONITORUL OFICIAL AL ROMÂNIEI, PARTEA I, Nr. 334/20.V.2009
dreptului la un proces echitabil și a garanțiilor prevăzute de art. 6
din Convenția pentru apărarea drepturilor omului și a libertăților
fundamentale.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională fost legal sesizată și este competentă,
potrivit dispozițiilor art. 146 lit. d) din Constituție, ale art. 1 alin. (2),
ale art. 2, 3, 10 și 29 din Legea nr. 47/1992, să soluționeze
excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) în integralitatea sa și art. 111 alin. (1)
lit. c) din Ordonanța de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare aduse prin Ordonanța de
urgență a Guvernului nr. 146 din 4 noiembrie 2008 pentru
modificarea art. 111 din Ordonanța de urgență a Guvernului
nr. 195/2002 privind circulația pe drumurile publice, publicată în
Monitorul Oficial al României, Partea I, nr. 754 din 7 noiembrie
2008, care au următorul conținut:
— Art. 102 alin. (3): ăConstituie contravenție și se sancționează
cu amenda prevăzută în clasa a IV-a de sancțiuni și cu aplicarea
sancțiunii complementare a suspendării exercitării dreptului de
a conduce pentru o perioadă de 90 de zile săvârșirea de către
conducătorul de autovehicul sau tramvai a următoarelor fapte:
a) conducerea sub influența băuturilor alcoolice, dacă fapta
nu constituie, potrivit legii, infracțiune;
b) conducerea vehiculului cu defecțiuni grave la sistemul de
frânare sau la mecanismul de direcție, constatate de poliția
rutieră împreună cu specialiștii Registrului Auto Român;
c) neoprirea la trecerea la nivel cu calea ferată când barierele
sau semibarierele sunt coborâte ori în curs de coborâre sau
când semnalele cu lumini roșii și/sau sonore sunt în funcțiune;”

11

d) abrogat prin art. I pct. 42 din Ordonanța de urgență a
Guvernului nr. 69/2007;
e) ădepășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic;”;
— Art. 111 alin. (1) lit. c): ăPermisul de conducere sau dovada
înlocuitoare a acestuia se reține în următoarele cazuri: [...]
c) la săvârșirea uneia dintre contravențiile prevăzute la
art. 100 alin. (3), art. 101 alin. (3), art. 102 alin. (3) și în situația
prevăzută la art. 115 alin. 1);”.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 210 din
13 martie 2007, publicată în Monitorul Oficial al României,
Partea I, nr. 267 din 20 aprilie 2007, Curtea Constituțională a
respins ca neîntemeiată excepția de neconstituționalitate a
dispozițiilor art. 102 alin. (3) lit. e) din Ordonanța de urgență a
Guvernului nr. 195/2002.
În același sens, Curtea Constituțională s-a mai pronunțat în
jurisprudența sa, de exemplu, prin deciziile nr. 287 din 11 martie
2008, publicată în Monitorul Oficial al României, Partea I, nr. 271
din 7 aprilie 2008, nr. 210 din 13 martie 2007, publicată în
Monitorul Oficial al României, Partea I, nr. 267 din 20 aprilie
2007, nr. 44 din 27 ianuarie 2005, publicată în Monitorul Oficial
al României, Partea I, nr. 163 din 23 februarie 2005.
De asemenea, prin Decizia nr. 943 din 23 septembrie 2008,
publicată în Monitorul Oficial al României, Partea I, nr. 722 din
24 octombrie 2008, Curtea Constituțională a respins ca
neîntemeiată și excepția de neconstituționalitate a dispozițiilor
art. 111 alin. (1) lit. c) din Ordonanța de urgență a Guvernului
nr. 195/2002.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 102 alin. (3) și art. 111 alin. (1) lit. c) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Răzvan Călinescu, prin mandatar Iuliana
Brebu, în Dosarul nr. 7.157/280/2008 al Judecătoriei Pitești — Secția civilă, de Valentin Cristian Verzea în Dosarul nr. 9.552/55/2008
al Judecătoriei Arad — Secția civilă și de Mirela Popa în Dosarul nr. 4.310/204/2008 al Judecătoriei Câmpina.
Definitivă și general obligatorie.
Pronunțată în ședința publică din data de 2 aprilie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 511
din 9 aprilie 2009

referitoare la excepția de neconstituționalitate a prevederilor art. 96 alin. (3) lit. b)
din Legea nr. 67/2004 pentru alegerea autorităților administrației publice locale

Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 96 alin. (3) lit. b) din Legea nr. 67/2004 pentru
alegerea autorităților administrației publice locale, excepție
ridicată de Neculai N. Diaconu în Dosarul nr. 3.418/279/2008 al
Tribunalului Neamț — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, apreciind că textul de lege criticat nu
contravine prevederilor constituționale invocate de autorul
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 3 octombrie 2008, pronunțată în Dosarul
nr. 3.418/279/2008, Tribunalul Neamț — Secția civilă a
sesizat Curtea Constituțională cu excepția de neconstituționalitate a prevederilor art. 96 alin. (3) lit. b) din Legea
nr. 67/2004 pentru alegerea autorităților administrației
publice locale. Excepția de neconstituționalitate a fost ridicată
de Neculai N. Diaconu într-o cauză având ca obiect soluționarea
unei contestații la legea amintită.
În motivarea excepției de neconstituționalitate autorul
acesteia susține că textul de lege criticat este discriminatoriu,
întrucât nu permite și candidaților independenți care au întrunit
pragul electoral să fie incluși în operațiunea de redistribuire a
voturilor, ci doar partidelor politice, alianțelor politice și alianțelor
electorale. În opinia sa, se creează privilegii în favoarea
cetățenilor care sunt înscriși în partide politice și pe listele
acestora față de candidații independenți, întrucât ănu există nicio
prevedere legală și expresă de excludere a candidaților
independenți de la operațiunea de redistribuire a voturilor și
magistrații trebuie să aplice legea în mod egal, nediscriminatoriu
și fără privilegii”.
Tribunalul Neamț — Secția civilă opinează că dispozițiile
art. 96 alin. (3) din Legea nr. 67/2004, republicată, sunt
neconstituționale prin încălcarea prevederilor constituționale
privind egalitatea cetățenilor în fața legii și evitarea oricăror stări

de discriminare. În acest sens, instanța reține că, dacă în prima
etapă a repartizării mandatelor [art. 96 alin. (3) lit. a)] se
stabilește numărul de mandate ce revin fiecărei liste de
candidați, precum și candidaților independenți pe baza
coeficientului electoral, în etapa repartizării mandatelor
neatribuite [art. 96 alin. (3) lit. b)], candidații independenți nu se
mai regăsesc, excluderea acestora din faza redistribuirii
negăsindu-și nicio justificare legală. Se instituie astfel un regim
discriminator între candidații independenți și celelalte categorii
de candidați, textul criticat venind în contradicție chiar cu
dispoziția generală privind repartizarea mandatelor [art. 96
alin. (2)], potrivit căreia ărepartizarea mandatelor se face
avându-se în vedere numai partidele politice, alianțele politice,
alianțele electorale și candidații independenți, care au întrunit
pragul electoral prevăzut la art. 1”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 96
alin. (3) lit. b) din Legea nr. 67/2004 sunt constituționale. În
acest sens, consideră că situația candidaților independenți e
diferită de cea a candidaților propuși de partidele politice,
alianțele politice și alianțele electorale. De asemenea,
precizează că ăîn prima etapă, biroul electoral de circumscripție
stabilește numărul de mandate ce revine fiecărei liste de
candidați, precum și candidaților independenți. Voturile
neutilizate pentru fiecare listă de candidați a partidelor politice,
alianțelor politice și alianțelor electorale constituite ( ) din voturi
care au rămas după atribuirea mandatelor, precum și din cele
inferioare coeficientului electoral, sunt avute în vedere, în cea
de-a doua etapă, la repartizarea mandatelor neatribuite, către
partidele politice, alianțele politice și alianțele electorale”.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 96 alin. (3) lit. b) din Legea nr. 67/2004 pentru
alegerea autorităților administrației publice locale, republicată în
Monitorul Oficial al României, Partea I, nr. 333 din 17 mai 2007,

MONITORUL OFICIAL AL ROMÂNIEI, PARTEA I, Nr. 334/20.V.2009
cu modificările și completările ulterioare. Textele de lege criticate
au următorul cuprins:
— Art. 96 alin. (3) lit. b): ă(3) Repartizarea mandatelor de
consilier se face astfel: [ ]
b) în a doua etapă, biroul electoral de circumscripție
repartizează mandatele neatribuite, pe baza unui tabel
cuprinzând partidele politice, alianțele politice și alianțele
electorale care au întrunit pragul electoral, în ordinea
descrescătoare a numărului de voturi neutilizate; mandatele
neatribuite se repartizează partidelor politice, alianțelor politice
și alianțelor electorale, în ordinea înscrierii acestora în tabel,
câte unul pentru fiecare partid politic, alianță politică și alianță
electorală. Dacă nu se reușește repartizarea tuturor mandatelor,
operațiunea se repetă până la epuizarea acestora.”
În opinia autorului excepției de neconstituționalitate, textul de
lege criticat contravine dispozițiilor art. 16 alin. (1) din Constituție
potrivit cărora cetățenii sunt egali în fața legii, fără privilegii și
fără discriminări. Instanța în fața căreia a fost ridicată excepția
apreciază că sunt nesocotite în plus prevederile art. 37 din
Legea fundamentală, privind dreptul de a fi ales, precum și cele
ale art. 14 din Convenția pentru apărarea drepturilor omului și a
libertăților fundamentale referitoare la interzicerea discriminării.
Examinând excepția de neconstituționalitate, Curtea
constată că aceasta este neîntemeiată și urmează să o respingă
pentru cele ce se vor arăta în continuare:
Art. 96, în ansamblul său, din Legea nr. 67/2004 pentru
alegerea autorităților administrației publice locale reglementează
procedura de repartizare a mandatelor de consilier. Astfel, la
alin. (1) se instituie un prag electoral al circumscripției — 5% din
numărul total al voturilor valabil exprimate la nivelul
circumscripției —, care dă dreptul de a participa la repartizarea
mandatelor tuturor competitorilor electorali care au participat la
alegeri.
În alin. (2) al aceluiași articol se stabilește în mod imperativ
că la repartizarea mandatelor participă numai partidele politice,
alianțele politice, alianțele electorale și candidații
independenți, care au întrunit pragul electoral.
Prevederile alin. (3) reglementează modalitatea repartizării
mandatelor de consilier, care cuprinde două etape:
În prima etapă — alin. (3) lit. a) —, se stabilește ăcoeficientul
electoral” al circumscripției electorale, pe baza căruia biroul
electoral de circumscripție determină numărul de mandate ce
revine fiecărei liste de candidați, precum și candidaților

13

independenți; dintre aceștia din urmă este declarat ales
candidatul independent care a obținut un număr de voturi cel
puțin egal cu coeficientul electoral de circumscripție.
La finalul operațiunilor de stabilire a numărului de mandate
pentru fiecare listă de candidați și, respectiv, de atribuire a
mandatelor pentru candidații independenți rămâne, de regulă,
un număr de ăvoturi neutilizate”. Sunt considerate astfel de
voturi, pentru fiecare listă de candidați a partidelor politice,
alianțelor politice și alianțelor electorale, acele voturi care rămân
după atribuirea mandatelor, precum și cele al căror număr este
inferior coeficientului electoral.
În etapa a doua — alin. (3) lit. b) —, biroul electoral de
circumscripție procedează la repartizarea mandatelor neatribuite
numai ăpartidelor politice, alianțelor politice și electorale care au
întrunit pragul electoral”, în ordinea descrescătoare a numărului
de voturi neutilizate, nu și ăcandidaților independenți”.
Excluderea candidaților independenți de la etapa a doua de
repartizare a mandatelor neatribuite este dedusă din dispozițiile
art. 96 alin. (3) lit. a) potrivit cărora ăeste declarat ales
candidatul independent care a obținut un număr de voturi
cel puțin egal cu coeficientul electoral”.
Acest mecanism de atribuire a mandatelor nu încalcă
egalitatea în drepturi a cetățenilor și nu constituie o discriminare,
așa cum susțin autorul excepției și instanța de judecată în fața
căreia a fost ridicată excepția de neconstituționalitate. Textul nu
instituie discriminări în raport cu criteriile egalității în drepturi
înscrise în art. 4 alin. (2) din Legea fundamentală și nici nu
aduce atingere principiului egalității cetățenilor în fața legii,
statuat la art. 16 din Constituție, întrucât se aplică tuturor
persoanelor aflate în situația reglementată de ipoteza normei
juridice, fără a institui privilegii sau discriminări pe criterii
arbitrare. Astfel cum arată și Avocatul Poporului în punctul său
de vedere asupra excepției de neconstituționalitate invocate,
ăsituația candidaților independenți e diferită de cea a
candidaților propuși de partidele politice, alianțele politice
și alianțele electorale”.
De altfel, dispozițiile legale criticate reprezintă o opțiune a
legiuitorului, care, având competența de a reglementa sistemul
electoral, are libertatea să decidă asupra modalităților de
repartizare a mandatelor, în cazul alegerii autorităților
administrației publice locale, cu respectarea drepturilor
electorale ale candidaților.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 96 alin. (3) lit. b) din Legea nr. 67/2004 pentru alegerea
autorităților administrației publice locale, excepție ridicată de Neculai N. Diaconu în Dosarul nr. 3.418/279/2008 al Tribunalului
Neamț — Secția civilă.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 528
din 9 aprilie 2009

referitoare la excepția de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul juridic al contravențiilor, precum și ale art. 118
alin. (1) din Ordonanța de urgență a Guvernului nr. 195/2002 privind circulația pe drumurile publice

Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, precum și ale
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Florin Petru Duma în Dosarul nr. 3.280/236/2008 al
Tribunalului Giurgiu — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu încalcă dispozițiile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 15 octombrie 2008, pronunțată în Dosarul
nr. 3.280/236/2008, Tribunalul Giurgiu — Secția civilă a
sesizat Curtea Constituțională cu excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic al
contravențiilor, precum și ale art. 118 alin. (1) din Ordonanța
de urgență a Guvernului nr. 195/2002 privind circulația pe
drumurile publice, excepție ridicată de Florin Petru Duma.
În motivarea excepției de neconstituționalitate se susține,
în esență, că textele de lege criticate încalcă liberul acces la
justiție, deoarece creează un obstacol considerabil pentru
cetățenii care nu locuiesc în raza teritorială unde s-a produs
fapta, determinând cheltuieli financiare și timp irosit cu
deplasarea petentului la instanța de judecată. În plus, aceste
dispoziții legale se abat de la principiul legislației contenciosului
administrativ, care prevăd posibilitatea alegerii competenței de
către persoana contestatoare și încalcă și prevederile art. 12 din
Codul de procedură civilă, care dau posibilitatea reclamantului
să aleagă între mai multe instanțe deopotrivă competente.
Tribunalul Giurgiu — Secția civilă apreciază că excepția
de neconstituționalitate invocată în cauză este întemeiată sub
aspectul criticilor formulate în raport de art. 16 și art. 21 din
Constituție, deoarece prin stabilirea unei competențe teritoriale
exclusive în favoarea judecătoriei în a cărei rază teritorială s-a
săvârșit contravenția nu există un just echilibru de mijloace între
simplii cetățeni și autoritățile publice și se îngrădește accesul

liber la justiție al cetățenilor, având în vedere că în multe situații
aceștia locuiesc la distanțe considerabile față de locul săvârșirii
pretinsei contravenții, astfel încât deplasările la sediul instanței
competente sunt lungi, anevoioase și costisitoare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, invocând jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, precum
și cele ale art. 118 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare.
Textele de lege criticate au următorul cuprins:
— art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”
— art. 118 alin. (1) din Ordonanța de urgență a Guvernului
nr. 195/2002: ăÎmpotriva procesului-verbal de constatare a
contravențiilor se poate depune plângere, în termen de 15 zile
de la comunicare, la judecătoria în a cărei rază de competență
a fost constatată fapta.”
Se susține că aceste dispoziții legale încalcă egalitatea
cetățenilor în fața legii și accesul liber la justiție, consacrate de
art. 16 și, respectiv, art. 21 alin. (3) din Constituție.
Examinând excepția de neconstituționalitate astfel cum a fost
formulată, Curtea constată că a mai examinat, în jurisprudența
sa, constituționalitatea acelorași texte de lege, în raport de
aceleași texte din Legea fundamentală și față de critici similare.
Astfel, de exemplu, prin Decizia nr. 813 din 27 septembrie
2007, publicată în Monitorul Oficial al României, Partea I, nr. 705
din 18 octombrie 2007, Decizia nr. 1.128 din 27 noiembrie 2007,

MONITORUL OFICIAL AL ROMÂNIEI, PARTEA I, Nr. 334/20.V.2009
publicată în Monitorul Oficial al României, Partea I, nr. 872 din
20 decembrie 2007, și Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea a respins ca neîntemeiată excepția de
neconstituționalitate a dispozițiilor art. 32 alin. (2) din Ordonanța
Guvernului nr. 2/2001, statuând că acestea nu încalcă egalitatea
în drepturi, liberul acces la justiție și dreptul la un proces
echitabil.
De asemenea, prin Decizia nr. 464 din 22 aprilie 2008,
publicată în Monitorul Oficial al României, Partea I, nr. 378 din
19 mai 2008, Curtea a statuat că art. 118 alin. (1) din Ordonanța
de urgență a Guvernului nr. 195/2002, care instituie norme de
procedură privind soluționarea plângerii formulate împotriva
procesului-verbal de constatare și sancționare a contravenției,
nu îngrădește accesul liber la justiție al persoanelor interesate și
nu contravine dreptului la un proces echitabil. Dimpotrivă,
reglementarea competenței teritoriale a instanțelor judecătorești

15

în cauzele având ca obiect plângerile împotriva proceselorverbale de contravenție prin care se constată încălcări ale
dispozițiilor Ordonanței de urgență a Guvernului nr. 195/2002
privind circulația pe drumurile publice este menită să dea
expresie garanțiilor constituționale invocate, prin asigurarea
administrării cu celeritate a probelor strânse de lucrătorii poliției
rutiere. În plus, această modalitate de reglementare reprezintă
opțiunea legiuitorului, fiind în conformitate cu prevederile
art. 126 alin. (2) din Constituție, privind competența și procedura
în fața instanțelor judecătorești.
Considerentele care fundamentează jurisprudența mai sus
citată sunt valabile și în prezenta cauză, deoarece nu au
intervenit elemente noi.
Cât privește criticile privind existența unei contradicții între
textele ce fac obiectul excepției și normele care reglementează
contenciosul administrativ, respectiv procedura civilă, acestea
nu intră în sfera controlului de constituționalitate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor, precum și ale art. 118 alin. (1) din Ordonanța de urgență a Guvernului nr. 195/2002 privind circulația
pe drumurile publice, excepție ridicată de Florin Petru Duma în Dosarul nr. 3.280/236/2008 al Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 532
din 9 aprilie 2009

referitoare la excepția de neconstituționalitate a dispozițiilor art. 16 alin. (1) și (7), art. 17, art. 18,
art. 19 alin. (1), art. 25 alin. (1) și (3), art. 26 alin. (3), art. 27, art. 28, art. 33 alin. (1) și ale art. 34
alin. (1) din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28,

art. 33 alin. (1) și ale art. 34 alin. (1) din Ordonanța Guvernului
nr. 2/2001 privind regimul juridic al contravențiilor, excepție
invocată de Laurențiu-Cătălin Ungureanu în Dosarul
nr. 9.848/245/2008 al Judecătoriei Iași.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu încalcă dispozițiile constituționale
invocate.

16

MONITORUL OFICIAL AL ROMÂNIEI, PARTEA I, Nr. 334/20.V.2009
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 9.848/245/2008, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 16 alin. (1) și (7), art. 17, art. 18, art. 19
alin. (1), art. 25 alin. (1) și (3), art. 26 alin. (3), art. 27, art. 28,
art. 33 alin. (1) și ale art. 34 alin. (1) din Ordonanța
Guvernului nr. 2/2001 privind regimul juridic al
contravențiilor, excepție invocată de Laurențiu-Cătălin
Ungureanu.
În motivarea excepției de neconstituționalitate se susține,
în esență, că, de vreme ce inițiativa acțiunii judiciare aparține
contestatorului, lui îi revine sarcina probei conform principiului
general de drept din procedura civilă. Prin urmare, contestatorul
trebuie să dovedească nelegalitatea și temeinicia procesuluiverbal, în vederea anulării acestuia. În plus, din momentul
sancționării sale contravenționale, persoana în cauză este
calificată de legislația națională drept ăcontravenient”, adică
persoana care a săvârșit o contravenție, echivalentul în materie
penală fiind acela de infractor. Se încalcă astfel prezumția de
nevinovăție, sens în care s-a pronunțat și Curtea Europeană a
Drepturilor Omului în Cauza Anghel împotriva României, 2007.
Judecătoria Iași apreciază că nu sunt întemeiate criticile
formulate, deoarece utilizarea de către legiuitor a noțiunii de
contravenient nu înseamnă și stabilirea vinovăției sau încălcarea
prezumției de nevinovăție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât textele de lege
criticate nu încalcă dispozițiile constituționale invocate de autorul
excepției. Se face referire și la jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și ale art. 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. (1) și (7), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 33
alin. (1) și ale art. 34 alin. (1) din Ordonanța Guvernului
nr. 2/2001 privind regimul juridic al contravențiilor, având
următorul cuprins:
— Art.16 alin. (1) și (7): ă(1) Procesul-verbal de constatare a
contravenției va cuprinde în mod obligatoriu: data și locul unde
este încheiat; numele, prenumele, calitatea și instituția din care
face parte agentul constatator; datele personale din actul de

identitate, inclusiv codul numeric personal, ocupația și locul de
muncă al contravenientului; descrierea faptei contravenționale
cu indicarea datei, orei și locului în care a fost săvârșită, precum
și arătarea tuturor împrejurărilor ce pot servi la aprecierea
gravității faptei și la evaluarea eventualelor pagube pricinuite;
indicarea actului normativ prin care se stabilește și se
sancționează contravenția; indicarea societății de asigurări, în
situația în care fapta a avut ca urmare producerea unui accident
de circulație; posibilitatea achitării în termen de 48 de ore a
jumătate din minimul amenzii prevăzute de actul normativ, dacă
acesta prevede o asemenea posibilitate; termenul de exercitare
a căii de atac și organul la care se depune plângerea. [...]
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art.18: ăContravenientul este obligat să prezinte agentului
constatator, la cerere, actul de identitate ori documentele în baza
cărora se fac mențiunile prevăzute la art. 16 alin. (3). În caz de
refuz, pentru legitimarea contravenientului agentul constatator
poate apela la ofițeri și subofițeri de poliție, jandarmi sau gardieni
publici.”
— Art. 19 alin. (1): ăProcesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.;
— Art. 25 alin. (1) și (3): ă(1) Procesul-verbal se va înmâna
sau, după caz, se va comunica, în copie, contravenientului și,
dacă este cazul, părții vătămate și proprietarului bunurilor
confiscate. [... ]
(3) În situația în care contravenientul a fost sancționat cu
amendă, precum și dacă a fost obligat la despăgubiri, odată cu
procesul-verbal, acestuia i se va comunica și înștiințarea de
plată. În înștiințarea de plată se va face mențiunea cu privire la
obligativitatea achitării amenzii la instituțiile abilitate să o
încaseze, potrivit legislației în vigoare și, după caz, a
despăgubirii, în termen de 15 zile de la comunicare, în caz
contrar urmând să se procedeze la executarea silită.”;
— Art. 26 alin. (3): ăÎn cazul în care contravenientul nu este
prezent sau, deși prezent, refuză să semneze procesul-verbal,
comunicarea acestuia, precum și a înștiințării de plată se face de
către agentul constatator în termen de cel mult o lună de la data
încheierii.”;
— Art. 27: ăComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de afișare
se consemnează într-un proces-verbal semnat de cel puțin un
martor.”;
— Art. 28: ă(1) Contravenientul poate achita, pe loc sau în
termen de cel mult 48 de ore de la data încheierii procesuluiverbal ori, după caz, de la data comunicării acestuia, jumătate

MONITORUL OFICIAL AL ROMÂNIEI, PARTEA I, Nr. 334/20.V.2009
din minimul amenzii prevăzute în actul normativ, agentul
constatator făcând mențiune despre această posibilitate în
procesul-verbal. În actul normativ de stabilire a contravențiilor
această posibilitate trebuie menționată în mod expres.
Termenele statornicite pe ore încep să curgă de la miezul nopții
zilei următoare, iar termenul care se sfârșește într-o zi de
sărbătoare legală sau când serviciul este suspendat se va
prelungi până la sfârșitul primei zile de lucru următoare.
(2) Amenzile care se cuvin bugetului de stat pot fi achitate la
Casa de Economii și Consemnațiuni — C.E.C. — S.A. sau la
unitățile Trezoreriei Statului, iar amenzile cuvenite bugetelor
locale se achită la Casa de Economii și Consemnațiuni —
C.E.C. — S.A. sau la casieriile autorităților administrației publice
locale ori ale altor instituții publice abilitate să administreze
veniturile bugetelor locale, indiferent de localitatea pe a cărei
rază acestea funcționează, de cetățenia, domiciliul sau de
reședința contravenientului ori de locul săvârșirii contravenției,
precum și la ghișeul unic din punctele de trecere a frontierei de
stat a României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor alin. (1).
(3) Amenzile contravenționale pot fi achitate și prin
intermediul instrumentelor de plată electronică în cadrul
Ghișeului virtual de plăți, proiect-pilot coordonat de Ministerul
Comunicațiilor și Tehnologiei Informației, parte a Sistemului eguvernare, din cadrul Sistemului Electronic Național. În acest
caz:
a) achitarea unei amenzi contravenționale se dovedește prin
prezentarea extrasului de cont al plătitorului sau a dovezii de
plată emise de Ghișeul virtual de plăți, aceasta specificând data
și ora efectuării plății;
b) se elimină obligativitatea pentru plătitor de a preda o copie
de pe extrasul de cont sau de pe dovada de plată emisă de
Ghișeul virtual de plăți către agentul constatator sau organul din
care acesta face parte.”;
— Art. 33 alin. (1): ăJudecătoria va fixa termen de judecată,
care nu va depăși 30 de zile, și va dispune citarea
contravenientului sau, după caz, a persoanei care a făcut
plângerea, a organului care a aplicat sancțiunea, a martorilor
indicați în procesul-verbal sau în plângere, precum și a oricăror
alte persoane în măsură să contribuie la rezolvarea temeinică a
cauzei.;

17

— Art. 34 alin. (1): ăInstanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, daca aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.”
Autorul excepției de neconstituționalitate susține că
dispozițiile legale criticate încalcă prevederile constituționale ale
art. 23 alin. (11) privind prezumția de nevinovăție, cu raportare
la art. 6 paragraful 2 din Convenția pentru apărarea drepturilor
omului și a libertăților fundamentale, privind prezumția de
nevinovăție ca dimensiune a dreptului la un proces echitabil.
Examinând excepția de neconstituționalitate astfel cum a fost
formulată, Curtea constată că textele de lege criticate au mai
format obiect al controlului de constituționalitate, cu o motivare
asemănătoare și prin raportare la aceleași prevederi din
Constituție și din Convenția pentru apărarea drepturilor omului
și a libertăților fundamentale.
Astfel, de exemplu, prin Decizia nr. 317 din 9 septembrie
2003, publicată în Monitorul Oficial al României, Partea I, nr. 705
din 8 octombrie 2003, Curtea a respins excepția ca
neîntemeiată, reținând, în esență, că ăutilizarea de către legiuitor
a noțiunii de contravenient nu are semnificația înfrângerii
prezumției de nevinovăție consacrate de art. 23 alin. (11) din
Constituție. Această dispoziție constituțională este aplicabilă atât
în domeniul penal, cât și în cel contravențional, nicio persoană
care a săvârșit o infracțiune (infractor) sau o contravenție
(contravenient) neputând fi exclusă de la beneficiul acestei
garanții procesuale până când o hotărâre judecătorească de
condamnare nu a rămas definitivă.” În același sens sunt Decizia
nr. 259 din 20 martie 2007, publicată în Monitorul Oficial al
României, Partea I, nr. 279 din 26 aprilie 2007, Decizia nr. 216
din 28 februarie 2008, publicată în Monitorul Oficial al României,
Partea I, nr. 243 din 28 martie 2008, și Decizia nr. 490 din 6 mai
2008, publicată în Monitorul Oficial al României, Partea I, nr. 401
din 28 mai 2008.
Deoarece nu au intervenit elemente noi, de natură să ducă
la reconsiderarea acestei jurisprudențe, atât considerentele, cât
și soluția pronunțată în deciziile menționate își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și (7), art. 17, art. 18, art. 19 alin. (1), art. 25
alin. (1) și (3), art. 26 alin. (3), art. 27, art. 28, art. 33 alin. (1) și ale art. 34 alin. (1) din Ordonanța Guvernului nr. 2/2001 privind
regimul juridic al contravențiilor, excepție invocată de Laurențiu-Cătălin Ungureanu în Dosarul nr. 9.848/245/2008 al
Judecătoriei Iași.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

18

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 535
din 9 aprilie 2009

referitoare la excepția de neconstituționalitate a dispozițiilor art. 64 alin. 1 lit. a) teza întâi, art. 65
și art. 71 din Codul penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 64 alin. 1 lit. a) teza întâi, art. 65 și 71 din Codul
penal, excepție invocată de Ion Plămadă în Dosarul
nr. 1.614/233/2007 al Curții de Apel Galați — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții în materie.
C U R T E A,

având în vedere actele și lucrările dosarului, reține următoarele:
Prin Încheierea din 8 decembrie 2008, pronunțată în Dosarul
nr. 1.614/233/2007, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a) teza
întâi, art. 65 și art. 71 din Codul penal, excepție invocată de
Ion Plămadă.
În motivarea excepției de neconstituționalitate se susține
că normele criticate intră în contradicție cu art. 53 din Constituție,
ăunde se arată că nu se pot interzice drepturi pe criterii
discriminatorii”.
Curtea de Apel Galați — Secția penală apreciază că
excepția de neconstituționalitate este neîntemeiată, invocând
Decizia Înaltei Curți de Casație și Justiție nr. 74 din 5 noiembrie
2007, pronunțată în cadrul unui recurs în interesul legii, prin care
s-a stabilit că interzicerea drepturilor prevăzute de art. 64 din
Codul penal nu se va face automat, ci motivat, având în vedere
criteriile prevăzute de art. 71 din Codul penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 64
alin. 1 lit. a) teza întâi, art. 65 și 71 din Codul penal, având
următorul cuprins:
— Art. 64 alin. 1 lit. a): ăPedeapsa complementară a
interzicerii unor drepturi constă în interzicerea unuia sau unora
din următoarele drepturi:
a) dreptul de a alege și de a fi ales în autoritățile publice sau
în funcții elective publice”;
— Art. 65: ăPedeapsa complementară a interzicerii unor
drepturi poate fi aplicată, dacă pedeapsa principală stabilită este
închisoarea de cel puțin 2 ani și instanța constată că, față de
natura și gravitatea infracțiunii, împrejurările cauzei și persoana
infractorului, această pedeapsă este necesară.
Aplicarea pedepsei interzicerii unor drepturi este obligatorie
când legea prevede această pedeapsă.
Condiția arătată în alin. 1 cu privire la cuantumul pedepsei
principale trebuie să fie îndeplinită și în cazul în care aplicarea
pedepsei prevăzute în acel alineat este obligatorie.”;
— Art. 71: ăPedeapsa accesorie constă în interzicerea
drepturilor prevăzute în art. 64.
Condamnarea la pedeapsa detențiunii pe viață sau a
închisorii atrage de drept interzicerea drepturilor prevăzute în
art. 64 lit. a)—c) din momentul în care hotărârea de condamnare
a rămas definitivă și până la terminarea executării pedepsei,
până la grațierea totală sau a restului de pedeapsă ori până la
împlinirea termenului de prescripție a executării pedepsei.
Interzicerea drepturilor prevăzute în art. 64 lit. d) și e) se
aplică ținându-se seama de natura și gravitatea infracțiunii
săvârșite, de împrejurările cauzei, de persoana infractorului și
de interesele copilului ori ale persoanei aflate sub tutelă sau
curatelă.
Pe durata amânării sau a întreruperii executării pedepsei
detențiunii pe viață sau a închisorii, condamnatul poate să își
exercite drepturile părintești și dreptul de a fi tutore sau curator,
în afară de cazul în care aceste drepturi au fost anume interzise
condamnatului prin hotărârea de condamnare.
Pe durata suspendării condiționate a executării pedepsei
închisorii sau a suspendării sub supraveghere a executării
pedepsei închisorii, se suspendă și executarea pedepselor
accesorii.”
Dispozițiile constituționale invocate în susținerea excepției
sunt cele ale art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că, prin Decizia nr. 735 din 24 iunie
2008, publicată în Monitorul Oficial al României, Partea I, nr. 563
din 25 iulie 2008, și prin Decizia nr. 184 din 14 iunie 2001,
publicată în Monitorul Oficial al României, Partea I, nr. 509 din

MONITORUL OFICIAL AL ROMÂNIEI, PARTEA I, Nr. 334/20.V.2009
28 august 2001, a respins ca neîntemeiată excepția de
neconstituționalitate a dispozițiilor art. 64 și art. 71 din Codul
penal. De asemenea, prin Decizia nr. 438 din 15 aprilie 2008,
publicată în Monitorul Oficial al României, Partea I, nr. 354 din
8 mai 2008, Curtea a respins ca neîntemeiată excepția de
neconstituționalitate a dispozițiilor art. 64 alin. 1 lit. a) teza întâi
din Codul penal, pentru considerentele acolo arătate.

19

Deoarece nu au intervenit elemente noi, de natură să
determine schimbarea acestei jurisprudențe, soluția pronunțată
anterior de Curte, precum și considerentele care o
fundamentează își păstrează valabilitatea și în prezenta cauză,
inclusiv în ceea ce privește art. 65 din Codul penal, în raport de
care nu au fost formulate critici distincte.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a) teza întâi, art. 65 și art. 71 din Codul penal,
excepție invocată de Ion Plămadă în Dosarul nr. 1.614/233/2007 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 536
din 9 aprilie 2009

referitoare la excepția de neconstituționalitate a dispozițiilor art. 363 alin. 3
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 363 alin. 3 din Codul de procedură penală,
excepție ridicată de Dumitru Mateiaș în Dosarul
nr. 1.161/271/2006 al Tribunalului Bihor — Secția penală.
La apelul nominal lipsește autorul excepției, față de care
procedura de citare este legal îndeplinită.
Magistratul-asistent referă că autorul excepției a depus la
dosarul cauzei concluzii scrise, prin care solicită admiterea
excepției de neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că se
solicită modificarea texului de lege ce face obiectul acesteia,
aspect care nu intră în competența de soluționare a Curții
Constituționale.

a sesizat Curtea Constituțională cu excepția de
neconstituționalitate a dispozițiilor art. 363 alin. 3 din Codul
de procedură penală, excepție ridicată de Dumitru Mateiaș.
În motivarea excepției de neconstituționalitate se susține,
în esență, că dispozițiile legale criticate sunt neconstituționale
în măsura în care nu includ minorii în categoriile de persoane
pentru care termenul de apel curge de la comunicarea copiei de
pe dispozitivul hotărârii judecătorești.
Tribunalul Bihor — Secția penală apreciază că textul de
lege criticat este contrar Legii fundamentale, în măsura în care
nu prevede obligativitatea comunicării hotărârilor judecătorești
ulterior pronunțării acestora și inculpaților minori, atunci când
aceștia au lipsit de la dezbateri.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat nu
încalcă dispozițiile constituționale invocate. Arată totodată că
pretinsa neconstituționalitate a acestuia este determinată de o
omisiune legislativă, care nu intră în competența de soluționare
a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 12 decembrie 2008, pronunțată în
Dosarul nr. 1.161/271/2006, Tribunalul Bihor — Secția penală

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

20

MONITORUL OFICIAL AL ROMÂNIEI, PARTEA I, Nr. 334/20.V.2009

concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 363 alin. 3 din Codul de procedură penală, potrivit
cărora: ăPentru partea care a fost prezentă la dezbateri sau la
pronunțare, termenul curge de la pronunțare. Pentru părțile care
au lipsit atât la dezbateri, cât si la pronunțare, precum și pentru
inculpatul deținut ori pentru inculpatul militar în termen, militar
cu termen redus, rezervist concentrat, elev al unei instituții
militare de învățământ, ori pentru inculpatul internat într-un
centru de reeducare sau într-un institut medical-educativ, care
au lipsit de la pronunțare, termenul curge de la comunicarea
copiei de pe dispozitiv.”

Dispozițiile constituționale invocate în susținerea excepției
sunt cele ale art. 24 alin. (1) privind dreptul la apărare și ale
art. 49 alin. (1) privind protecția copiilor și tinerilor.
Examinând excepția de neconstituționalitate astfel cum a fost
formulată, Curtea constată că ceea ce se solicită în realitate, în
motivarea acesteia, este completarea textului de lege criticat, în
sensul includerii minorilor în categoria persoanelor pentru care
termenul de apel curge de la comunicarea copiei de pe
dispozitivul hotărârii judecătorești, iar nu de la pronunțarea
hotărârii. Curtea Constituțională a reținut în mod constant că
acceptarea unei asemenea critici ar echivala cu transformarea
instanței de contencios constituțional într-un legislator pozitiv,
ceea ce ar contraveni art. 61 din Constituție, potrivit căruia
ăParlamentul este [... ] unica autoritate legiuitoare a țării”, fiind în
contradicție și cu dispozițiile art. 2 alin. (3) din Legea nr. 47/1992,
potrivit cărora ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 363 alin. 3 din Codul de procedură
penală, excepție ridicată de Dumitru Mateiaș în Dosarul nr. 1.161/271/2006 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 586
din 14 aprilie 2009

referitoare la excepția de neconstituționalitate a dispozițiilor art. 1 din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Alexandru Felix în Dosarul
nr. 3.489/114/2008 al Tribunalului Buzău — Secția comercială și
de contencios administrativ.

La apelul nominal se constată lipsa părților, față de care
procedura de citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate invocate.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2008, pronunțată în Dosarul
nr. 3.489/114/2008, Tribunalul Buzău — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 1 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Alexandru Felix într-o cauză
având ca obiect anularea actului administrativ prin care a fost

MONITORUL OFICIAL AL ROMÂNIEI, PARTEA I, Nr. 334/20.V.2009
încasată taxa pe poluare pentru autovehicule, precum și
restituirea acestei taxe.
În motivarea excepției, autorul acesteia arată că instituirea
taxei pe poluare printr-o ordonanță de urgență și nu prin
adoptarea unei legi încalcă prevederile art. 139 din Constituție.
Totodată, se apreciază că textul legal criticat discriminează
persoanele care și-au înmatriculat autovehicule ulterior instituirii
taxei speciale pentru autoturisme și autovehicule sau a celei pe
poluare în raport cu cei care și-au înmatriculat autovehiculul
anterior apariției acestor taxe.
Tribunalul Buzău — Secția comercială și de contencios
administrativ apreciază excepția de neconstituționalitate ca
fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată.
Avocatul Poporului apreciază că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României,
Partea I, nr. 327 din 25 aprilie 2008, având următorul cuprins:
ă(1) Prezenta ordonanță de urgență stabilește cadrul legal
pentru instituirea taxei pe poluare pentru autovehicule, denumită
în continuare taxă, care constituie venit la bugetul Fondului
pentru mediu și se gestionează de Administrația Fondului pentru
Mediu, în vederea finanțării programelor și proiectelor pentru
protecția mediului.
(2) Din sumele colectate potrivit prezentei ordonanțe de
urgență se finanțează programe și proiecte pentru protecția
mediului, după cum urmează:

21

a) Programul de stimulare a înnoirii parcului auto național;
b) Programul național de îmbunătățire a calității mediului prin
realizarea de spații verzi în localități;
c) proiecte de înlocuire sau completare a sistemelor clasice
de încălzire cu sisteme care utilizează energie solară, energie
geotermală și energie eoliană;
d) proiecte privind producerea energiei din surse
regenerabile: eoliană, geotermală, solară, biomasă,
microhidrocentrale;
e) proiecte privind împădurirea terenurilor degradate sau
defrișate;
f) proiecte de renaturare a terenurilor scoase din patrimoniul
natural;
g) proiecte de realizare a pistelor pentru bicicliști”.
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi și ale art. 139 privind impozitele, taxele și celelalte
contribuții.
Curtea constată că intrarea în vigoare a unei legi, ordonanțe
simple sau de urgență prin care se instituie pentru viitor o taxă
pe poluare constituie un motiv suficient pentru a justifica, în mod
obiectiv și rațional, un tratament juridic diferit cu privire la situația
juridică a persoanelor ce au plătit taxa anterior sau ulterior
instituirii taxei. De altfel, atât instituirea taxei pe poluare, cât și
stabilirea momentului la care intervine obligația de plată a taxei
constituie opțiuni obiective ale legiuitorului, motivate în
expunerea de motive a ordonanței de urgență. Pe cale de
consecință, rezultă că persoanele în cauză nu se află în situații
juridice identice. Or, art. 16 alin. (1) din Constituție impune ca
doar persoanele aflate în aceeași situație să beneficieze de un
tratament juridic egal, exigență respectată de legiuitorul delegat
prin instituirea acestei taxe.
Obiter dictum, acceptarea criticii autorului excepției ar
echivala cu faptul că fie legiuitorul nu va putea niciodată pentru
viitor să instituie taxe sau impozite cu executare uno ictu, fie o
atare taxă trebuie aplicată și pentru cei ce nu au plătit-o în trecut,
cu alte cuvinte, ar fi retroactivă. Or, ambele ipoteze sunt
neconstituționale și inadmisibile.
Cu privire la critica de neconstituționalitate ce vizează
pretinsa încălcare a dispozițiilor art. 139 din Constituție, Curtea
constată că aceasta este neîntemeiată. Textul constituțional
impune cerința ca instituirea impozitelor și taxelor să fie
reglementată printr-un act normativ de nivelul legii — act
normativ de reglementare primară —, și nu prin alte acte
normative de nivel inferior legii. Or, ordonanța de urgență
contestată este un astfel de act normativ, îndeplinind exigențele
constituționale ale art. 139 alin. (1).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 din Ordonanța de urgență a Guvernului
nr. 50/2008 pentru instituirea taxei pe poluare pentru autovehicule, excepție ridicată de Alexandru Felix în Dosarul
nr. 3.489/114/2008 al Tribunalului Buzău — Secția comercială și de contencios administrativ.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

22

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 591
din 14 aprilie 2009

referitoare la excepția de neconstituționalitate a prevederilor art. 28 alin. 1 din Decretul-lege
nr. 115/1938 pentru unificarea dispozițiilor privitoare la cărțile funciare
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare, excepție
ridicată de Gheorghe Băncilă și Doina Băncilă în Dosarul
nr. 15.466/325/2007 al Tribunalului Timiș — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 13 ianuarie 2009, pronunțată în Dosarul
nr. 15.466/325/2007, Tribunalul Timiș — Secția civilă a
sesizat Curtea Constituțională cu excepția de
neconstituționalitate a prevederilor art. 28 din Decretul-lege
nr. 115/1938 pentru unificarea dispozițiilor privitoare la
cărțile funciare. Excepția a fost ridicată de Gheorghe Băncilă și
Doina Băncilă într-o cauză ce are ca obiect o acțiune în
uzucapiune.
În motivarea excepției de neconstituționalitate autorii
acesteia arată că art. 28 din Decretul-lege nr. 115/1938 impune
ca și condiție a dobândirii dreptului de proprietate prin
uzucapiune o posesie a bunului de 20 de ani ădupă moartea
proprietarului înscris în cartea funciară”. Susțin astfel că, prin
aplicarea prevederilor Decretului-lege nr. 115/1938 în privința
dobândirii dreptului de proprietate prin uzucapiune în regim de
carte funciară se creează o discriminare pentru cetățenii din
zonele în care există implementat sistemul de carte funciară și
cărora li se aplică prevederile acestui act normativ, față de
cetățenii din celelalte zone ale țării care pot dobândi dreptul de
proprietate prin uzucapiune dacă exercită o posesie utilă pe o
perioadă de 10—20 ani, respectiv 30 de ani, fără a fi relevantă
situația fostului proprietar, respectiv dacă este decedat sau nu.
Consideră că prevederile de lege criticate sunt contrare și
dispozițiilor constituționale referitoare la garantarea dreptului de
proprietate privată.
Tribunalul Timiș — Secția civilă consideră că excepția de
neconstituționalitate este neîntemeiată. Astfel, faptul că

legiuitorul a înțeles să reglementeze două regimuri diferite
pentru uzucapiune datorită condițiilor istorice diferite din anumite
zone ale țării, cel instituit prin Decretul-lege nr. 115/1938 și cel
al Codului civil, fiecare cu condițiile sale specifice, nu contravine
principiului egalității cetățenilor în fața legii, de vreme ce
prevederile criticate se aplică în mod egal tuturor celor vizați de
norma legală, iar diferențierea se referă în, mod exclusiv, la locul
situării imobilului. Consideră că nu se încalcă nici dispozițiile
art. 44 din Constituție, de vreme ce acestea stabilesc garantarea
și ocrotirea proprietății private, iar, în speță, reclamanții, autori ai
excepției de neconstituționalitate, nu sunt titularii unui asemenea
drept.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 28 din
Decretul-lege nr. 115/1938 sunt constituționale. În acest sens,
reține ceea ce a statuat Curtea Constituțională în Decizia
nr. 653/2008, și anume faptul că aceste prevederi sunt norme
prin care legiuitorul a stabilit un regim diferit în materia publicității
bunurilor imobile, pe criteriul apartenenței la spațiul care a fost
guvernat de un sistem legislativ diferit față de cel românesc.
Consideră că prevederile criticate nu contravin dispozițiilor
constituționale ale art. 16 și, totodată, apreciază că dispozițiile
art. 20 și 44 din Constituție nu sunt incidente în prezenta cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare. Însă, din
notele scrise ale autorului excepției, rezultă că acesta critică, în
realitate, doar alin. 1 al art. 28 din Decretul-lege nr. 115/1938. În
consecință, obiect al excepției de neconstituționalitate îl
constituie prevederile art. 28 alin. 1 din Decretul-lege nr. 115/1938
pentru unificarea dispozițiilor privitoare la cărțile funciare,
publicat în Monitorul Oficial al României, Partea I, nr. 95 din
27 aprilie 1938, având următorul conținut: ăCel ce a posedat un

MONITORUL OFICIAL AL ROMÂNIEI, PARTEA I, Nr. 334/20.V.2009
bun nemișcător în condițiunile legii, timp de 20 ani, după
moartea proprietarului înscris în cartea funciară, va putea cere
înscrierea dreptului uzucapat [ ].”
Autorii excepției invocă încălcarea dispozițiilor constituționale
ale art. 16 alin. (1) privind egalitatea cetățenilor în fața legii și a
autorităților publice, ale art. 20 referitoare la tratatele
internaționale privind drepturile omului și ale art. 44 alin. (1) și (2)
privind garantarea dreptului de proprietate privată.
Examinând excepția de neconstituționalitate, Curtea reține
următoarele:
Potrivit prevederilor alin.1 al art. 28 din Decretul-lege
nr. 115/1938, cel ce a posedat un bun nemișcător în condițiile
legii timp de 20 ani, după moartea proprietarului înscris în cartea
funciară, va putea cere înscrierea, în cartea funciară, a dreptului
astfel uzucapat.
Cu privire la aplicabilitatea sistemului de carte funciară
reglementat prin Decretul-lege nr. 115/1938, ce consacră
cazurile speciale de dobândire a proprietății prin uzucapiune
înscrise în art. 27—28, Curtea reține faptul că, în absența unor
dispoziții cu caracter tranzitoriu, trebuie să se recurgă la
interpretarea sistematică a dispozițiilor art. 69 alin. (2) și (3) cu
referire la art. 56 alin. (1) și art. 58 alin. (1) din Legea nr. 7/1996,
republicată. Sub acest aspect, este de reținut că prin art. 69
alin. (2) din Legea nr. 7/1996, republicată, s-a prevăzut că numai
la finalizarea lucrărilor cadastrale și a registrelor de publicitate
imobiliară pentru întreg teritoriul administrativ al unui județ își
încetează aplicabilitatea Decretul-lege nr. 115/1938, iar în
conformitate cu dispozițiile alin. (3) al aceluiași articol, doar ca
urmare a definitivării cadastrului la nivelul întregii țări se abrogă
acest decret. Din această dispoziție a Legii nr. 7/1996, prin care
s-a reglementat regimul general al cadastrului și al publicității
imobiliare, rezultă voința legiuitorului de a institui o aplicare
treptată a noii legi, cu consecința incidenței în continuare a
vechilor dispoziții ale Decretului-lege nr. 115/1938 în regimul de
carte funciară. În acest sens, este și Decizia nr. 86 din
10 decembrie 2007 a Înaltei Curți de Casație și Justiție,
publicată în Monitorul Oficial al României, Partea I, nr. 697 din
14 octombrie 2008.
Critica de neconstituționalitate privește, în esență, faptul că
prin menținerea în vigoare a prevederilor Decretului-lege
nr. 115/1938 se aduce atingere egalității în drepturi, aplicându-li-se
unor cetățeni un statut juridic discriminatoriu față de cetățenii
care nu cad sub incidența acestui act normativ. Totodată, autorii

23

susțin că prevederile de lege criticate sunt contrare dispozițiilor
constituționale privind ocrotirea și garantarea dreptului de
proprietate privată.
Curtea reține însă că, în jurisprudența Curții Constituționale,
în deplin acord cu aceea a Curții Europene a Drepturilor Omului,
s-a statuat în mod constant faptul că principiul egalității în fața
legii nu înseamnă uniformitate, așa încât, în cazul unor situații
diferite, un tratament diferit este posibil atunci când acesta se
justifică în mod obiectiv și rațional. Or, aplicabilitatea tranzitorie
a dispozițiilor art. 28 din Decretul-lege nr. 115/1938 este
justificată obiectiv și rațional de procesul de definitivare a
lucrărilor de cadastru și a registrelor de publicitate imobiliară
pentru întreg teritoriul țării.
Ca efect al aplicării Legii nr. 7/1996 se va realiza însă o
unificare legislativă a regimului de publicitate imobiliară.
Existența pe teritoriul României a unor legi cu aplicabilitate
teritorială distinctă și care reglementează diferit regimul juridic al
uzucapiunii nu contravine dispozițiilor Legii fundamentale.
Cu privire la acest aspect, Curtea Constituțională a reținut
prin deciziile nr. 653 din 10 iunie 2008, publicată în Monitorul
Oficial al României, Partea I, nr. 509 din 7 iulie 2008, și nr. 205
din 9 iulie 2002, publicată în Monitorul Oficial al României,
Partea I, nr. 544 din 25 iulie 2002, faptul că în istoria statului
unitar român au existat și mai există norme legale aplicabile
doar pe o anumită parte a teritoriului național, de exemplu:
Legea nr. LX/1881 privitoare la executarea silită imobiliară în
Transilvania, Legea nr. 84/1992 privind regimul zonelor libere,
Legea nr. 151/1998 privind dezvoltarea regională în România,
însă existența unor acte normative diferite pentru anumite zone
ale țării nu este de natură să creeze discriminări.
În ceea ce privește invocarea dispozițiilor constituționale ale
art. 44 referitoare la garantarea dreptului de proprietate privată,
se reține că, în jurisprudențele lor, atât Curtea Constituțională,
cât și Curtea Europeană a Drepturilor Omului, în cauza
Fernandez-Molina Gonzales ș.a. contra Spaniei din
18 octombrie 2002, au statuat că dispozițiile privind garantarea
și ocrotirea proprietății se aplică numai titularilor dreptului de
proprietate; or, în prezenta cauză, autorii excepției nu și-au
stabilit calitatea de proprietar, ci tind să o stabilească prin efectul
uzucapiunii.
Cu privire la celelalte dispoziții constituționale invocate, se
reține că acestea nu au incidență în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 28 alin. (1) din Decretul-lege nr. 115/1938 pentru unificarea
dispozițiilor privitoare la cărțile funciare, excepție ridicată de Gheorghe Băncilă și Doina Băncilă în Dosarul nr. 15.466/325/2007 al
Tribunalului Timiș — Secția civilă.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

24

MONITORUL OFICIAL AL ROMÂNIEI, PARTEA I, Nr. 334/20.V.2009
CURTEA CONSTITUȚIONALĂ

D E C I Z I A Nr. 594
din 14 aprilie 2009

referitoare la excepția de neconstituționalitate a prevederilor art. 42 și art. 65
din Codul familiei

Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 42 și 65 din Codul familiei, excepție ridicată de
Constantin Gheban în Dosarul nr. 1.043/40/2007 al Curții de
Apel Suceava — Secția minori și familie.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2009, pronunțată în Dosarul
nr. 1.043/40/2007, Curtea de Apel Suceava — Secția minori
și familie a sesizat Curtea Constituțională cu excepția de
neconstituționalitate a prevederilor art. 42 și 65 din Codul
familiei. Excepția a fost ridicată de Constantin Gheban în
recursul formulat de autor împotriva Deciziei civile nr. 173A din
4 septembrie 2007 a Tribunalului Botoșani — Secția civilă, prin
care s-a respins apelul declarat de acesta și s-a păstrat Sentința
civilă nr. 3.938 din 10 august 2005, pronunțată de Judecătoria
Botoșani, prin care s-a admis acțiunea civilă pentru stabilirea
paternității, formulată de Elena Pelin în numele minorei MălinaPetronela Pelin.
În motivarea excepției de neconstituționalitate autorul
acesteia susține că stabilirea de către instanță a pensiei de
întreținere, pentru copilul din afara căsătoriei, din momentul
introducerii acțiunii în stabilirea paternității este contrară
dispozițiilor constituționale invocate. Arată că în cazul copilului
rezultat din căsătorie, în condițiile introducerii acțiunii de divorț,
se justifică obligarea unuia dintre părinți la plata întreținerii din
momentul introducerii divorțului. Însă în cazul copilului din afara
căsătoriei, pentru care paternitatea este stabilită prin hotărâre
judecătorească, obligația de plată a pensiei ia naștere din
momentul rămânerii definitive și irevocabile a hotărârii de
stabilire a paternității. Totodată, susține că instanța de judecată,
aplicând prevederile art. 41 și 65 din Codul familiei, s-a
pronunțat ultra petita, de vreme ce a dispus obligarea autorului
excepției la plata pensiei de întreținere înainte de stabilirea

filiației minorei față de ambii părinți și a încredințat minora spre
creștere și educare reclamantei, fără ca aceasta să solicite acest
lucru.
Curtea de Apel Suceava — Secția minori și familie
apreciază că excepția de neconstituționalitate este
neîntemeiată. În acest sens, arată că prevederile de lege
criticate se aplică tuturor persoanelor aflate în situația prevăzută
de norma legală, fără nicio discriminare, fiind firesc ca
tratamentul juridic aplicat copilului conceput în afara căsătoriei,
privitor la încredințarea sa și stabilirea obligației de întreținere,
să fie același cu cel al copilului rezultat din căsătorie. Textele de
lege criticate urmăresc protejarea interesului superior al copilului
aflat în situația de a nu fi recunoscut de unul dintre părinți, care,
potrivit legii, are aceleași drepturi și obligații față de minor la fel
ca celălalt părinte.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea nu contravin
dispozițiilor constituționale ale art. 16 alin. (1) și (2) și ale art. 26
alin. (1), în vreme ce dispozițiile art. 57 din Constituție nu sunt
incidente în prezenta cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 42 și 65 din Codul familiei, republicat în Buletinul
Oficial nr. 13 din 18 aprilie 1956, având următorul cuprins:
— Art. 42: ăInstanța judecătorească va hotărî, odată cu
pronunțarea divorțului, căruia dintre părinți vor fi încredințați
copiii minori. În acest scop, instanța va asculta părinții și
autoritatea tutelară și, ținând seama de interesele copiilor, pe
care de asemenea îi va asculta dacă au împlinit vârsta de zece
ani, va hotărî pentru fiecare dintre copii, dacă va fi încredințat
tatălui sau mamei.

MONITORUL OFICIAL AL ROMÂNIEI, PARTEA I, Nr. 334/20.V.2009
Pentru motive temeinice, copiii pot fi încredințați unor rude
ori unor alte persoane, cu consimțământul acestora, sau unor
instituții de ocrotire.
Totodată, instanța judecătorească va stabili contribuția
fiecărui părinte la cheltuielile de creștere, educare, învățătură și
pregătire profesională a copiilor.
Învoiala părinților privitoare la încredințarea copiilor și la
contribuția fiecărui părinte la cheltuielile de creștere, educare,
învățătură și pregătire profesională a acestora va produce efecte
numai dacă a fost încuviințată de instanța judecătorească.”;
— Art. 65: ăDacă filiația copilului din afara căsătoriei este
stabilită față de ambii părinți, încredințarea lui, precum și
contribuția părinților la cheltuielile de creștere, educare,
învățătură și pregătire profesională, se vor hotărî potrivit
dispozițiilor art. 42—44 inclusiv, care se aplică prin asemănare.”
Autorul
excepției
invocă
încălcarea
dispozițiilor
constituționale ale art. 11 relative la dreptul internațional și
dreptul intern, ale art. 16 alin. (1) și (2) privind egalitatea în
drepturi, ale art. 20 relative la tratatele internaționale privind
drepturile omului, ale art. 24 privind dreptul la apărare, ale 26
alin. (1) referitoare la viața intimă, familială și privată și ale art. 57
privind exercitarea drepturilor și a libertăților fundamentale.
Totodată, consideră că textul de lege criticat contravine și
dispozițiilor art. 8 referitoare la dreptul la respectarea vieții
private și de familie, din Convenția pentru apărarea drepturilor
omului și a libertăților fundamentale.
Analizând motivele de neconstituționalitate invocate, Curtea
constată că acestea sunt neîntemeiate, pentru următoarele
considerente:
Textele de lege criticate reglementează aspecte privind
încredințarea copilului, precum și contribuția părinților la
cheltuielile de creștere, educare, învățătură și pregătire
profesională, aspecte ce sunt stabilite de către instanța de
judecată.
Cu privire la încredințarea copilului minor, potrivit art. 42
alin. 1 din Codul familiei, chiar dacă nu există o cerere expresă
a soților în acest sens, instanța judecătorească este obligată să
se pronunțe prin hotărârea de divorț și asupra încredințării
copiilor minori, pentru a se evita introducerea ulterioară a unei
noi acțiuni, ceea ce nu ar fi în interesul copiilor minori, care nu
pot fi lăsați fără îngrijire și întreținere. Totodată, contribuția
părinților la cheltuielile de creștere, educare, învățătură și
pregătire profesională a copiilor se stabilește prin hotărârea de

25

divorț, chiar dacă părțile nu au făcut cerere în acest sens (art. 42
alin. 3 din Codul familiei), practica judiciară recentă fiind în
sensul că instanța se va pronunța din oficiu asupra pensiei de
întreținere cu începere de la data introducerii acțiunii de divorț.
Totodată, în cazul admiterii acțiunii în stabilirea paternității din
afara căsătoriei, când se acordă și pensia de întreținere a
copilului, aceasta se datorează de la data cererii de chemare în
judecată, deoarece debitorul se consideră pus în întârziere prin
această cerere, care devine însă exigibilă numai după
rămânerea definitivă a hotărârii prin care s-a stabilit cu putere de
lucru judecat că pârâtul este tatăl copilului.
Faptul încredințării copilului unuia dintre părinți, chiar dacă
acesta are mijloace suficiente de trai, nu scutește pe celălalt
părinte de a contribui la cheltuielile de creștere, educare,
învățătură și pregătire profesională a copilului.
Această soluție se impune deoarece ambii părinți au aceleași
drepturi și obligații față de copiii lor. Astfel, potrivit art. 97 alin. 1
din Codul familiei ăAmbii părinți au aceleași drepturi și îndatoriri
față de copiii lor minori, fără a deosebi după cum aceștia sunt
din căsătorie, din afara căsătoriei, ori adoptați.[...]”. Totodată,
potrivit art. 101 din Codul familiei ăPărinții sunt datori să
îngrijească de copil. Ei sunt obligați să crească copilul, îngrijind
de sănătatea și dezvoltarea lui fizică, de educarea, învățătura
și pregătirea profesională a acestuia, potrivit cu însușirile lui[...]”,
iar art. 107 din același act normativ stabilește faptul că ăCopilul
minor este întreținut de părinții săi. Dacă minorul are un venit
propriu, care nu este îndestulător, părinții au îndatorirea să
asigure condițiile necesare pentru creșterea, educarea,
învățătura și pregătirea sa profesională. În caz de neînțelegere,
întinderea obligației de întreținere datorată de părinți minorului,
felul și modalitățile executării, precum și contribuția fiecăruia
dintre părinți se vor stabili de instanța judecătorească cu
ascultarea autorității tutelare.”
De asemenea, art. 48 alin. (1) din Constituție prevede că
părinții au dreptul și îndatorirea de a asigura creșterea, educația
și instruirea copiilor, în acest sens copilul din afara căsătoriei
fiind asimilat cu cel din căsătorie. De altfel, potrivit art. 63 din
Codul familiei, efectele filiației copilului din afara căsătoriei se
determină potrivit principiului egalității în drepturi a copilului din
afara căsătoriei cu cel din căsătorie, principiu consacrat
constituțional și de dispozițiile art. 48 alin. (3) din Legea
fundamentală, care stabilesc că ăcopiii din afara căsătoriei sunt
egali în fața legii cu cei din căsătorie”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 42 și art. 65 din Codul familiei, excepție ridicată de Constantin
Gheban în Dosarul nr. 1.043/40/2007 al Curții de Apel Suceava — Secția minori și familie.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

26

MONITORUL OFICIAL AL ROMÂNIEI, PARTEA I, Nr. 334/20.V.2009

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 18
din 10 martie 2008
Dosar nr. 1/2008
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Secțiile Unite ale Înaltei Curți de Casație și Justiție, în conformitate cu dispozițiile art. 25 lit. a) din Legea nr. 304/2004 privind
organizarea judiciară, republicată, s-au întrunit pentru a examina recursul în interesul legii, declarat de procurorul general al
Parchetului de pe lângă Înalta Curte de Casație și Justiție, în vederea stabilirii admisibilității recursului întemeiat pe dispozițiile
art. 1403 din Codul de procedură penală, îndreptat împotriva unei încheieri pronunțate în temeiul art. 1402 și, în special, al art. 1402
alin. 7 din același cod.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 91 de
judecători din totalul de 114 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea, adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul de a se stabili că încheierile pronunțate în temeiul art. 1402,
inclusiv al art. 1402 alin. 7, din Codul de procedură penală sunt supuse recursului în condițiile art. 1403 din același cod.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești nu există un punct de
vedere unitar cu privire la admisibilitatea recursului întemeiat pe
dispozițiile art. 1403 din Codul de procedură penală, exercitat
împotriva unei încheieri pronunțate în temeiul art. 1402, inclusiv
a celor la care se referă art. 1402 alin. 7 din același cod.
Astfel, unele instanțe au considerat că recursul împotriva
încheierii prin care fie judecătorul, fie instanța de judecată, în
cursul urmăririi penale, admite plângerea împotriva ordonanței
procurorului prin care se dispune luarea, prelungirea, revocarea
măsurii preventive a obligării de a nu părăsi localitatea,
prevăzută în art. 145 din Codul de procedură penală, ori a
măsurii preventive a obligării de a nu părăsi țara, prevăzută în
art. 1451 din Codul de procedură penală, este inadmisibil.
În motivarea acestei opinii s-a relevat că, în lipsa unor
dispoziții exprese privind calea de atac ce poate fi exercitată
împotriva unor astfel de încheieri, hotărârea este definitivă, mai
ales că, oricare ar fi soluția pronunțată, dosarul se restituie
procurorului în termen de 24 de ore de la rezolvarea plângerii.
Alte instanțe, dimpotrivă, s-au pronunțat în sensul că în
asemenea cazuri încheierile sunt supuse regimului juridic
prevăzut în art. 1403 din Codul de procedură penală, deoarece
această reglementare are caracterul unei proceduri speciale de
soluționare.
Acest din urmă punct de vedere corespunde cerințelor de
interpretare și aplicare corectă a legii.
Din ansamblul dispozițiilor cuprinse în titlul IV cap. I
secțiunea I—IV din Codul de procedură penală rezultă că
soluțiile ce pot fi dispuse cu privire la măsurile preventive sunt:
luarea, prelungirea, înlocuirea, revocarea și menținerea
acestora.
Potrivit art. 136 alin. (4) din Codul de procedură penală,
măsurile preventive prevăzute în alin. (1) lit. b) (obligarea de a
nu părăsi localitatea) și c) (obligarea de a nu părăsi țara) ăse pot
lua de procuror sau de judecător în cursul urmăririi penale, și de
instanța de judecată, în cursul judecății”.
Instituția revocării măsurilor restrictive de libertate, prevăzute
de art. 145 și 1451 din Codul de procedură penală, este
reglementată cu caracter general în dispozițiile art. 139 alin. 31
din același cod astfel: ăCând măsura preventivă a fost luată, în
cursul urmăririi penale, de procuror sau de instanță, procurorul,

dacă apreciază că informațiile primite de la organul de cercetare
penală justifică înlocuirea sau revocarea măsurii, dispune
aceasta ori, după caz, sesizează instanța”, iar în mod special,
pentru o situație particulară, prin art. 1402 alin. 7 se prevede că,
atunci ăCând consideră că măsura preventivă este ilegală sau
nu este justificată, instanța dispune revocarea ei”.
În raport cu această din urmă dispoziție, instanța, sesizată
cu plângere împotriva ordonanței procurorului prin care s-a
dispus în cursul urmăririi penale o măsură restrictivă de drepturi,
are posibilitatea ca, admițând plângerea, să revoce prin
încheiere măsura, atunci când constată că aceasta este ilegală
ori nejustificată.
Toate aceste aspecte impun incidența, în astfel de cazuri, a
dispozițiilor art. 1403 din Codul de procedură penală, în cuprinsul
căruia se prevede, la alin. (1), că ăîmpotriva încheierii prin care
judecătorul dispune, în timpul urmăririi penale, luarea unei
măsuri preventive, revocarea, înlocuirea, încetarea de drept sau
prelungirea măsurii preventive, precum și împotriva încheierii de
respingere a propunerii de arestare preventivă, învinuitul sau
inculpatul și procurorul pot face recurs la instanța superioară în
termen de 24 de ore”.
Incidența acestor dispoziții este relevată și de caracterul
general al reglementării procedurale ce le conține, prin care nu
se face nicio distincție în funcție de natura privativă de libertate
sau restrictivă de drepturi a măsurilor preventive la care se
referă.
Așadar, este evident că singurele precizări privesc doar
natura dispoziției ce se referă la acele măsuri, în sensul luării,
revocării, înlocuirii sau prelungirii unei măsuri preventive și,
respectiv, a respingerii propunerii de arestare.
Din reglementarea dată prin acest text de lege rezultă deci că
natura măsurii preventive este determinată numai dacă se
referă la soluția de respingere a propunerii de arestare, pentru
toate celelalte soluții considerându-se suficientă referirea
generală la ămăsuri preventive”.
Ca urmare, soluția de revocare a unei măsuri restrictive de
drepturi, chiar dacă este întemeiată pe dispozițiile art. 1402
alin. 7 din Codul de procedură penală, nu poate fi exclusă de la
posibilitatea formulării căii de atac a recursului.
Sub acest aspect, este semnificativ că dispozițiile art. 1403
din Codul de procedură penală constituie, în raport cu sensul
de ansamblu al prevederilor cuprinse în secțiunea I din cap. I al
titlului IV din Partea generală a Codului de procedură penală,
reglementarea cu caracter general, aplicabilă în cazul tuturor

MONITORUL OFICIAL AL ROMÂNIEI, PARTEA I, Nr. 334/20.V.2009
măsurilor preventive, în măsura în care prin norme speciale nu
se dispune altfel.
Pe de altă parte, dacă până la modificarea ce li s-a adus prin
Legea nr. 356/2006 dispozițiile art. 1403 din Codul de procedură
penală se refereau în exclusivitate la măsura arestării
preventive, în prezent reglementarea din acest text de lege
privește măsurile preventive în general, fiind astfel extinsă și la
cele restrictive de drepturi.
Referirea din denumirea marginală și din cuprinsul art. 1403
din Codul de procedură penală la calea de atac împotriva
încheierii pronunțate de judecător în cursul urmăririi penale,
privind măsurile preventive, nu poate fi considerată normă de
limitare a reglementării doar la aceste încheieri, cât timp prin
dispozițiile corespunzătoare din întregul titlu IV al Părții generale
din Codul de procedură penală nu s-a prevăzut nicio ipoteză în
care judecătorul să pronunțe prin încheiere, dată în cursul
urmăririi penale, revocarea măsurilor restrictive de drepturi.
Atâta vreme cât art. 139 alin. 31 și art. 1402 alin. 7 din Codul
de procedură penală, singurele care reglementează revocarea
măsurilor restrictive de drepturi în cursul urmăririi penale, conțin
dispoziții de trimitere la instanță, iar nu la judecător, se impune
ca și art. 1403 din același cod, unica normă în care este
prevăzută o cale de atac în această materie, să fie interpretat în

27

sensul că se referă la încheierea pronunțată în cursul urmăririi
penale de instanță, iar nu doar de judecător.
Prin urmare, dispozițiile art. 1403 din Codul de procedură
penală trebuie interpretate în sensul admisibilității și al recursului
ce vizează încheierea prin care instanța admite plângerea
împotriva ordonanței procurorului de luare a unei măsuri
preventive restrictive de drepturi și dispune revocarea acelei
măsuri.
În consecință, în temeiul art. 25 lit. a) din Legea nr. 304/2004
privind organizarea judiciară, republicată, precum și al art. 4142
din Codul de procedură penală, urmează a se admite recursul
în interesul legii și a se stabili că dispozițiile art. 1402, cu referire
la art. 1403, din Codul de procedură penală se interpretează în
sensul că încheierile prin care fie judecătorul, fie instanța de
judecată, în cursul urmăririi penale, admite plângerea împotriva
ordonanței procurorului prin care s-a dispus luarea, prelungirea
sau revocarea măsurii preventive a obligării de a nu părăsi
localitatea ori a măsurii preventive a obligării de a nu părăsi țara
sunt supuse căii de atac a recursului, în condițiile art. 1403 din
Codul de procedură penală.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
Dispozițiile art. 1402 din Codul de procedură penală corelate cu dispozițiile art. 1403 din același cod se interpretează în
sensul că:
Încheierile prin care fie judecătorul, fie instanța de judecată în cursul urmăririi penale admite plângerea împotriva ordonanței
procurorului prin care se dispune luarea, prelungirea, revocarea măsurii preventive a obligării de a nu părăsi localitatea prevăzută
de art. 145 din Codul de procedură penală ori a măsurii preventive a obligării de a nu părăsi țara prevăzută de art. 1451 din Codul
de procedură penală sunt supuse căii ordinare de atac a recursului, în condițiile art. 1403 din Codul de procedură penală.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 10 martie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA

p. Prim-magistrat-asistent,
Victoria Maftei, eliberată din funcție prin pensionare,
Adriana Daniela White

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 20
din 10 martie 2008
Dosar nr. 3/2008
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Secțiile Unite ale Înaltei Curți de Casație și Justiție, în conformitate cu dispozițiile art. 25 lit. a) din Legea nr. 304/2004 privind
organizarea judiciară, republicată, s-au întrunit pentru a examina recursul în interesul legii, declarat de procurorul general al
Parchetului de pe lângă Înalta Curte de Casație și Justiție, referitor la temeiul reducerii pedepsei, pentru infracțiunea de loviri sau
vătămări cauzatoare de moarte, în cazul constatării de circumstanțe atenuante.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 91 de
judecători din totalul de 114 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea, adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, solicitând să fie admis în sensul de a se stabili că, atât în cazul infracțiunii de loviri sau vătămări cauzatoare de
moarte, prevăzută la art. 183 din Codul penal, cât și al celorlalte infracțiuni săvârșite cu intenție care au ca urmare moartea victimei,
atunci când se constată existența de circumstanțe atenuante, sunt aplicabile dispozițiile art. 76 alin. 2 din Codul penal.

28

MONITORUL OFICIAL AL ROMÂNIEI, PARTEA I, Nr. 334/20.V.2009
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești nu există un punct de
vedere unitar cu privire la înțelesul sintagmei infracțiuni săvârșite
cu intenție ăcare au avut ca urmare moartea unei persoane”,
cuprinsă în dispozițiile art. 76 alin. 2 din Codul penal.
Astfel, unele instanțe s-au pronunțat în sensul că, atât pentru
infracțiunea de loviri sau vătămări cauzatoare de moarte, cât și
pentru celelalte infracțiuni săvârșite cu intenție care au avut ca
urmare moartea victimei, temeiul reducerii pedepsei, atunci
când se constată existența de circumstanțe atenuante, îl
constituie, după caz, dispozițiile art. 76 alin. 1 lit. a) sau b) din
Codul penal.
Alte instanțe, dimpotrivă, au considerat că sintagma
infracțiuni săvârșite cu intenție care au avut ca urmare moartea
unei persoane”, cuprinsă în dispozițiile art. 76 alin. 2 din Codul
penal, se referă la orice infracțiune cauzatoare de moarte a cărei
formă de vinovăție este praeterintenția, astfel că, în cazul
constatării de circumstanțe atenuante, sunt aplicabile dispozițiile
acestui text de lege pentru asemenea infracțiuni.
Aceste din urmă instanțe au interpretat și au aplicat corect
dispozițiile legii.
Potrivit art. 183 din Codul penal, prin care este incriminată
infracțiunea de loviri sau vătămări cauzatoare de moarte, ădacă
vreuna dintre faptele prevăzute în art. 180—182 a avut ca
urmare moartea victimei, pedeapsa este închisoarea de la 5 la
15 ani”.
Tot astfel, în cazul infracțiunilor de viol, de act sexual cu un
minor, de perversiune sexuală, de tâlhărie, de piraterie, sunt
prevăzute pedeapsa închisorii de la 15 la 25 de ani și
interzicerea unor drepturi dacă fapta a avut ca urmare moartea
sau sinuciderea victimei (art. 197 alin. 3, art. 198 alin. 6, art. 201
alin. 6, art. 211 alin. 3, art. 212 alin. 3 din Codul penal), iar în
cazul infracțiunii de lipsire de libertate în mod ilegal este
prevăzută pedeapsa închisorii de la 15 la 25 de ani dacă fapta
a avut ca urmare moartea sau sinuciderea victimei (art. 189
alin. 6 din Codul penal).
Toate aceste infracțiuni cu caracter agravat, datorită
conținutului lor concret, prezintă un grad accentuat de pericol
social, determinat de efectul ireversibil și grav al producerii morții
sau sinuciderii victimei, ceea ce a impus sporirea substanțială a
pedepselor prevăzute pentru infracțiunile-tip, ale căror
consecințe sunt limitate.
În dezvoltarea reglementării criteriilor generale de
individualizare a pedepselor, astfel cum acestea sunt prevăzute
în art. 72 din Codul penal, legiuitorul a instituit, în continuare,
dispoziții referitoare la circumstanțele atenuante legale și la cele
judecătorești, la circumstanțele agravante, la efectele
circumstanțelor atenuante și a celor agravante, la concursul
între cauzele de agravare și de atenuare.
În cadrul acestor dispoziții, prin art. 76 din Codul penal,
privind efectele circumstanțelor atenuante, s-a prevăzut între
altele, la alin. 2, că în cazul ăinfracțiunilor săvârșite cu intenție
care au avut ca urmare moartea unei persoane”, ădacă se
constată că există circumstanțe atenuante, pedeapsa închisorii
poate fi redusă cel mult până la o treime din minimul special”.
Această reglementare imperativă, cu caracter derogatoriu de
la regula generală instituită la alin. 1 din același articol, prin care
s-a prevăzut posibilitatea reducerii mai substanțiale a diferitelor
categorii de pedepse în cazul constatării de circumstanțe

atenuante, are prioritate de aplicare în situațiile restrânse la care
se referă, fiind justificată de natura infracțiunilor ce prezintă
gradul avansat de pericol social avut în vedere de legiuitor.
Problema ce face obiectul recursului în interesul legii este
aceea de a clarifica dacă sintagma ăinfracțiuni săvârșite cu
intenție care au avut ca urmare moartea unei persoane” la care
se referă textul derogator al art. 76 alin. 2 din Codul penal
include și infracțiuni praeterintenționate care au avut ca urmare
moartea victimei.
Răspunsul afirmativ sau negativ la această întrebare implică,
în mod necesar, o interpretare logico-rațională a sintagmei susmenționate, raportat la ceea ce reprezintă praeterintenția ca
modalitate de manifestare a vinovăției în cazul infracțiunilor
cauzatoare de moarte.
Praeterintenția, denumită în doctrină intenție depășită, este
acea formă de vinovăție mixtă care cuprinde intenția și culpa
reunite și care se realizează prin săvârșirea unei fapte cu
intenție și producerea unui rezultat mai grav decât cel urmărit
ori acceptat de făptuitor, rezultat care este imputabil sub forma
culpei, deoarece fie l-a prevăzut, nu l-a urmărit și nici acceptat,
dar a socotit fără temei că el nu se va produce, fie că nu l-a
prevăzut, deși trebuia și putea să îl prevadă.
Așadar, în cazul infracțiunilor praeterintenționate cauzatoare
de moarte, autorul comite cu intenție o faptă urmărind un anumit
rezultat, care însă se amplifică și devine atât de grav încât are
ca urmare moartea victimei.
Asemenea formă mixtă de vinovăție care presupune
întotdeauna inițial intenția în săvârșirea unei fapte și care apoi
are drept urmare moartea victimei nu se poate situa în afara, ci
în interiorul înțelesului pe care l-a voit legiuitorul prin sintagma
ăinfracțiuni săvârșite cu intenție care au avut ca urmare moartea
unei persoane”.
Aceeași concluzie este impusă în mod logic și de
interpretarea logico-rațională a sintagmei folosite de legiuitor în
alin. 2 al art. 76 din Codul penal.
Dacă voința legiuitorului ar fi fost în sensul de a crea un
sistem derogator de reducere a pedepsei cu cel mult până la o
treime din minimul prevăzut, doar în cazul acelor infracțiuni ce
cauzează moartea care se săvârșesc cu intenție directă și
indirectă, evident că legiuitorul ar fi exprimat-o în mod expres,
limitându-se la nominalizarea infracțiunilor de omor, fără să
adauge infracțiuni săvârșite cu intenție care au avut ca urmare
moartea unei persoane.
Legiuitorul nu a procedat în acest mod, ci a recurs la
sintagma ăinfracțiuni săvârșite cu intenție care au avut ca urmare
moartea unei persoane”, tocmai pentru că legiuitorul nu a voit să
circumscrie acest regim derogator la infracțiunile de omor, ci la
orice altă infracțiune săvârșită cu intenție care a avut ca urmare
moartea unei persoane.
În consecință, în temeiul art. 25 lit. a) din Legea nr. 304/2004
privind organizarea judiciară, republicată, precum și al art. 4142
din Codul de procedură penală, urmează a se admite recursul
în interesul legii și a se stabili că sintagma infracțiuni săvârșite
cu intenție ăcare au avut ca urmare moartea unei persoane”,
cuprinsă în dispozițiile art. 76 alin. 2 din Codul penal, se
interpretează în sensul că aceasta se referă și la orice
infracțiune a cărei formă de vinovăție este praeterintenția.

MONITORUL OFICIAL AL ROMÂNIEI, PARTEA I, Nr. 334/20.V.2009

29

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
Sintagma ăinfracțiuni săvârșite cu intenție care au avut ca urmare moartea unei persoane” conținută în dispozițiile art. 76
alin. 2 din Codul penal se interpretează în sensul că aceasta se referă la orice infracțiune a cărei formă de vinovăție este
praeterintenția.
Obligatorie, potrivit art. 4142 alin. 3 din Codul de procedură penală.
Pronunțată în ședință publică, astăzi, 10 martie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA

p. Prim-magistrat-asistent,
Victoria Maftei, eliberată din funcție prin pensionare,
Adriana Daniela White

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 40
din 22 septembrie 2008
Dosar nr. 16/2008
Sub președinția domnului profesor univ. dr. Nicolae Popa, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii declarat de procurorul
general al Parchetului de pe lângă Înalta Curte de Casație și Justiție și Colegiul de conducere al Curții de Apel Timișoara cu privire
la aplicarea dispozițiilor art. 77 alin. (2) raportat la art. 43 din Legea nr. 19/2000 privind sistemul public de pensii și alte drepturi de
asigurări sociale, referitor la stabilirea stagiului complet de cotizare utilizat pentru determinarea punctajului mediu anual în
operațiunile de recalculare a pensiilor în sistemul public, pentru persoanele ale căror drepturi de pensie s-au deschis în perioada
1 iulie 1977—31 martie 2001 în baza Legii nr. 3/1977 și care și-au desfășurat activitatea în grupe speciale de muncă.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 81 de
judecători din totalul de 115 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Antoaneta
Florea.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, solicitând admiterea acestuia, cerând să se decidă în sensul că stagiul complet de cotizare utilizat la determinarea
punctajului mediu anual pentru persoanele ale căror drepturi la pensie s-au deschis în intervalul 1 iulie 1977—31 martie 2001 și
care și-au desfășurat activitatea în grupe speciale de muncă este cel reglementat de art. 14 din Legea nr. 3/1977.
S E C Ț I I L E U N I T E,

deliberând asupra recursului în interesul legii, constată
următoarele:
Instanțele judecătorești nu au un punct de vedere unitar cu
privire la aplicarea dispozițiilor art. 77 alin. (2) raportat la art. 43
din Legea nr. 19/2000 referitor la stabilirea stagiului complet de
cotizare utilizat pentru determinarea punctajului mediu anual în
operațiunile de recalculare a pensiilor în sistemul public, pentru
persoanele ale căror drepturi de pensie s-au deschis în perioada
1 iulie 1977—31 martie 2001 în baza Legii nr. 3/1977 și care
și-au desfășurat activitatea în grupe speciale de muncă.
Astfel, unele instanțe s-au pronunțat în sensul că persoanele
pensionate în baza Legii nr. 3/1977 și care și-au desfășurat
activitatea în condiții speciale beneficiază la determinarea
punctajului mediu de un stagiu de cotizare de 20 de ani, conform
art. 43 alin. (1) din Legea nr. 19/2000.
În motivarea acestui punct de vedere s-a reținut că
dispozițiile art. 2 din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat
statuează că recalcularea pensiilor se efectuează cu
respectarea prevederilor Legii nr. 19/2000.

Or, potrivit art. 43 alin. (1) și anexei nr. 4 la Legea nr. 19/2000,
persoanele care și-au desfășurat activitatea în condiții speciale
beneficiază la determinarea punctajului mediu de un stagiu de
cotizare de 20 de ani.
S-a mai relevat că, chiar dacă art. 2 alin. (3) din Normele
metodologice de evaluare a pensiilor din sistemul public,
stabilite în fostul sistem al asigurărilor sociale de stat potrivit
legislației anterioare datei de 1 aprilie 2001, în vederea
recalculării în conformitate cu Legea nr. 19/2000 privind sistemul
public de pensii și alte drepturi de asigurări sociale, cu
modificările și completările ulterioare, aprobate prin Hotărârea
Guvernului nr. 1.550/2004 privind efectuarea operațiunilor de
evaluare în vederea recalculării pensiilor din sistemul public,
stabilite în fostul sistem al asigurărilor sociale de stat potrivit
legislației anterioare datei de 1 aprilie 2001, în conformitate cu
principiile Legii nr. 19/2000, prevede că pentru persoanele ale
căror drepturi la pensie s-au deschis în perioada 1 iulie 1977—
31 martie 2001 stagiul de cotizare este cel prevăzut de Legea
nr. 3/1977, alin. 4 al acestui articol derogă de la alineatul anterior
și face referire la pensiile stabilite de acte normative cu caracter
special, iar art. 43 alin. 1 și anexa nr. 4 la lege au caracter special.
S-a mai susținut că o altă interpretare contrară acestor
dispoziții legale ar conduce la înfrângerea principiului inserat în

30

MONITORUL OFICIAL AL ROMÂNIEI, PARTEA I, Nr. 334/20.V.2009

preambulul Ordonanței de urgență a Guvernului nr. 4/2005,
conform căruia la muncă egală se acordă aceeași pensie, și ar
lipsi de eficiență art. 2 al aceluiași act normativ care prevede că
recalcularea pensiilor se efectuează cu respectarea Legii
nr. 19/2000, lege care prevede reducerea stagiului de cotizare.
Alte instanțe, dimpotrivă, au considerat că pentru persoanele
pensionate în baza Legii nr. 3/1977 stagiul de cotizare, în
vederea determinării punctajului mediu, este cel prevăzut de
legea în vigoare la data pensionării.
În acest sens s-a reținut că, pentru persoanele pensionate
sub imperiul Legii nr. 3/1977, drepturile de pensie se
recalculează prin determinarea punctajului mediu anual, astfel
cum se dispune prin art. 2 alin. (1) din Normele metodologice
de evaluare a pensiilor din sistemul public, stabilite în fostul
sistem al asigurărilor sociale de stat potrivit legislației anterioare
datei de 1 aprilie 2001, în vederea recalculării în conformitate
cu principiile Legii nr. 19/2000 privind sistemul public de pensii
și alte drepturi de asigurări sociale, cu modificările și
completările ulterioare, norme aprobate prin Hotărârea
Guvernului nr. 1.550/2004.
Potrivit acestor norme, stagiul complet de cotizare utilizat la
determinarea punctajului mediu anual reprezintă vechimea
integrală în muncă, prevăzută de legislația în vigoare la data
deschiderii dreptului la pensia de care persoana beneficiază sau
care i se cuvine la data începerii operațiunii de evaluare.
De asemenea, alin. (3) al aceluiași articol prevede că, pentru
persoanele ale căror drepturi de pensie s-au deschis în
intervalul 1 iulie 1977—31 martie 2001, stagiul complet de
cotizare utilizat la determinarea punctajului mediu anual va fi cel
reglementat de Legea nr. 3/1977.
Prin urmare, singurele facilități oferite de Legea nr. 3/1977
persoanelor care au lucrat în grupa I sau II de muncă sunt
acordarea sporului de grupă și posibilitatea pensionării înainte
de împlinirea vârstei standard de pensionare, dispozițiile art. 14
din acest act normativ neavând semnificația reducerii stagiului
de cotizare utilizat la recalcularea pensiei.
Ca atare, este lipsită de relevanță împrejurarea că, potrivit
dispozițiilor art. 43 și art. 77 alin. (2) din Legea nr. 19/2000,
stagiul de cotizare complet a fost stabilit la 20 de ani pentru
aceste grupe de muncă.
Aceste din urmă instanțe au interpretat și au aplicat corect
dispozițiile legii.
Noua legislație privind sistemul public de pensii are ca
principiu general stabilirea cuantumului pensiei cuvenite fiecărui
titular prin luarea în considerare a întregii activități și a drepturilor
salariale realizate pe tot parcursul timpului ce se consideră
perioadă de cotizare.
Pentru fiecare lună și întreaga perioadă ce constituie
vechime în muncă ori este asimilată acesteia, se stabilește
punctajul corespunzător în raport cu drepturile salariale obținute,
iar prin înmulțirea punctului de pensie, prevăzut în legea anuală
a bugetului asigurărilor sociale de stat, cu punctajul mediu
realizat se calculează cuantumul pensiei cuvenite fiecărui titular.
Pensia pentru limita de vârstă se acordă asiguraților care
îndeplinesc, cumulativ, la data pensionării, condițiile privind
vârsta standard de pensionare și stagiul minim de cotizare
realizat în sistemul public [art. 41 alin. (1) din Legea nr. 19/2000].
Vârsta standard de pensionare, respectiv vârsta la care se
poate solicita înscrierea la pensie, este de 60 de ani pentru
femei și de 65 de ani pentru bărbați.
Atingerea vârstei standard de pensionare se va realiza în
termen de 13 ani de la data intrării în vigoare a legii, prin
creșterea vârstelor de pensionare, pornindu-se de la 57 de ani

pentru femei și de la 62 de ani pentru bărbați, conform eșalonării
prevăzute în anexa nr. 3 [art. 41 alin. (2)].
Stagiul minim de cotizare atât pentru femei, cât și pentru
bărbați este de 15 ani. Creșterea stagiului minim de cotizare de
la 10 ani la 15 ani se va realiza în termen de 13 ani de la data
intrării în vigoare a legii, conform eșalonării prevăzute în anexa
nr. 3 [art. 41 alin. (3)].
Stagiul complet de cotizare este de 30 de ani pentru femei și
de 35 de ani pentru bărbați [art. 41 alin. (4)].
Potrivit art. 160 alin. (1) din Legea nr. 19/2000, vechimea în
muncă recunoscută pentru stabilirea pensiilor până la intrarea în
vigoare a prezentei legi constituie stagiu de cotizare.
Pentru persoanele care au lucrat în condiții deosebite de
muncă legiuitorul a instituit norme speciale referitoare la vârsta
de pensionare și la stagiul de cotizare, stabilind, după caz,
luarea ori neluarea în calcul a perioadelor asimilate stagiului de
cotizare.
Astfel, prin art. 43 alin. (1) și (2) din Legea nr. 19/2000 s-a
prevăzut ca asigurații care și-au desfășurat activitatea în locurile
de muncă prevăzute la art. 20 alin. (1) lit. a) și care au realizat
un stagiu de cotizare de cel puțin 20 de ani în aceste condiții
beneficiază de pensie pentru limită de vârstă începând cu vârsta
de 45 de ani.
Asigurații care și-au desfășurat activitatea în locurile de
muncă prevăzute la art. 20 alin. (1) lit. c) și d) și care au realizat
un stagiu de cotizare de cel puțin 25 de ani beneficiază de
pensia pentru limita de vârstă cu reducerea vârstelor standard
de pensionare cu 15 ani.
Este vorba de personalul unităților miniere, care își
desfășoară activitatea în subteran cel puțin 50% din timpul
normal de muncă în fiecare lună [art. 20 alin. (1) lit. a)], de cei
care și-au desfășurat activitatea ca personal navigant în aviația
civilă prevăzut în anexa nr. 1 [art. 20 alin. (1) lit. c)] sau în una
dintre profesiile ce țin de activitatea artistică, prevăzute în anexa
nr. 2 la lege [art. 20 alin. (1) lit. d)].
Potrivit art. 44 din Legea nr. 19/2000, asigurații menționați la
art. 20 alin. (1) lit. a), c) și d) care au realizat stagii de cotizare
mai mici decât cele prevăzute la alin. (1) și (2) ale art. 43
beneficiază de pensii pentru limită de vârstă cu reducerea
proporțională a vârstelor standard de pensionare, în condițiile
realizării stagiilor totale de cotizare necesare conform
prevederilor cuprinse în anexele nr. 4 și 5.
De asemenea, conform art. 77 alin. (1)—(3) al aceluiași act
normativ, punctajul mediu anual realizat de asigurat în perioada
de cotizare se determină prin împărțirea numărului de puncte
rezultat din însumarea punctajelor anuale realizate de asigurat
în perioada de cotizare la necesarul de ani corespunzător
stagiului complet de cotizare, prevăzut în anexa nr. 3.
În situația asiguraților prevăzuți la art. 43 și 47, la stabilirea
punctajului mediu anual conform alin. (1) se iau în considerare
stagiile de cotizare prevăzute la aceste articole.
În situațiile prevăzute la art. 44, la stabilirea punctajului mediu
anual al asiguraților conform alin. (1) se iau în considerare stagiile
totale de cotizare necesare prevăzute în anexele nr. 4 și 5.
Începând cu data de 1 octombrie 2004, pensiile din sistemul
public, stabilite în fostul sistem al asigurărilor sociale de stat
potrivit legislației anterioare datei de 1 aprilie 2001, au fost
evaluate în vederea recalculării în conformitate cu principiile
Legii nr. 19/2000.
Evaluarea s-a efectuat prin determinarea punctajului mediu
anual aferent fiecărei pensii aflate în plată sau cuvenite, în
conformitate cu prevederile legale.

MONITORUL OFICIAL AL ROMÂNIEI, PARTEA I, Nr. 334/20.V.2009
Metodologia de efectuare a evaluării a fost prevăzută în
Normele metodologice aprobate prin Hotărârea Guvernului
nr. 1.550/2004.
Potrivit art. 2 din aceste norme metodologice, stagiul complet
de cotizare utilizat la determinarea punctajului mediu anual
reprezintă vechimea integrală în muncă prevăzută de legislația
în vigoare la data deschiderii dreptului la pensie de care
persoana beneficiază sau care i se cuvine la data începerii
operațiunilor de evaluare.
Pentru persoanele ale căror drepturi la pensie s-au deschis
anterior datei de 1 iulie 1977, data intrării în vigoare a Legii
nr. 3/1977 privind pensiile de asigurări sociale de stat și asistență
socială, stagiul complet de cotizare utilizat la determinarea
punctajului mediu anual pentru toate categoriile de pensii va fi
de 20 de ani pentru femei și de 25 de ani pentru bărbați.
Pentru persoanele ale căror drepturi la pensie s-au deschis
în intervalul 1 iulie 1977—31 martie 2001, stagiul complet de
cotizare utilizat la determinarea punctajului mediu anual va fi cel
reglementat de Legea nr. 3/1977.
Pentru persoanele beneficiare de pensii stabilite în condițiile
prevăzute de acte normative cu caracter special, stagiul complet
de cotizare utilizat la determinarea punctajului mediu anual este
vechimea în muncă necesară deschiderii dreptului de pensie
prevăzută de aceste acte normative.
Prin data deschiderii dreptului la pensie se înțelege data la
care persoana în cauză a fost înscrisă la categoria de pensie
de care beneficiază sau care i se cuvine la data începerii
operațiunilor de evaluare (art. 3 din normele metodologice).
În art. 14 din Legea nr. 3/1977 se prevedea că pentru
persoanele care au lucrat efectiv cel puțin 20 de ani în locuri
care, potrivit legii, se încadrau în grupa I de muncă sau cel puțin
25 de ani în grupa II de muncă, la stabilirea pensiei se lua în
calcul, pentru fiecare an lucrat în aceste grupe, câte:
a) un an și 6 luni pentru grupa I de muncă;
b) un an și 3 luni pentru grupa II de muncă.
Pe această bază persoanele care au lucrat în grupele I și II
de muncă aveau dreptul, la cerere, să fie pensionate la
împlinirea vârstei de:
a) 52 de ani pentru grupa I și 57 de ani pentru grupa II,
bărbații;
b) 50 de ani pentru grupa I și 52 de ani pentru grupa II,
femeile.
Persoanele care îndeplineau condițiile prevăzute la alin. 1
erau pensionate, la cerere, la 50 de ani, atât bărbații, cât și
femeile din grupa I de muncă, și la 55 de ani bărbații sau 50 de
ani femeile din grupa II de muncă.
De asemenea, potrivit art. 16 din același act normativ,
persoanele care au lucrat cel puțin 5 ani în grupele I și II de
muncă aveau dreptul să li se ia în calculul vechimii în muncă,
pentru fiecare an lucrat în aceste grupe: un an și 6 luni pentru
grupa I sau un an și 3 luni pentru grupa II. În aceste cazuri nu
se reducea limita vârstei de pensionare.
Cu alte cuvinte, asigurații care și-au desfășurat activitatea în
grupe speciale de muncă, determinate ca atare prin ordine ale
Ministerului Sănătății, și ale căror drepturi de pensie s-au
deschis în perioada 1 iulie 1977—31 martie 2001 au beneficiat
atât de reducerea vârstei legale de pensionare, cât și de
majorarea vechimii în muncă, deci a perioadei de contribuție,
denumită în actuala reglementare stagiu de cotizare.
Cele stabilite de unele instanțe, în sensul că acestei categorii
de asigurați îi sunt aplicabile dispozițiile art. 43 din Legea
nr. 19/2000 și ale anexei nr. 4 la această lege ca ăact normativ
special” la care fac trimitere prevederile art. 2 alin. (4) din
normele metodologice aprobate prin Hotărârea Guvernului

31

nr. 1.550/2004, sunt consecința unei interpretări greșite a
prevederilor legale, întrucât Legea nr. 19/2000 reprezintă o lege
generală, actul normativ-cadru în domeniul pensiilor și al
drepturilor de asigurări sociale.
În ceea ce privește principiul înscris în expunerea de motive
a Ordonanța de urgență a Guvernului nr. 4/2005 privind
recalcularea pensiilor din sistemul public, provenite din fostul
sistem al asigurărilor sociale de stat, potrivit căruia ăla condiții
egale de pensionare, pensii egale, indiferent de anul ieșirii la
pensie”, acesta nu poate fi aplicat în cauză atât timp cât în lege
nu există o prevedere expresă potrivit căreia și persoanelor care
au lucrat în grupele speciale de muncă și s-au pensionat anterior
intrării în vigoare a Legii nr. 19/2000 li se aplică acest act
normativ pentru determinarea stagiului de cotizare și, în raport
de acesta, a punctajului mediu anual realizat de asigurat în
perioada de cotizare.
Această interpretare decurge și din dispozițiile art. 4 alin. (1)
din Ordonanța de urgență a Guvernului nr. 4/2005, potrivit
cărora determinarea punctajului mediu anual și a cuantumului
fiecărei pensii se face pe baza datelor, elementelor și
informațiilor din documentațiile de pensii aflate în păstrarea
caselor teritoriale de pensii, cu respectarea prevederilor
Hotărârii Guvernului nr. 1.550/2004 privind efectuarea
operațiunilor de evaluare în vederea recalculării pensiilor din
sistemul public, stabilite în fostul sistem al asigurărilor sociale
de stat potrivit legislației anterioare datei de 1 aprilie 2001, în
conformitate cu principiile Legii nr. 19/2000.
Ca atare, aplicabilitatea prevederilor normelor metodologice
aprobate prin Hotărârea Guvernului nr. 1.550/2004 este întărită
și confirmată de norma de trimitere din Ordonanța de urgență a
Guvernului nr. 4/2005.
Totodată, potrivit art. 1 din Codul civil și art. 15 alin. (2) din
Constituția României, republicată, legea dispune numai pentru
viitor, ea nu are putere retroactivă.
În aceste condiții, este evident că legea nouă, respectiv
Legea nr. 19/2000 nu se poate aplica decât situațiilor ivite după
intrarea ei în vigoare, deci persoanelor ale căror drepturi la
pensie s-au deschis după data de 1 aprilie 2001, nu și
persoanelor pensionate sub imperiul Legii nr. 3/1977.
Ca atare, pentru asigurații care au lucrat în condiții speciale
de muncă și ale căror drepturi la pensie s-au deschis în
intervalul 1 iulie 1977—31 martie 2001, stagiul complet de
cotizare utilizat la determinarea punctajului mediu anual este cel
reglementat de art. 14 din Legea nr. 3/1977.
În consecință, în temeiul art. 329 din Codul de procedură
civilă și al art. 25 lit. a) din Legea nr. 304/2004 privind
organizarea judiciară, republicată, Secțiile Unite urmează să
admită recursul în interesul legii declarat de procurorul general
al Parchetului de pe lângă Înalta Curte de Casație și Justiție și
de Colegiul de conducere al Curții de Apel Timișoara și să
decidă că dispozițiile art. 77 alin. (2) raportat la art. 43 alin. (1)
și (2) din Legea nr. 19/2000 se interpretează în sensul că stagiul
complet de cotizare utilizat la determinarea punctajului mediu
anual pentru persoanele ale căror drepturi la pensie s-au
deschis în intervalul 1 iulie 1977—31 martie 2001 și care și-au
desfășurat activitatea în grupe speciale de muncă este cel
reglementat de art. 14 din Legea nr. 3/1977.

32

MONITORUL OFICIAL AL ROMÂNIEI, PARTEA I, Nr. 334/20.V.2009
PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și de Colegiul de conducere al Curții de Apel Timișoara.
Dispozițiile art. 77 alin. (2) raportat la art. 43 alin. (1) și (2) din Legea nr. 19/2000 privind sistemul public de pensii și alte
drepturi de asigurări sociale se interpretează în sensul că stagiul complet de cotizare utilizat la determinarea punctajului mediu anual
pentru persoanele ale căror drepturi de pensie s-au deschis în intervalul 1 iulie 1977—31 martie 2001 și care și-au desfășurat
activitatea în grupe speciale de muncă este cel reglementat de art. 14 din Legea nr. 3/1977 privind pensiile de asigurări sociale
de stat și asistență socială.
Obligatorie, potrivit art. 329 alin. 3 din Codul de procedură civilă.
Pronunțată în ședință publică, astăzi, 22 septembrie 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA

p. Prim-magistrat-asistent,
Victoria Maftei, eliberată din funcție prin pensionare,
Adriana Daniela White

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 334/20.V.2009 conține 32 de pagini.

Prețul: 6,40 lei

&JUYDGY|430563]
ISSN 1453—4495

