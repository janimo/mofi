PARTEA I

Anul 177 (XXI) — Nr. 113

LEGI, DECRETE, HOTĂRÂRI ȘI ALTE ACTE

Miercuri, 25 februarie 2009

SUMAR

Nr.

328.

Pagina
DECRETE
— Decret privind acordarea unei grațieri individuale

1

DECIZII ALE CURȚII CONSTITUȚIONALE
Decizia nr. 1.302 din 2 decembrie 2008 referitoare la excepția
de neconstituționalitate a prevederilor art. 16 alin. (1)
din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea,
precum și din cadrul altor unități din sistemul justiției
și ale prevederilor art. 4 din Ordonanța de urgență a
Guvernului nr. 27/2006 privind salarizarea și alte
drepturi ale judecătorilor, procurorilor și altor categorii
de personal din sistemul justiției ................................

Nr.
Decizia nr. 1.305 din 2 decembrie 2008 referitoare la excepția
de neconstituționalitate a prevederilor art. 100 alin. (3)
din Ordonanța de urgență a Guvernului nr. 195/2002
privind circulația pe drumurile publice ........................

80.

172.
2–4

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale privind aprobarea formularului-tip de
cerere unică de plată pe suprafață pentru anul 2009 ....
— Ordin al ministrului sănătății privind aprobarea
tarifelor pentru unele activități desfășurate de
Departamentul inspecție farmaceutică din cadrul
Agenției Naționale a Medicamentului ........................

4–5

6–15

16

DECRETE
PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României, republicată,
Președintele României d e c r e t e a z ă:
Articol unic. — Se grațiază doamna Chiș Marișca, născută la
data de 10 iulie 1954 în satul Săliștea de Sus, județul
Maramureș, fiica lui Ion și a Ioanei, pentru restul rămas
neexecutat din pedeapsa de 7 luni închisoare, aplicată pentru
săvârșirea infracțiunii de nerespectare a hotărârilor judecătorești,

prevăzută de art. 271 alin. 2 din Codul penal, dispusă prin
Sentința penală nr. 23 din 29 februarie 2008 a Judecătoriei
Dragomirești, rămasă definitivă prin Decizia penală nr. 603/R
din 9 octombrie 2008 a Curții de Apel Cluj.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 24 februarie 2009.
Nr. 328.

2

MONITORUL OFICIAL AL ROMÂNIEI, PARTEA I, Nr. 113/25.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.302
din 2 decembrie 2008

referitoare la excepția de neconstituționalitate a prevederilor art. 16 alin. (1)
din Ordonanța Guvernului nr. 8/2007 privind salarizarea personalului auxiliar din cadrul
instanțelor judecătorești și al parchetelor de pe lângă acestea, precum și din cadrul altor unități
din sistemul justiției și ale prevederilor art. 4 din Ordonanța de urgență a Guvernului nr. 27/2006
privind salarizarea și alte drepturi ale judecătorilor, procurorilor și altor categorii de personal
din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (1) din Ordonanța Guvernului
nr. 8/2007 privind salarizarea personalului auxiliar din cadrul
instanțelor judecătorești și al parchetelor de pe lângă acestea,
precum și din cadrul altor unități din sistemul justiției și ale
prevederilor art. 4 din Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției.
Excepția a fost ridicată de Doina Spătaru, Teodora Dediu,
Angelica Gavriloaia, Maria Pânzaru, Didona Pintilie, Rodica
Iosub, Waltraude Vasiliu, Mariana Maftei, Cristina-Florentina
Ichim, Doina Oloieriu, Florentina Olăeru, Otilia Ciocoiu, Liliana
Iacob, Crenguța Alexa, Coca Popovici, Doina Duduman, Rodica
Rusu, Paula Ocheană, Lăcrămioara Gavril, Liliana Cozma,
Silvia Apopei, Rodica Bucătaru, Maria Alexa, Mariana Cojocaru,
Leliana Butnaru, Ana Adamovici și Silviu Simireanu în Dosarul
nr. 8.266/99/2007 al Curții de Apel Iași — Secția litigii de muncă
și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în Dosarul
nr. 1.539D/2008 care are același obiect al excepției de
neconstituționalitate.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție conexarea celor două
dosare, având în vedere identitatea de obiect a excepțiilor de
neconstituționalitate.
Reprezentantul Ministerului Public este de acord ca aceste
dosare să fie conexate.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,

dispune conexarea Dosarului nr. 1.539D/2008 la Dosarul
nr. 1.421D/2008, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2008, pronunțată în Dosarul
nr. 8.266/99/2007, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a prevederilor art. 16
alin. (1) din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea, precum
și din cadrul altor unități din sistemul justiției, ăraportat” la
art. 4 din Ordonanța de urgență a Guvernului nr. 27/2006
privind salarizarea și alte drepturi ale judecătorilor,
procurorilor și altor categorii de personal din sistemul
justiției.
Excepția a fost ridicată de Doina Spătaru, Teodora Dediu,
Angelica Gavriloaia, Maria Pânzaru, Didona Pintilie, Rodica
Iosub, Waltraude Vasiliu, Mariana Maftei, Cristina-Florentina
Ichim, Doina Oloieriu, Florentina Olăeru, Otilia Ciocoiu, Liliana
Iacob, Crenguța Alexa, Coca Popovici, Doina Duduman, Rodica
Rusu, Paula Ocheană, Lăcrămioara Gavril, Liliana Cozma,
Silvia Apopei, Rodica Bucătaru, Maria Alexa, Mariana Cojocaru,
Leliana Butnaru, Ana Adamovici și Silviu Simireanu.
Prin Încheierea din 23 aprilie 2008, pronunțată în Dosarul
nr. 6.654/121/2007, Curtea de Apel Galați — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
prevederilor art. 16 alin. (1) din Ordonanța Guvernului
nr. 8/2007 privind salarizarea personalului auxiliar din
cadrul instanțelor judecătorești și al parchetelor de pe
lângă acestea, precum și din cadrul altor unități din
sistemul justiției și ale prevederilor art. 4 din Ordonanța de
urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de
personal din sistemul justiției.
Excepția a fost ridicată de Lenuța Maftei, Veta Pâslaru,
Violeta Marin, Luminița Oprea, Marghioala Gavriliță, Carmen

MONITORUL OFICIAL AL ROMÂNIEI, PARTEA I, Nr. 113/25.II.2009
Iftimie, Antonia Ștefan, Florentina Chirilă, Beatrisa Cocos,
Mariana Ifrim, Zizi Ilie, Cateluța Pâslaru, Lizica Daniela
Copăceanu, Gabriela Turcu, Valentina-Beatrice Turcu,
Ciobotaru Silvia, Tudorița Banea, Viorica-Monica Trifan, Maria
Mihai, Rodica Drăgan, Nicoleta Ianuș, Cătălin Nedelcu, Monica
Trifan, Maria Mihai, Dorina Iorga și Dumitru Chircă.
În motivarea excepției de neconstituționalitate se susține
că prevederile de lege atacate contravin art. 20 și 53 din
Constituție, precum și art. 23 din Declarația Universală a
Drepturilor Omului, deoarece au stabilit pentru personalul
auxiliar de specialitate din instanțele judecătorești un spor de
fidelitate inferior celui stabilit pentru judecători și procurori.
Curtea de Apel Iași — Secția litigii de muncă și asigurări
sociale consideră excepția neîntemeiată.
Curtea de Apel Galați — Secția conflicte de muncă și
asigurări sociale consideră excepția neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. (1) din Ordonanța Guvernului nr. 8/2007
privind salarizarea personalului auxiliar din cadrul instanțelor
judecătorești și al parchetelor de pe lângă acestea, precum și
din cadrul altor unități din sistemul justiției, publicată în Monitorul
Oficial al României, Partea I, nr. 72 din 31 ianuarie 2007,
aprobată cu modificări prin Legea nr. 247/2007, publicată în
Monitorul Oficial al României, Partea I, nr. 485 din 19 iulie 2007,
și prevederile art. 4 din Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
publicată în Monitorul Oficial al României, Partea I, nr. 314 din
7 aprilie 2006, aprobată cu modificări și completări prin Legea
nr. 45/2007, publicată în Monitorul Oficial al României, Partea I,
nr. 169 din 9 martie 2007.
Textele de lege criticate au următorul conținut:
— Art. 16 alin. (1) din Ordonanța Guvernului nr. 8/2007:
ăPersonalul salarizat potrivit prezentei ordonanțe beneficiază de
un spor de fidelitate, în raport cu vechimea efectivă în funcția
auxiliară de specialitate, calculat la salariul de bază, după cum
urmează:
— de la 5 la 10 ani — 5%;
— de la 10 la 15 ani — 10%;

3

— de la 15 la 20 de ani — 15%;
— peste 20 de ani — 20%.”;
— Art. 4 din Ordonanța de urgență a Guvernului nr. 27/2006
ă(1) Judecătorii, procurorii, personalul asimilat acestora și
magistrații-asistenți beneficiază, în raport cu vechimea numai în
funcțiile de judecător, procuror, magistrat-asistent la Înalta Curte
de Casație și Justiție sau de personal asimilat judecătorilor și
procurorilor, de o majorare a indemnizației stabilite potrivit art. 3
alin. (1), calculată în procente la indemnizația de încadrare brută
lunară, după cum urmează:
— de la 3 la 5 ani — 10%;
— de la 5 la 10 ani — 15%;
— de la 10 la 15 ani — 20%;
— de la 15 la 20 de ani — 25%;
— peste 20 de ani — 30%.
(2) Indemnizația de încadrare majorată potrivit alin. (1) se
acordă de la data de întâi a lunii următoare celei în care s-a
împlinit vechimea numai în funcțiile prevăzute la alin. (1) și
constituie indemnizația de încadrare brută lunară.
(3) Indemnizația de încadrare majorată potrivit alin. (1) se ia
în calcul la stabilirea pensiilor și a altor drepturi de asigurări
sociale, la stabilirea, recalcularea și actualizarea pensiei de
serviciu, precum și a oricăror alte drepturi ce se determină pe
baza veniturilor salariale.”
Dispozițiile constituționale considerate a fi încălcate sunt cele
ale art. 20 referitoare la tratatele internaționale privind drepturile
omului și art. 53 privind restrângerea exercițiului unor drepturi
sau al unor libertăți. Este invocată și încălcarea art. 23 din
Declarația Universală a Drepturilor Omului.
Examinând excepția de neconstituționalitate, Curtea
constată că asupra constituționalității prevederilor de lege
criticate, cu raportare la aceleași dispoziții constituționale
invocate și în cauza de față, Curtea s-a pronunțat prin Decizia
nr. 1.002 din 7 octombrie 2008, publicată în Monitorul Oficial al
României, Partea I, nr. 753 din 7 noiembrie 2008.
Cu acel prilej, Curtea a reținut următoarele: ăstabilind o
reglementare separată a drepturilor judecătorilor, procurorilor și
altor categorii de personal din sistemul justiției față de personalul
auxiliar din cadrul instanțelor judecătorești și al parchetelor de
pe lângă acestea, precum și din cadrul altor unități din sistemul
justiției, legiuitorul a avut în vedere existența unor diferențe între
aceste categorii profesionale, diferențe generate nu în ultimul
rând de specificul și complexitatea activităților desfășurate de
către acestea.
Așa fiind, Curtea constată că prin dispozițiile de lege criticate
nu sunt încălcate prevederile art. 20 din Constituție raportate la
cele ale art. 23 din Declarația Universală a Drepturilor Omului
privind obligația acordării unui salariu egal pentru o muncă
egală.
De asemenea, Curtea arată că nu poate primi nici
argumentul autorilor excepției referitor la încălcarea art. 53 din
Constituție, atât timp cât semnificația restrângerii unor drepturi
sau libertăți nu poate fi identificată cu existența unor
reglementări diferite întemeiate pe situațiile diferite avute în
vedere.”
Considerentele și soluția acestei decizii sunt valabile și în
cauza de față, întrucât nu au intervenit elemente noi de natură
a determina o reconsiderare a jurisprudenței Curții.

4

MONITORUL OFICIAL AL ROMÂNIEI, PARTEA I, Nr. 113/25.II.2009

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (1) din Ordonanța Guvernului nr. 8/2007 privind
salarizarea personalului auxiliar din cadrul instanțelor judecătorești și al parchetelor de pe lângă acestea, precum și din cadrul altor
unități din sistemul justiției și ale prevederilor art. 4 din Ordonanța de urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de personal din sistemul justiției, excepție ridicată de Doina Spătaru, Teodora
Dediu, Angelica Gavriloaia, Maria Pânzaru, Didona Pintilie, Rodica Iosub, Waltraude Vasiliu, Mariana Maftei, Cristina-Florentina
Ichim, Doina Oloieriu, Florentina Olăeru, Otilia Ciocoiu, Liliana Iacob, Crenguța Alexa, Coca Popovici, Doina Duduman, Rodica
Rusu, Paula Ocheană, Lăcrămioara Gavril, Liliana Cozma, Silvia Apopei, Rodica Bucătaru, Maria Alexa, Mariana Cojocaru, Leliana
Butnaru, Ana Adamovici și Silviu Simireanu în Dosarul nr. 8.266/99/2007 al Curții de Apel Iași — Secția litigii de muncă și asigurări
sociale și de Lenuța Maftei, Veta Pâslaru, Violeta Marin, Luminița Oprea, Marghioala Gavriliță, Carmen Iftimie, Antonia Ștefan,
Florentina Chirilă, Beatrisa Cocos, Mariana Ifrim, Zizi Ilie, Cateluța Pâslaru, Lizica Daniela Copăceanu, Gabriela Turcu, ValentinaBeatrice Turcu, Ciobotaru Silvia, Tudorița Banea, Viorica-Monica Trifan, Maria Mihai, Rodica Drăgan, Nicoleta Ianuș, Cătălin
Nedelcu, Monica Trifan, Maria Mihai, Dorina Iorga și Dumitru Chircă în Dosarul nr. 6.654/121/2007 al Curții de Apel Galați — Secția
conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.305
din 2 decembrie 2008

referitoare la excepția de neconstituționalitate a prevederilor art. 100 alin. (3)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 100 alin. (3) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Petru Gheorghe Dubă în Dosarul
nr. 4.176/55/2008 al Judecătoriei Arad — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 18 iunie 2008, pronunțată în Dosarul
nr. 4.176/55/2008, Judecătoria Arad — Secția civilă a sesizat
Curtea Constituțională cu excepția de neconstituționalitate
a prevederilor art. 100 alin. (3) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Petru Gheorghe Dubă.
În motivarea excepției de neconstituționalitate se susține
că prevederile de lege contravin art. 20 din Constituție și art. 4
din Protocolul nr. 7 adițional la Convenția pentru apărarea
drepturilor omului și a libertăților fundamentale, deoarece pentru
aceeași contravenție sunt prevăzute două sancțiuni, și anume
amenda și suspendarea dreptului de a conduce autovehicule pe
o perioadă de 30 de zile.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 113/25.II.2009
Judecătoria Arad — Secția civilă consideră excepția
neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 100 alin. (3) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare, cu următoarea
redactare: ăConstituie contravenție și se sancționează cu
amenda prevăzută în clasa a II-a de sancțiuni contravenționale
complementare a suspendării exercitării dreptului de a conduce
pentru o perioadă de 30 de zile săvârșirea de către conducătorul
de autovehicul sau tramvai a următoarelor fapte:
a) depășirea coloanelor de vehicule oprite la culoarea roșie
a semaforului sau la trecerile la nivel de cale ferată;
b) neacordarea priorității de trecere pietonilor angajați în
traversarea regulamentară a drumului public prin locurile special
amenajate și semnalizate, aflați pe sensul de deplasare a
autovehiculului și tramvaiului;
c) neacordarea priorității de trecere vehiculelor care au acest
drept;
d) nerespectarea semnificației culorii roșii a semaforului;
e) nerespectarea regulilor privind depășirea;
f) nerespectarea semnalelor, indicațiilor și dispozițiilor
polițistului rutier aflat în exercitarea atribuțiilor de serviciu;
g) neprezentarea la unitatea de poliție competentă pe raza
căreia s-a produs un accident de circulație din care au rezultat

5

numai pagube materiale, cu excepția cazurilor prevăzute la
art. 79 alin. (2).”
Examinând excepția de neconstituționalitate ridicată, Curtea
reține că art. 4 din Protocolul nr. 7 adițional la Convenția pentru
apărarea drepturilor omului și a libertăților fundamentale, invocat
ca temei al criticilor de neconstituționalitate formulate, consacră
principiul de drept procesual penal non bis in idem, potrivit
căruia nimeni nu poate fi urmărit sau pedepsit încă o dată pentru
aceeași faptă pentru care a fost deja urmărit sau condamnat.
Condiția fundamentală pentru a putea fi invocat dreptul pe care
acest text îl consacră este ca persoana în cauză să fi suferit o
condamnare, să fi fost achitată sau să se fi dispus încetarea
urmăririi penale pentru fapta cu privire la care este din nou
urmărită sau judecată. Or, art. 100 alin. (3) din Ordonanța de
urgență a Guvernului nr. 195/2002, criticat în prezenta cauză,
nu reglementează o nouă pedeapsă pentru o infracțiune pentru
care persoana în cauză a fost deja achitată sau condamnată
printr-o hotărâre definitivă conform legii, ci stabilește faptele care
constituie contravenții la regulile de circulație, care se
sancționează cu amenda prevăzută în clasa a II-a de sancțiuni
și, respectiv, suspendarea exercitării dreptului de a conduce
pentru o perioadă de 30 de zile.
Așa fiind, art. 4 din Protocolul nr. 7 adițional la Convenția
pentru apărarea drepturilor omului și a libertăților fundamentale
nu este incident în cauză, principiul non bis in idem vizând o altă
ipoteză decât cea a textului de lege criticat.
Asupra constituționalității prevederilor art. 100 alin. (3) din
Ordonanța de urgență a Guvernului nr. 195/2002 Curtea s-a
mai pronunțat prin Decizia nr. 1.047 din 13 noiembrie 2007,
publicată în Monitorul Oficial al României, Partea I, nr. 816 din
29 noiembrie 2007, reținând că, în cazul săvârșirii unor
contravenții la regulile de circulație rutieră, reglementarea prin
lege, pe lângă sancțiunea principală — amenda, și a uneia sau
a mai multor sancțiuni complementare nu este de natură a
încălca dispozițiile constituționale, aceste sancțiuni având drept
scop înlăturarea stării de pericol și preîntâmpinarea săvârșirii
altor fapte interzise de lege.
Considerentele și soluția deciziei menționate sunt valabile și
în prezenta cauză, întrucât nu au intervenit elemente noi, de
natură a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 100 alin. (3) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Petru Gheorghe Dubă în Dosarul nr. 4.176/55/2008 al
Judecătoriei Arad — Secția civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

6

MONITORUL OFICIAL AL ROMÂNIEI, PARTEA I, Nr. 113/25.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea formularului-tip de cerere unică de plată pe suprafață pentru anul 2009
Văzând Referatul de aprobare nr. 4.516 din 18 februarie 2009, întocmit de Agenția de Plăți și Intervenție pentru Agricultură,
în temeiul art. 3 lit. m) și o) din Legea nr. 1/2004 privind înființarea, organizarea și funcționarea Agenției de Plăți și
Intervenție pentru Agricultură, cu modificările și completările ulterioare,
în conformitate cu:
— Regulamentul CE nr. 73/2009 de stabilire a unor norme comune pentru sistemele de ajutor direct pentru agricultori în
cadrul politicii agricole comune și de instituire a anumitor sisteme de ajutor pentru agricultori, de modificare a regulamentelor (CE)
nr. 1.290/2005, (CE) nr. 247/2006, (CE) nr. 378/2007 și de abrogare a Regulamentului (CE) nr. 1.782/2003;
— Regulamentul CE nr. 1.973/2004 de stabilire a normelor de aplicare a Regulamentului (CE) nr. 1.782/2003 al Consiliului
în ceea ce privește schemele de ajutor prevăzute la titlurile IV și IVa din respectivul regulament și utilizarea terenurilor retrase din
circuitul agricol pentru producția de materii prime;
— Regulamentul (CE) nr. 796/2004 de stabilire a normelor de aplicare a ecocondiționării, a modulării și a sistemului
integrat de gestionare și control, prevăzute de Regulamentul CE nr. 1.782/2003 al Consiliului din 29 septembrie 2003 de stabilire
a normelor comune pentru schemele de sprijin direct în cadrul politicii agricole comune și de stabilire a anumitor scheme de sprijin
pentru agricultori;
— art. 13 din Ordonanța de urgență a Guvernului nr. 125/2006 pentru aprobarea schemelor de plăți directe și plăți naționale
directe complementare, care se acordă în agricultură începând cu anul 2007, și pentru modificarea art. 2 din Legea nr. 36/1991
privind societățile agricole și alte forme de asociere în agricultură, aprobată cu modificări și completări prin Legea nr. 139/2007,
având în vedere Memorandumul aprobat de Guvern în luna mai 2005, prin care România a decis să aplice, după data
aderării la Uniunea Europeană, schema unică de plăți pe suprafață — SAPS și Masterplanul pentru implementarea IACS în
România,
în temeiul art. 7 alin. (7) din Hotărârea Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă formularul-tip de cerere unică de plată
pe suprafață pentru anul 2009, elaborat conform reglementărilor
europene, prevăzut în anexa*) care face parte integrantă din
prezentul ordin.
Art. 2. — (1) Formularele-tip de cerere de plată, completate
de fermieri, se depun la centrele locale/județene ale Agenției de
Plăți și Intervenție pentru Agricultură în intervalul 2 martie—
15 mai 2009.
(2) În perioada 16 mai—9 iunie 2009, formularele-tip de
cerere de plată se pot depune cu o penalizare de 1% pentru
fiecare zi lucrătoare de întârziere, conform normelor europene.

Art. 3. — Agenția de Plăți și Intervenție pentru Agricultură
primește, verifică, procesează cererile de plată și efectuează
plățile către fermier în contul bancar al acestuia, conform
procedurilor stabilite.
Art. 4. — (1) Agenția de Plăți și Intervenție pentru Agricultură
este responsabilă pentru tipărirea și difuzarea către fermieri a
formularelor-tip de cerere de plată pentru schemele de sprijin
pe suprafață pentru anul 2009.
(2) Formularele-tip de cerere unică de plată pe suprafață
pentru anul 2009 vor fi distribuite gratuit fermierilor.
Art. 5. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu

București, 20 februarie 2009.
Nr. 80.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 113/25.II.2009

7
ANEXĂ

8

MONITORUL OFICIAL AL ROMÂNIEI, PARTEA I, Nr. 113/25.II.2009

MONITORUL OFICIAL AL ROMÂNIEI, PARTEA I, Nr. 113/25.II.2009

9

10

MONITORUL OFICIAL AL ROMÂNIEI, PARTEA I, Nr. 113/25.II.2009

MONITORUL OFICIAL AL ROMÂNIEI, PARTEA I, Nr. 113/25.II.2009

11

12

MONITORUL OFICIAL AL ROMÂNIEI, PARTEA I, Nr. 113/25.II.2009

MONITORUL OFICIAL AL ROMÂNIEI, PARTEA I, Nr. 113/25.II.2009

13

14

MONITORUL OFICIAL AL ROMÂNIEI, PARTEA I, Nr. 113/25.II.2009
ANEXĂ
la instrucțiuni

MONITORUL OFICIAL AL ROMÂNIEI, PARTEA I, Nr. 113/25.II.2009

15

16

MONITORUL OFICIAL AL ROMÂNIEI, PARTEA I, Nr. 113/25.II.2009

MINISTERUL SĂNĂTĂȚII

ORDIN
privind aprobarea tarifelor pentru unele activități desfășurate
de Departamentul inspecție farmaceutică din cadrul Agenției Naționale a Medicamentului
Văzând Referatul de aprobare al Direcției generale strategii și politica medicamentului nr. I.B. 1.693 din 17 februarie 2009,
având în vedere prevederile art. 857 din Legea nr. 95/2006 privind reforma în domeniul sănătății, cu modificările și
completările ulterioare,
în temeiul Hotărârii Guvernului nr. 1.718/2008 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. 1. — Se aprobă tarifele pentru inspecțiile desfășurate de
Departamentul inspecție farmaceutică din cadrul Agenției
Naționale a Medicamentului la distribuitorii angro de medicamente,
prevăzute în anexa care face parte integrantă din prezentul ordin.

Art. 2. — Agenția Națională a Medicamentului va duce la
îndeplinire dispozițiile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac
București, 17 februarie 2009.
Nr. 172.
ANEXĂ

L I S TA

tarifelor pentru inspecțiile desfășurate de Departamentul inspecție farmaceutică
din cadrul Agenției Naționale a Medicamentului la distribuitorii angro de medicamente
Nr.
crt.

Tarif
— euro —

Denumirea prestației

1.

Inspecție în vederea eliberării autorizației de distribuție angro

750

2.

Inspecție de urmărire a activității desfășurate la distribuitorii angro

350

3.

Inspecție în vederea eliberării autorizației de distribuție angro pentru agenții de
intermediere care efectuează tranzacții de vânzare, procurare și/sau export de
medicamente

350

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 113/25.II.2009 conține 16 pagini.

Prețul: 3,20 lei

&JUYDGY|428355]
ISSN 1453—4495

