Anul 177 (XXI) — Nr. 820

PARTEA I

LEGI, DECRETE, HOTĂRÂRI ȘI ALTE ACTE

Vineri, 27 noiembrie 2009

SUMAR

Pagina
HOTĂRÂRI ALE CURȚII CONSTITUȚIONALE
Hotărârea nr. 31 din 26 noiembrie 2009 privind cererea de
anulare a alegerilor din 22 noiembrie 2009 pentru
funcția de Președinte al României, formulată de
Partidul România Mare ..............................................

Pagina

Hotărârea nr. 36 din 26 noiembrie 2009 privind rezultatul
alegerilor pentru funcția de Președinte al României, în
cadrul primului tur de scrutin desfășurat la
22 noiembrie 2009......................................................

6–7

2
HOTĂRÂRI ALE GUVERNULUI ROMÂNIEI

Hotărârea nr. 32 din 26 noiembrie 2009 referitoare la
contestația privind respingerea înregistrării candidaturii
domnului Ionel Traian Tabără la alegerile pentru
Președintele României din anul 2009 ........................

3

Hotărârea nr. 34 din 26 noiembrie 2009 privind cererea de
anulare a alegerilor din 22 noiembrie 2009 pentru funcția
de Președinte al României, formulată de dl Constantin
Ninel Potîrcă, candidat independent la alegerile pentru
Președintele României din anul 2009 ..........................
Hotărârea nr. 35 din 26 noiembrie 2009 privind cererea de
anulare a alegerilor din 22 noiembrie 2009 pentru
funcția de Președinte al României, pentru secțiile de
votare nr. 538, nr. 539, nr. 540 și nr. 541 din comuna
Slatina, județul Suceava, formulată de Partidul Social
Democrat — Organizația Județeană Suceava ..........

Nr.

4

1.399. — Hotărâre privind reorganizarea unor unități aflate în
subordinea Ministerului Transporturilor și Infrastructurii,
în conformitate cu prevederile Legii nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului
de afaceri și respectarea acordurilor-cadru cu Comisia
Europeană și Fondul Monetar Internațional ..............

8–15

5–6

1.456. — Hotărâre pentru modificarea alin. (6) al art. 2 din
Hotărârea Guvernului nr. 1.768/2005 privind preluarea
din carnetele de muncă a datelor referitoare la
perioadele de stagiu de cotizare realizat în sistemul
public de pensii anterior datei de 1 aprilie 2001 ........

15

2

MONITORUL OFICIAL AL ROMÂNIEI, PARTEA I, Nr. 820/27.XI.2009

HOTĂRÂRI ALE CURȚII CONSTITUȚIONALE
CURTEA CONSTITUȚIONALĂ

H O T Ă R Â R E A Nr. 31
din 26 noiembrie 2009

privind cererea de anulare a alegerilor din 22 noiembrie 2009 pentru funcția
de Președinte al României, formulată de Partidul România Mare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

La data de 22 noiembrie 2009, Partidul România Mare, prin
președintele său, domnul Corneliu Vadim Tudor, a înaintat Curții
Constituționale, în vederea soluționării, cererea de anulare a
alegerilor din data de 22 noiembrie 2009 pentru funcția de
Președinte al României, cerere înregistrată la nr. J6220 din
23 noiembrie 2009.
Potrivit dispozițiilor art. 52 alin. (3) din Legea nr. 47/1992
privind organizarea și funcționarea Curții Constituționale,
cererea se soluționează fără citarea părților, cu participarea
numai a judecătorilor Curții, pe baza sesizării și a celorlalte
documente aflate la dosar.
În motivarea cererii de anulare a alegerilor pentru funcția de
Președinte al României se susține că ăpe parcursul alegerilor
prezidențiale din ziua de 22 noiembrie 2009” a avut loc o
ăavalanșă inimaginabilă de fraude, abuzuri și alte ilegalități” care
ăscandalizează o țară întreagă”, iar dacă ăașa-zise alegeri ar fi
validate, ne-am face de râsul lumii, iar populația și-ar pierde
încrederea în democrație”.
Reprezentantul Ministerului Public solicită respingerea cererii
de anulare a alegerilor pentru funcția de Președinte al României
ca neîntemeiată.
C U R T E A,

analizând contestația în raport cu prevederile Constituției și ale
Legii nr. 370/2004 pentru alegerea Președintelui României, cu
modificările ulterioare, concluziile reprezentantului Ministerului
Public, precum și documentele aflate la dosar, reține
următoarele:
Potrivit dispozițiilor art. 146 lit. f) din Constituție, ale art. 37
și 38 din Legea nr. 47/1992, precum și ale art. 2 și 24 din Legea
nr. 370/2004, Curtea Constituțională a fost legal sesizată și este

competentă să soluționeze cererea de anulare a alegerilor din
data de 22 noiembrie 2009 pentru funcția de Președinte al
României, cerere formulată de Partidul România Mare.
Examinând cererea formulată de Partidul România Mare,
Curtea Constituțională constată că în cursul desfășurării unor
alegeri prezidențiale sunt posibile anumite neregularități, dar
valabilitatea alegerilor depinde de dimensiunile și de amploarea
acestora. Astfel, potrivit art. 24 alin. (1) și (2) din Legea
nr. 370/2004 pentru alegerea Președintelui României,
ă(1) Curtea Constituțională anulează alegerile în cazul în care
votarea și stabilirea rezultatelor au avut loc prin fraudă de natură
să modifice atribuirea mandatului sau, după caz, ordinea
candidaților care pot participa la al doilea tur de scrutin. În
această situație Curtea va dispune repetarea turului de scrutin
în a doua duminică de la data anulării alegerilor.
(2) Cererea de anulare a alegerilor se poate face de partidele
și candidații care au participat la alegeri, în termen de cel mult
3 zile de la închiderea votării; cererea trebuie motivată și
însoțită de dovezile pe care se întemeiază”.
În temeiul acestor prevederi legale, Curtea reține că anularea
alegerilor poate să intervină numai în cazul în care votarea și
stabilirea rezultatelor au avut loc prin fraudă, iar aceasta este
de natură să modifice atribuirea mandatului sau, după caz,
ordinea candidaților care pot participa la al doilea tur de scrutin,
precum și faptul că cererea de anulare a alegerilor trebuie
motivată și însoțită de dovezile pe care se întemeiază.
Curtea Constituțională constată că în multe cazuri în care
s-au semnalat ilegalități au fost sesizate autoritățile publice în
vederea aplicării tratamentului stabilit de lege. În aceste condiții,
simpla afirmație că ăpe parcursul alegerilor prezidențiale din ziua
de 22 noiembrie 2009” a avut loc o ăavalanșă inimaginabilă de
fraude, abuzuri și alte ilegalități” rămâne fără probe care să
justifice existența unei fraude electorale.
Ca urmare, împrejurări ca cele semnalate în cererea de
anulare a primului tur de scrutin pentru alegerea Președintelui
României nu sunt de natură să ducă la anularea alegerilor,
întrucât nu relevă o fraudă de natură să modifice ordinea
candidaților care pot participa la al doilea tur de scrutin.
Față de cele arătate, nefiind întrunite condițiile dispozițiilor
art. 24 alin. (1) și (2) din Legea nr. 370/2004, cererea de anulare
a alegerilor pentru funcția de Președinte al României urmează
să fie respinsă.

Pentru considerentele expuse, în temeiul art. 146 lit. f) din Constituție, al art. 37 și 38 din Legea nr. 47/1992, republicată,
precum și al art. 24 și 25 din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge cererea de anulare a alegerilor din data de 22 noiembrie 2009 pentru funcția de Președinte al României,
formulată de Partidul România Mare.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 820/27.XI.2009

3

CURT EA CONSTITUȚIONALĂ

H O T Ă R Â R E A Nr. 32
din 26 noiembrie 2009

referitoare la contestația privind respingerea înregistrării candidaturii domnului Ionel Traian Tabără
la alegerile pentru Președintele României din anul 2009
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

La data de 23 noiembrie 2009 a fost înregistrată, sub
nr. J6221, la Curtea Constituțională contestația formulată de
domnul Ionel Traian Tabără împotriva respingerii înregistrării
candidaturii sale la alegerile pentru Președintele României din
anul 2009.
Contestația formează obiectul Dosarului Curții Constituționale
nr. 8.123F/2009, fiind transmisă de Curtea de Apel București —
Secția a VIII-a contencios administrativ și fiscal, care, prin
Sentința civilă nr. 4.024 din 19 noiembrie 2009, pronunțată în
Dosarul nr. 10.524/2/2009, ădeclină competența de soluționare
a cauzei în favoarea Curții Constituționale”.
În temeiul dispozițiilor art. 52 din Legea nr. 47/1992 privind
organizarea și funcționarea Curții Constituționale și ale art. 30
alin. (1) din Legea nr. 370/2004 pentru alegerea Președintelui
României, contestațiile se soluționează fără înștiințarea părților,
cu participarea reprezentantului Ministerului Public, pe baza
sesizării și a celorlalte documente aflate la dosar.
În motivarea contestației, domnul Ionel Traian Tabără susține
că, deși îndeplinește condițiile de fond pentru a candida la
alegerile pentru funcția de Președinte al României, Biroul
Electoral Central i-a respins candidatura.
Reprezentantul Ministerului Public pune concluzii de
respingere a contestației, ca fiind tardiv introdusă, deoarece a
fost depusă la Curtea Constituțională cu depășirea termenului
prevăzut de dispozițiile art. 112 alin. (1) din Legea nr. 370/2004.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României, văzând

concluziile reprezentantului Ministerului Public, precum și
documentele aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992 privind organizarea și funcționarea
Curții Constituționale, precum și celor ale art. 112 alin. (1) și (2)
din Legea nr. 370/2004 pentru alegerea Președintelui României,
Curtea Constituțională este competentă să soluționeze
contestația împotriva respingerii înregistrării candidaturii
domnului Ionel Traian Tabără la alegerile pentru Președintele
României din anul 2009.
Examinând contestația, Curtea constată că, potrivit
dispozițiilor art. 112 alin. (1) din Legea nr. 370/2004, ăÎn cel mult
24 de ore de la expirarea termenului prevăzut la art. 11 alin. (2),
[...] candidații, partidele politice, organizațiile cetățenilor
aparținând minorităților naționale, alianțele politice, alianțele
electorale și alegătorii pot contesta înregistrarea sau
respingerea înregistrării candidaturilor [...]. Contestațiile se fac în
scris și se depun la Curtea Constituțională.”, iar, în conformitate
cu dispozițiile art. 11 alin. (2) din același act normativ,
ăÎnregistrarea și respingerea înregistrării candidaturilor de către
Biroul Electoral Central se fac prin decizie, în termen de cel mult
48 de ore de la depunerea acestora”.
Așa cum rezultă din actele dosarului, domnul Ionel Traian
Tabără a formulat acțiune privind obligația de a face în
contradictoriu cu Biroul Electoral Central, înregistrată la Curtea
de Apel București — Secția a VIII-a contencios administrativ și
fiscal la data de 10 noiembrie 2009, formând obiectul Dosarului
nr. 10.524/2/2009.
Prin Sentința civilă nr. 4.024 din 19 noiembrie 2009,
pronunțată în acest dosar, instanța de judecată și-a declinat
competența de soluționare a cauzei în favoarea Curții
Constituționale, cauză înregistrată la Curtea Constituțională la
data de 23 noiembrie 2009.
Față de prevederile de lege citate și situația mai sus arătată,
Curtea constată ca fiind tardiv introdusă contestația formulată
de domnul Ionel Traian Tabără împotriva respingerii înregistrării
candidaturii sale la alegerile pentru Președintele României din
anul 2009, chiar față de data înregistrării acesteia la Curtea de
Apel București — Secția a VIII-a contencios administrativ și
fiscal, și urmează a o respinge ca atare.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 și 38 din Legea
nr. 47/1992, precum și al art. 112 alin. (1) și (2) din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge contestația formulată de domnul Ionel Traian Tabără împotriva respingerii înregistrării candidaturii sale la alegerile
pentru Președintele României din anul 2009.
Hotărârea este definitivă, se comunică Biroului Electoral Central și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

4

MONITORUL OFICIAL AL ROMÂNIEI, PARTEA I, Nr. 820/27.XI.2009
CURTEA CONSTITUȚIONALĂ

H O T Ă R Â R E A Nr. 34
din 26 noiembrie 2009

privind cererea de anulare a alegerilor din 22 noiembrie 2009 pentru funcția
de Președinte al României, formulată de dl Constantin Ninel Potîrcă, candidat independent
la alegerile pentru Președintele României din anul 2009
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 25 noiembrie 2009, dl Constantin Ninel Potîrcă a
înaintat Curții Constituționale, în vederea soluționării, cererea
de anulare a alegerilor pentru funcția de Președinte al României,
cerere înregistrată la Curtea Constituțională cu nr. J6258 din
25 noiembrie 2009.
Potrivit dispozițiilor art. 52 alin. (3) din Legea nr. 47/1992
privind organizarea și funcționarea Curții Constituționale,
cererea se soluționează fără citarea părților, cu participarea
numai a judecătorilor Curții, pe baza sesizării și a celorlalte
documente aflate la dosar.
În motivarea cererii de anulare a alegerilor pentru funcția de
Președinte al României, se susține că fraudarea alegerilor
decurge din discriminarea creată de art. 77 alin. (1), art. 79
alin. (1), art. 711 alin. (1) și art. 712 alin. (1) din Legea
nr. 370/2004, aceste dispoziții de lege fiind contrare prevederilor
art. 4 alin. (2) și art. 16 din Constituție. De asemenea, arată că
a depus la Curtea Constituțională o contestație înregistrată cu
nr. J6218 din 20 noiembrie 2009, prin care, ăpe cale de
excepție”, a invocat neconstituționalitatea textelor de lege mai
sus amintite. În sfârșit, arată că cererea de anulare a alegerilor
nu este motivată, așa cum cere art. 24 alin. (2) din Legea nr.
370/2004, întrucât această condiție este în vădită contradicție
cu prevederile art. 77 alin. (1), art. 79 alin. (1), art. 711 alin. (1) și
art. 712 alin. (1) din Legea nr. 370/2004.
Reprezentantul Ministerului Public solicită respingerea cererii
de anulare a alegerilor pentru funcția de Președinte al României,
arătând că argumentele invocate de dl Constantin Ninel Potîrcă
constituie motive ale unei excepții de neconstituționalitate care
nu poate fi soluționată pe această cale.
C U R T E A,

analizând contestația în raport cu prevederile Constituției și ale
Legii nr. 370/2004 pentru alegerea Președintelui României, cu
modificările
și
completările
ulterioare,
concluziile
reprezentantului Ministerului Public, precum și documentele
aflate la dosar, reține următoarele:

Potrivit dispozițiilor art. 146 lit. f) din Constituție, ale art. 37 și
38 din Legea nr. 47/1992, precum și ale art. 2 și 24 din Legea
nr. 370/2004, Curtea Constituțională a fost legal sesizată și este
competentă să soluționeze cererea de anulare a alegerilor din
data de 22 noiembrie 2009 pentru funcția de Președinte al
României, cerere formulată de dl Constantin Ninel Potîrcă.
Examinând cererea formulată de dl Constantin Ninel Potîrcă,
Curtea Constituțională constată că aspectele invocate pe
această cale pun în discuție constituționalitatea unor dispoziții
ale Legii nr. 370/2004 pentru alegerea Președintelui României în
raport cu prevederile art. 4 și 16 din Constituție, dar și problema
ăconformității” unor dispoziții ale legii amintite între ele. Astfel,
arată că prevederile art. 77 alin. (1), art. 79 alin. (1), art. 711
alin. (1) și art. 712 alin. (1) din Legea nr. 370/2004 sunt
discriminatorii, întrucât nu permit și reprezentanților candidaților
independenți să facă parte din componența birourilor electorale.
De asemenea, arată că, prin neparticiparea în birourile
electorale, nu poate îndeplini cerința de a motiva cererea pentru
anularea alegerilor.
Față de aceste aspecte, Curtea reține că, având în vedere
prevederile art. 24 alin. (1) din Legea nr. 370/2004, potrivit
cărora ă(1) Curtea Constituțională anulează alegerile în cazul în
care votarea și stabilirea rezultatelor au avut loc prin fraudă de
natură să modifice atribuirea mandatului sau, după caz, ordinea
candidaților care pot participa la al doilea tur de scrutin[...]”,
problemele vizând neconstituționalitatea unor texte de lege nu
pot constitui obiect al cererii privind anularea alegerilor pentru
funcția de Președinte al României.
De asemenea, Curtea reține că, potrivit alin. (2) al articolului
mai sus menționat, o astfel de cerere trebuie însoțită de dovezi
care să releve actul de fraudă. Or, dl Constantin Ninel Potîrcă
admite în cererea sa că nu deține dovezi în sensul fraudării
alegerilor, solicitând doar Curții Constituționale să verifice
informațiile furnizate de mass-media cu privire la desfășurarea
alegerilor. În atare condiții, Curtea consideră că cerința
prevăzută de art. 24 alin. (2) din Legea nr. 370/2004 nu este
îndeplinită.
În sfârșit, în ceea ce privește aspectul invocat de
dl Constantin Ninel Potîrcă privind faptul că prin contestația
înregistrată la Curtea Constituțională cu nr. J6218 din
20 noiembrie 2009 a cerut anularea alegerilor pentru funcția de
Președinte al României, iar această solicitare nu a fost
soluționată, Curtea reține că prin Adresa nr. 15.291 din
25 noiembrie 2009 a răspuns acestei cereri pe cale
administrativă, arătând că excepția de neconstituționalitate a
unei legi sau ordonanțe nu poate fi invocată direct, ci prin
încheiere a instanței de judecată.

Pentru considerentele expuse, în temeiul art. 146 lit. f) din Constituție, al art. 37 și 38 din Legea nr. 47/1992, republicată,
precum și al art. 24 și 25 din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge cererea de anulare a alegerilor din data de 22 noiembrie 2009 pentru funcția de Președinte al României,
formulată de dl Constantin Ninel Potîrcă.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 820/27.XI.2009

5

CURTEA CONSTITUȚIONALĂ

H O T Ă R Â R E A Nr. 35
din 26 noiembrie 2009

privind cererea de anulare a alegerilor din 22 noiembrie 2009 pentru funcția
de Președinte al României, pentru secțiile de votare nr. 538, nr. 539, nr. 540 și nr. 541
din comuna Slatina, județul Suceava, formulată de Partidul Social Democrat —
Organizația Județeană Suceava
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

La data de 25 noiembrie 2009, Partidul Social Democrat —
Organizația Județeană Suceava, prin președintele său, domnul
Gavril Mîrza, a înaintat Curții Constituționale, în vederea
soluționării, cererea de anulare a alegerilor din data de
22 noiembrie 2009 pentru funcția de Președinte al României,
pentru secțiile de votare nr. 538, nr. 539, nr. 540 și nr. 541 din
comuna Slatina, județul Suceava.
Cererea a fost înregistrată la Curtea Constituțională sub
nr. J6272 din 25 noiembrie 2009.
Potrivit dispozițiilor art. 52 alin. (3) din Legea nr. 47/1992
privind organizarea și funcționarea Curții Constituționale,
cererea se soluționează fără citarea părților, cu participarea
numai a judecătorilor Curții, pe baza sesizării și a celorlalte
documente aflate la dosar.
În motivarea cererii de anulare a alegerilor pentru funcția de
Președinte al României, pentru secțiile de votare nr. 538,
nr. 539, nr. 540 și nr. 541 din comuna Slatina, județul Suceava,
se susține, în esență, că membrii biroului electoral al secției de
votare au fost împiedicați să-și exercite atribuțiile prevăzute de
art. 194 alin. (3) și (5) din Legea nr. 370/2004.
Reprezentantul Ministerului Public solicită respingerea cererii
de anulare a alegerilor pentru funcția de Președinte al României,
pentru secțiile de votare nr. 538, nr. 539, nr. 540 și nr. 541 din
comuna Slatina, județul Suceava, ca neîntemeiată.
C U R T E A,

analizând contestația în raport cu prevederile Constituției și ale
Legii nr. 370/2004 pentru alegerea Președintelui României, cu
modificările
și
completările
ulterioare,
concluziile
reprezentantului Ministerului Public, precum și documentele
aflate la dosar, reține următoarele:
Potrivit dispozițiilor art. 146 lit. f) din Constituție, ale art. 37
și 38 din Legea nr. 47/1992, precum și ale art. 2 și 24 din Legea
nr. 370/2004, Curtea Constituțională a fost legal sesizată și este
competentă să soluționeze cererea de anulare a alegerilor din
data de 22 noiembrie 2009 pentru funcția de Președinte al
României, pentru secțiile de votare nr. 538, nr. 539, nr. 540 și
nr. 541 din comuna Slatina, județul Suceava, cerere formulată
de Partidul Social Democrat — Organizația Județeană Suceava.
Examinând cererea formulată de Partidul Social Democrat —
Organizația Județeană Suceava, prin președintele său, domnul
Gavril Mîrza, Curtea Constituțională constată că, potrivit art. 24
alin. (1) și (2) din Legea nr. 370/2004 pentru alegerea

Președintelui României, ă(1) Curtea Constituțională anulează
alegerile în cazul în care votarea și stabilirea rezultatelor au avut
loc prin fraudă de natură să modifice atribuirea mandatului sau,
după caz, ordinea candidaților care pot participa la al doilea tur
de scrutin. În această situație Curtea va dispune repetarea
turului de scrutin în a doua duminică de la data anulării
alegerilor.
(2) Cererea de anulare a alegerilor se poate face de partidele
și candidații care au participat la alegeri, în termen de cel mult
3 zile de la închiderea votării; cererea trebuie motivată și însoțită
de dovezile pe care se întemeiază.”
În temeiul acestor prevederi legale, Curtea reține că anularea
alegerilor poate să intervină numai în cazul în care votarea și
stabilirea rezultatelor au avut loc prin fraudă, iar aceasta este
de natură să modifice atribuirea mandatului sau, după caz,
ordinea candidaților care pot participa la al doilea tur de scrutin,
precum și faptul că cererea de anulare a alegerilor trebuie
motivată și însoțită de dovezile pe care se întemeiază.
Curtea Constituțională constată că, în prezenta cauză,
anumite neregularități cu privire la desfășurarea alegerilor pentru
Președintele României, din data de 22 noiembrie, care au
existat la secțiile de votare nr. 538, nr. 539, nr. 540 și nr. 541 din
comuna Slatina, județul Suceava, au fost comunicate de către
președintele Partidului Social Democrat — Organizația
Județeană Suceava, domnul Gavril Mîrza, atât Biroului Electoral
Județean nr. 35 Suceava, cât și Inspectoratului Județean de
Poliție, prin adrese, în data de 22 noiembrie 2009, ora 15.00.
Ca urmare a sesizării formulate de Partidul Social Democrat —
Organizația Județeană Suceava, Biroul Electoral Județean
nr. 35 Suceava a emis Decizia nr. 29 din 22 noiembrie 2009 prin
care a constatat că faptele descrise de către acest partid
constituie încălcări ale dispozițiilor art. 194, art. 195 și art. 75 din
Legea nr. 370/2004 și, în temeiul art. 710 alin. (1) lit. a) și alin. (3)
raportat la art. 712 alin. (3) din aceeași lege, a dispus înlocuirea
președinților birourilor electorale ale secțiilor de votare nr. 538,
nr. 539, nr. 540 și nr. 541 din comuna Slatina, județul Suceava.
În aceste condiții, constatând că, pe de o parte, prin Decizia
nr. 29 din 22 noiembrie 2009 a Biroului Electoral Județean
nr. 35 Suceava, neregularitățile cu privire la desfășurarea
alegerilor pentru Președintele României din data de
22 noiembrie 2009, din comuna Slatina, județul Suceava, au
fost remediate, iar pe de altă parte, împrejurările semnalate nu
sunt de natură să ducă la anularea alegerilor, întrucât nu relevă
o fraudă de natură să modifice ordinea candidaților care pot
participa la al doilea tur de scrutin, nefiind întrunite condițiile
dispozițiilor art. 24 alin. (1) și (2) din Legea nr. 370/2004, Curtea
urmează a respinge cererea de anulare a alegerilor pentru
funcția de Președinte al României din data de 22 noiembrie
2009, pentru secțiile de votare nr. 538, nr. 539, nr. 540 și nr. 541
din comuna Slatina, județul Suceava.

6

MONITORUL OFICIAL AL ROMÂNIEI, PARTEA I, Nr. 820/27.XI.2009

Pentru considerentele expuse, în temeiul art. 146 lit. f) din Constituție, al art. 37 și 38 din Legea nr. 47/1992, republicată,
precum și al art. 24 și 25 din Legea nr. 370/2004,
CURTEA CONSTITUȚIONALĂ

În numele legii
H O T Ă R Ă Ș T E:

Respinge cererea de anulare a alegerilor din data de 22 noiembrie 2009 pentru funcția de Președinte al României, pentru
secțiile de votare nr. 538, nr. 539, nr. 540 și nr. 541 din comuna Slatina, județul Suceava, formulată de Partidul Social Democrat —
Organizația Județeană Suceava, prin președintele său, domnul Gavril Mîrza.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

H O T Ă R Â R E A Nr. 36
din 26 noiembrie 2009

privind rezultatul alegerilor pentru funcția de Președinte al României,
în cadrul primului tur de scrutin desfășurat la 22 noiembrie 2009
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Pe rol se află examinarea procesului-verbal încheiat de
Biroul Electoral Central la data de 26 noiembrie 2009 și a
dosarelor birourilor electorale de circumscripție privind rezultatul
alegerilor din 22 noiembrie 2009 pentru funcția de Președinte al
României.
CURTEA

constată că, în conformitate cu prevederile art. 146 lit. f) din
Constituție, precum și cu cele ale art. 25 și ale art. 26 alin. (2) din
Legea nr. 370/2004 pentru alegerea Președintelui României, cu
modificările și completările ulterioare, este competentă să
stabilească rezultatul alegerilor din 22 noiembrie 2009 pentru
funcția de Președinte al României.
Înainte de a se pronunța asupra rezultatului alegerilor, Curtea
Constituțională a examinat 3 cereri de anulare a acestora
formulate de către: Partidul România Mare, cerere care face

obiectul Dosarului Curții Constituționale nr. 8.103F/2009,
Constantin Ninel Potîrcă, cerere ce face obiectul Dosarului
nr. 8.141F/2009, și Partidul Social Democrat — Organizația
Județeană Suceava, cerere care face obiectul Dosarului
nr. 8.155F/2009.
Aceste cereri au fost respinse prin Hotărârea nr. 31 din
26 noiembrie 2009, prin Hotărârea nr. 34 din 26 noiembrie 2009
și prin Hotărârea nr. 35 din 26 noiembrie 2009, constatându-se
că nu sunt întrunite condițiile prevăzute de art. 24 alin. (1) din
Legea nr. 370/2004 pentru alegerea Președintelui României, în
conformitate cu care Curtea Constituțională anulează alegerile
în cazul în care votarea și stabilirea rezultatelor au avut loc prin
fraudă de natură să modifice atribuirea mandatului sau, după
caz, ordinea candidaților care pot participa la al doilea tur de
scrutin.
În urma examinării dosarelor birourilor electorale de
circumscripție privind alegerile pentru funcția de Președinte al
României, Curtea Constituțională constată că nu s-au produs
neregularități referitoare la întocmirea proceselor-verbale de
către birourile electorale, de natură să infirme rezultatele
stabilite.
Din analiza procesului-verbal, încheiat potrivit art. 23 din
Legea nr. 370/2004 de către Biroul Electoral Central la data de
26 noiembrie 2009, precum și a dosarelor birourilor electorale de
circumscripție privind alegerile pentru funcția de Președinte al
României, comunicate Curții Constituționale la data de

MONITORUL OFICIAL AL ROMÂNIEI, PARTEA I, Nr. 820/27.XI.2009
26 noiembrie 2009, se constată că la alegerile desfășurate în
ziua de 22 noiembrie 2009 rezultatele au fost următoarele:
— numărul total al alegătorilor înscriși în listele electorale
permanente: 18.293.277;
— numărul total al alegătorilor care s-au prezentat la urne:
9.946.748;
— majoritatea de voturi ale alegătorilor: 9.146.639;
— numărul total al voturilor valabil exprimate: 9.718.840;
— numărul total al voturilor nule: 227.446,
din care pentru:
1. GEORGE-CRIN-LAURENȚIU ANTONESCU 1.945.831 voturi
2. MIRCEA-DAN GEOANĂ
3.027.838 voturi
3. HUNOR KELEMEN
372.764 voturi
4. TRAIAN BĂSESCU
3.153.640 voturi
5. SORIN-MIRCEA OPRESCU
309.764 voturi
6. GEORGE BECALI
186.390 voturi
7. OVIDIU-CRISTIAN IANE
22.515 voturi
8. GHEORGHE-EDUARD MANOLE
34.189 voturi
9. CORNELIU VADIM-TUDOR
540.380 voturi
10. REMUS-FLORINEL CERNEA
60.539 voturi
11. CONSTANTIN-NINEL POTÎRCĂ
21.306 voturi
12. CONSTANTIN ROTARU
43.684 voturi

7

Din datele prezentate rezultă că în turul întâi de scrutin
niciunul dintre candidați nu a întrunit majoritatea de voturi ale
alegătorilor înscriși în listele electorale, potrivit art. 81 alin. (2) din
Constituție, respectiv 9.146.639, și, pe cale de consecință, nu
poate fi declarat ales în funcția de Președinte al României.
Ca atare, în exercitarea atribuțiilor sale stabilite prin art. 26
din Legea nr. 370/2004, Curtea Constituțională urmează să
aducă la cunoștința publică prenumele și numele primilor
2 candidați care vor participa la cel de-al doilea tur de scrutin,
precum și ziua votării.
Ținând seama de numărul de voturi obținute de către fiecare
candidat la primul tur de scrutin, la cel de-al doilea tur de scrutin
vor participa domnul Traian Băsescu și domnul Mircea-Dan
Geoană, în această ordine.
Cel de-al doilea tur de scrutin urmează să aibă loc, potrivit
art. 26 alin. (1) din Legea nr. 370/2004, la două săptămâni de la
primul tur de scrutin, și anume în ziua de duminică, 6 decembrie
2009.

Având în vedere cele menționate, cu unanimitate de voturi,
CURTEA CONSTITUȚIONALĂ

În numele legii
H O T Ă R Ă Ș T E:

1. Aduce la cunoștința publică rezultatele alegerilor pentru funcția de Președinte al României din primul tur de scrutin de
la data de 22 noiembrie 2009, după cum urmează:
— numărul total al alegătorilor înscriși în listele electorale permanente este de:
18.293.277;
— numărul total al alegătorilor care s-au prezentat la urne este de:
9.946.748;
— majoritatea de voturi ale alegătorilor este de:
9.146.639;
— numărul total al voturilor nule este de:
227.446;
— numărul total al voturilor valabil exprimate este de:
9.718.840,
din care pentru:
1. TRAIAN BĂSESCU
3.153.640 voturi
2. MIRCEA-DAN GEOANĂ
3.027.838 voturi
3. GEORGE-CRIN-LAURENȚIU ANTONESCU
1.945.831 voturi
4. CORNELIU VADIM-TUDOR
540.380 voturi
5. KELEMEN HUNOR
372.764 voturi
6. SORIN-MIRCEA OPRESCU
309.764 voturi
7. GEORGE BECALI
186.390 voturi
8. REMUS-FLORINEL CERNEA
60.539 voturi
9. CONSTANTIN ROTARU
43.684 voturi
10. GHEORGHE-EDUARD MANOLE
34.189 voturi
11. OVIDIU-CRISTIAN IANE
22.515 voturi
12. CONSTANTIN-NINEL POTÎRCĂ
21.306 voturi.
2. Se organizează al doilea tur de scrutin pentru alegerea Președintelui României în ziua de duminică, 6 decembrie 2009,
la care participă domnul Traian Băsescu și domnul Mircea-Dan Geoană, în această ordine.
3. Prezenta hotărâre este definitivă, se publică în Monitorul Oficial al României, Partea I, și se aduce la cunoștință prin
presă.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

8

MONITORUL OFICIAL AL ROMÂNIEI, PARTEA I, Nr. 820/27.XI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind reorganizarea unor unități aflate în subordinea Ministerului Transporturilor și Infrastructurii,
în conformitate cu prevederile Legii nr. 329/2009 privind reorganizarea unor autorități și instituții
publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional
În temeiul art. 108 din Constituția României, republicată, al art. 5 alin. (1), (4) și (5) din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordului-cadru cu Comisia Europeană și Fondul Monetar Internațional, precum și al pct. 15 și 16 din anexa nr. 1 la această lege,
în conformitate cu art. 6 din Legea 329/2009,
Guvernul României adoptă prezenta hotărâre.
Art. I. — (1) Centrul Național de Calificare și Instruire
Feroviară — CENAFER, denumit în continuare CENAFER,
înființat prin Ordonanța Guvernului nr. 58/2004, aprobată cu
modificări și completări prin Legea nr. 408/2004, își schimbă
regimul de finanțare, prin virarea veniturilor încasate la bugetul
de stat și finanțarea cheltuielilor de la bugetul de stat.
(2) CENAFER, se reorganizează și funcționează ca instituție
publică finanțată integral de la bugetul de stat, organ de
specialitate cu personalitate juridică în subordinea Ministerului
Transporturilor și Infrastructurii.
(3) Numărul maxim de posturi al CENAFER este de 200.
(4) Reîncadrarea personalului se face corespunzător studiilor
și vechimii în specialitate, pe funcțiile corespunzătoare
prevăzute în legislația de salarizare aplicabilă personalului din
instituțiile publice finanțate integral de la bugetul de stat, potrivit
legii.
Art. II. — Hotărârea Guvernului nr. 1.663/2004 privind
organizarea și funcționarea Centrului Național de Calificare și
Instruire Feroviară — CENAFER, publicată în Monitorul Oficial
al României, Partea I, nr. 983 din 26 octombrie 2004, se
modifică după cum urmează:
1. Articolul 5 va avea următorul cuprins:
ăArt. 5. — (1) CENAFER se finanțează integral de la bugetul
de stat.
(2) CENAFER percepe, pe bază de contract, tarife pentru
activitățile specifice, conform reglementărilor în vigoare.
(3) CENAFER mai poate percepe tarife stabilite în condițiile
legii, pentru desfășurarea altor activități privind valorificarea unor
servicii și/sau produse din activități proprii și conexe, chirii,
prestații editoriale, metodologii, lucrări, proiecte, studii,
prognoze, expertize, alte prestări de servicii, exploatări ale unor
bunuri pe care le are în administrare.
(4) Veniturile obținute de CENAFER se fac venit la bugetul de
stat.”
2. Articolul 9 va avea următorul cuprins:
ăArt. 9. — Structura organizatorică a CENAFER se aprobă
prin ordin al ministrului transporturilor și infrastructurii.”
3. Articolul 10 va avea următorul cuprins:
ăArt. 10. — Conducerea CENAFER este asigurată de
directorul general, numit și revocat prin ordin al ministrului
transporturilor și infrastructurii.”
4. Articolul 11 se abrogă.
5. La articolul 12, alineatul (4) va avea următorul cuprins:
ă(4) Salarizarea personalului CENAFER se stabilește potrivit
reglementărilor privind salarizarea personalului din instituțiile
publice finanțate integral de la bugetul de stat.”
6. La articolul 12, alineatele (5) și (6) se abrogă.
7. Articolul 13 se abrogă.

8. Anexa nr. 2 se înlocuiește cu anexa nr. 1 la prezenta
hotărâre.
Art. III. — Agenția de Sănătate Publică a Ministerului
Transporturilor și Infrastructurii, înființată prin Ordonanța de
urgență a Guvernului nr. 64/2003 pentru stabilirea unor măsuri
privind înființarea, organizarea, reorganizarea sau funcționarea
unor structuri din cadrul aparatului de lucru al Guvernului, a
ministerelor, a altor organe de specialitate ale administrației
publice centrale și a unor instituții publice, aprobată cu modificări
prin Legea nr. 194/2004, cu modificările ulterioare, se
desființează.
Art. IV. — (1) Activitatea sanitar-veterinară a Agenției de
Sănătate Publică a Ministerului Transporturilor și Infrastructurii
și un număr de 37 de persoane care desfășoară această
activitate în prezent se preiau de către Autoritatea Națională
Sanitară Veterinară și pentru Siguranța Alimentelor.
(2) Activitatea de medicină preventivă, avizare și autorizare
sanitară și inspecția sanitară de stat și un număr de 15 persoane
care desfășoară această activitate se preiau de către Ministerul
Transporturilor și Infrastructurii.
(3) Patrimoniul Agenției de Sănătate Publică a Ministerului
Transporturilor și Infrastructurii se preia de către Ministerul
Transporturilor și Infrastructurii și de către Autoritatea Națională
Sanitară Veterinară și pentru Siguranța Alimentelor,
corespunzător activităților preluate.
(4) Predarea-preluarea patrimoniului se va face în termen de
30 de zile de la publicarea în Monitorul Oficial al României,
Partea I, a prezentei hotărâri.
(5) Încadrarea personalului care se preia potrivit alin. (1) și
(2) în numărul de posturi aprobat și pe noile funcții din instituția
care îl preia, precum și stabilirea drepturilor salariale aferente
se realizează în termen de maximum 60 de zile de la intrarea în
vigoare a prezentei hotărâri, potrivit legii.
(6) Încetarea raporturilor de muncă sau de serviciu ale
personalului, ca urmare a reorganizării potrivit Legii nr. 329/2009
privind reorganizarea unor autorități și instituții publice,
raționalizarea cheltuielilor publice, susținerea mediului de afaceri
și respectarea acordurilor-cadru cu Comisia Europeană și
Fondul Monetar Internațional, se face cu respectarea
procedurilor legale aplicabile categoriei de personal din care
face parte și a prevederilor legale privind protecția socială, pe
baza criteriilor stabilite între conducerea Agenției de Sănătate
Publică a Ministerului Transporturilor și Infrastructurii și
reprezentanții salariaților, în termen de maximum 60 de zile de
la data intrării în vigoare a prezentei hotărâri.
Art. V. — Hotărârea Guvernului nr. 312/2004 privind
organizarea și funcționarea Agenției de Sănătate Publică a
Ministerului Transporturilor și Infrastructurii, publicată în

MONITORUL OFICIAL AL ROMÂNIEI, PARTEA I, Nr. 820/27.XI.2009
Monitorul Oficial al României, Partea I, nr. 232 din 17 martie
2004, se abrogă.
Art. VI. — Hotărârea Guvernului nr. 76/2009 privind
organizarea și funcționarea Ministerului Transporturilor și
Infrastructurii, publicată în Monitorul Oficial al României, Partea I,
nr. 89 din 13 februarie 2009, cu modificările și completările
ulterioare, se modifică după cum urmează:
1. La articolul 4 alineatul (1), punctul 18 va avea
următorul cuprins:
ă18. emite norme și asigură prin rețeaua sanitară proprie
asistența medicală și psihologică a personalului din transporturi
cu atribuții în siguranța circulației și a navigației; emite certificate
de agreare pentru unitățile medicale și psihologice, altele decât
cele din subordinea ministerului, în vederea realizării
examinărilor medicale și psihologice pentru personalul cu
atribuții ce concură la siguranța circulației rutiere; organizează și
derulează activități de avizare și autorizare sanitară a
obiectivelor social-economice din competența ministerului;
monitorizează activități de igienă, epidemiologie și activități de
inspecție sanitară de stat în transporturi; efectuează activități de

9

medicina muncii, prin evaluarea condițiilor de muncă, a factorilor
de risc, a bolilor profesionale ale personalului care lucrează în
transporturi;”.
2. La articolul 5, alineatele (5) și (6) vor avea următorul
cuprins:
ă(5) Ministrul transporturilor și infrastructurii este ajutat în
activitatea de conducere a ministerului de 4 secretari de stat.
(6) Răspunderile și atribuțiile secretarilor de stat se stabilesc
prin ordin al ministrului transporturilor și infrastructurii.”
3. La articolul 8, alineatul (5) va avea următorul cuprins:
ă(5) Numărul maxim de posturi este 514, exclusiv demnitarii
și posturile aferente cabinetului ministrului.”
4. Anexele nr. 1 și 2 se înlocuiesc cu anexele nr. 2 și 3 la
prezenta hotărâre.
Art. VII. — Cu excepția art. III și V, care intră în vigoare în
maximum 30 de zile de la data publicării, prezenta hotărâre intră
în vigoare la data publicării în Monitorul Oficial al României,
Partea I.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 18 noiembrie 2009.
Nr. 1.399.
ANEXA Nr. 1
(Anexa nr. 2 la Hotărârea Guvernului nr. 1.663/2004)

REGULAMENT

de organizare și funcționare a Centrului Național de Calificare și Instruire Feroviară — CENAFER
CAPITOLUL I
Prevederi generale
Art. 1. — (1) Centrul Național de Calificare și Instruire
Feroviară — CENAFER, denumit în continuare CENAFER,
funcționează în subordinea Ministerului Transporturilor și
Infrastructurii și este organ de specialitate desemnat să asigure,
în principal, formarea-calificarea, perfecționarea și verificarea
profesională periodică a personalului care efectuează activități
specifice desfășurării transportului feroviar în condiții de
siguranță a circulației, securitate a transporturilor și de calitate a
serviciilor feroviare, precum și participarea în comisiile de
autorizare a personalului cu responsabilități în siguranța
circulației din transportul feroviar.
(2) Activitățile prevăzute la alin. (1) vizează, în principal,
funcțiile cu responsabilități în siguranța circulației, prevăzute în
lista din anexa nr. 1 la hotărâre, listă ce poate fi actualizată prin
ordin al ministrului transporturilor și infrastructurii.
(3) CENAFER poate asigura, la cerere, și instruirea
profesională a personalului care efectuează activități specifice
desfășurării transportului feroviar.

Art. 2. — CENAFER gestionează biblioteca tehnică de
specialitate feroviară — fondul de carte, reviste de specialitate,
alte materiale audio și video —, precum și activitatea muzeistică
feroviară, prin preluarea acestora de la Centrul de Perfecționare
și Calificare a Personalului C.F.R. București și de la centrele de
calificare din structurile regionale ale C.F.R.
Art. 3. — (1) CENAFER este instituție publică cu
personalitate juridică, finanțată integral de la bugetul de stat.
(2) CENAFER percepe, pe bază de contract, tarife pentru
activitățile specifice, conform reglementărilor în vigoare.
(3) CENAFER mai poate percepe tarife stabilite în condițiile
legii pentru desfășurarea altor activități privind valorificarea unor
servicii și/sau produse din activități proprii și conexe, chirii,
prestații editoriale, metodologii, lucrări, proiecte, studii,
prognoze, expertize, alte prestări de servicii, exploatări ale unor
bunuri pe care le au în administrare.
(4) Veniturile obținute de CENAFER se fac venit la bugetul de
stat.
(5) CENAFER are sediul în municipiul București, Calea
Griviței nr. 343, sectorul 1.

10

MONITORUL OFICIAL AL ROMÂNIEI, PARTEA I, Nr. 820/27.XI.2009

(6) În cadrul CENAFER se asigură și reprezentare în teritoriu
prin 7 subunități în municipiile Craiova, Timișoara, Cluj-Napoca,
Brașov, Iași, Galați și Constanța.
CAPITOLUL II
Atribuții
Art. 4. — Obiectul de activitate al CENAFER este, în
principal, formarea-calificarea, ridicarea nivelului de pregătire
profesională și verificarea profesională periodică a personalului
care efectuează activități specifice desfășurării transportului
feroviar în condiții de siguranță a circulației, securitate a
transporturilor și de calitate a serviciilor feroviare, denumite în
continuare operațiuni feroviare, precum și participarea în
comisiile de autorizare a personalului cu responsabilități în
siguranța circulației din transportul feroviar.
Art. 5. — (1) Pentru realizarea obiectului său de activitate,
CENAFER are următoarele atribuții principale, pe care le
realizează în conformitate cu legislația în vigoare:
a) organizarea și derularea programelor de formare
profesională — cursuri de calificare a personalului care urmează
să efectueze operațiuni feroviare, pentru funcții și meserii
specifice transportului feroviar, în conformitate cu reglementările
naționale și internaționale în domeniu;
b) organizarea și derularea programelor de perfecționare
profesională, obligatorii pentru confirmarea competenței
personalului care efectuează operațiuni feroviare, în
conformitate cu reglementările naționale și internaționale în
domeniu;
c) organizarea și derularea programelor de verificare
profesională periodică a personalului care efectuează operațiuni
feroviare;
d) asigurarea condițiilor pentru derularea programelor de
autorizare a personalului cu responsabilități în siguranța
circulației efectuate de către Autoritatea Feroviară Română —
AFER, precum și participarea în comisiile de autorizare a
acestui personal;
e) organizarea și derularea de programe de instruire
profesională a personalului care efectuează activități specifice
desfășurării transportului feroviar — actualizarea/reîmprospătarea
cunoștințelor profesionale, dobândirea de noi cunoștințe
profesionale în situația apariției de noi instalații, material rulant,
tehnici sau tehnologii;
f) elaborarea de metodologii, programe, tematici, materiale
documentare etc., necesare activității de formare-calificare,
perfecționare sau verificare profesională periodică a
personalului care efectuează operațiuni feroviare;
g) efectuarea de analize și elaborarea de studii privind
îmbunătățirea conținutului și creșterea eficienței activității de
formare-calificare, perfecționare și verificare profesională
periodică a personalului care efectuează operațiuni feroviare;
h) documentarea și cercetarea științifică, efectuarea de
lucrări, proiecte, studii, expertize, prognoze, baze de date, în
domeniul său de activitate, pentru necesități proprii sau pentru
terți, pe bază de contract;
i) consultanță de specialitate, pe bază de contract, prin
acordarea de asistență tehnică și consultanță metodologică,
respectiv punerea la dispoziție de metodologii, documentații,
aplicații, tematici, programe, planuri de lecții și materiale de
instruire tipărite, pe suport magnetic sau audiovizuale;
j) organizarea și derularea de cursuri, seminarii,
simpozioane, reuniuni, schimburi de experiență, expoziții sau

alte acțiuni pe teme de specialitate, inclusiv pentru introducerea
unor noi tehnici, metodologii, programe etc., de formarecalificare, perfecționare sau verificare profesională periodică a
personalului care efectuează operațiuni feroviare;
k) participarea, în nume propriu sau prin delegare de
competențe date de Ministerul Transporturilor și Infrastructurii, la
lucrările organismelor internaționale sau regionale din domeniul
transporturilor feroviare, la care România este parte, pe
probleme de formare-calificare, perfecționare sau verificare
profesională periodică a personalului care efectuează operațiuni
feroviare;
l) ducerea la îndeplinire a unor obligații ce revin statului din
convențiile și acordurile internaționale, referitoare la formareacalificarea și perfecționarea personalului care efectuează
operațiuni feroviare, la care România este parte;
m) propunerea de norme, normative, reglementări specifice
privind formarea-calificarea, perfecționarea sau verificarea
profesională periodică a personalului care efectuează operațiuni
feroviare și introducerea acestora în circuitul de
avizare/aprobare, conform reglementărilor specifice în vigoare;
n) colaborarea cu alte instituții ale statului în vederea
elaborării standardelor ocupaționale, precum și la
completarea/actualizarea Registrului național al calificărilor
profesionale din România, în domeniul său de activitate;
o) organizarea controlului propriu privind modul de realizare
a activității de formare-calificare, perfecționare și verificare
profesională periodică a personalului care efectuează operațiuni
feroviare;
p) realizarea și perfecționarea permanentă a mijloacelor
tehnico-didactice necesare formării-calificării, perfecționării și
verificării profesionale periodice a personalului care efectuează
operațiuni feroviare;
r) elaborarea, traducerea, multiplicarea, tipărirea, difuzarea
de materiale și comercializarea de publicații și lucrări proprii,
specifice transportului feroviar;
s) eliberarea de documente specifice care să ateste
absolvirea cursului de calificare, perfecționare sau a examenului
de verificare profesională periodică;
t) organizarea evidențelor privind personalul care a fost
format-calificat, perfecționat și verificat profesional periodic;
u) gestionarea și conservarea fondului de carte și de revistă
din biblioteca de specialitate, precum și a fondului documentar
al bibliotecii tehnice și a patrimoniului audiovizual, preluate de la
C.F.R.;
v) administrarea terenurilor și a altor bunuri proprietate
privată a statului, care i-au fost încredințate spre administrare;
x) urmărirea realizării obiectivelor de investiții, aprobate cu
finanțare de la bugetul de stat, al căror beneficiar este
CENAFER; întocmirea de rapoarte pe care le transmite
ordonatorului de credite;
y) editarea unei reviste de specialitate și a Buletinului de
Informare Tehnică (ăMaterial de Informare Documentară — Cale
Ferată” — MID).
(2) CENAFER poate exercita și alte activități specifice
domeniului său de activitate, în condițiile legii.
Art. 6. — Metodologiile de organizare și de derulare a
programelor de formare-calificare, perfecționare, verificare
profesională periodică și instruire profesională a personalului
care efectuează operațiuni feroviare se elaborează de
CENAFER, se avizează de Autoritatea Feroviară Română —
AFER și se aprobă prin ordin al ministrului transporturilor și
infrastructurii, în termen de 60 de zile de la data înscrierii

MONITORUL OFICIAL AL ROMÂNIEI, PARTEA I, Nr. 820/27.XI.2009
CENAFER la Camera de Comerț și Industrie a Municipiului
București.
CAPITOLUL III
Patrimoniul
Art. 7. — (1) Patrimoniul CENAFER se constituie prin
preluarea patrimoniului Centrului de Perfecționare și Calificare
a Personalului C.F.R. București și al centrelor de calificare din
structurile regionale ale C.F.R., pe baza datelor din situația
financiară de la data de 31 decembrie 2003, în conformitate cu
legislația în vigoare.
(2) Bunurile din patrimoniul CENAFER sunt bunuri
proprietate privată a statului, date în administrarea CENAFER
pe toată durata de existență a acestuia, putând fi înstrăinate în
condițiile legii.
CAPITOLUL IV
Structura organizatorică
Art. 8. — (1) Structura organizatorică și statul de funcții al
CENAFER se aprobă prin ordin al ministrului transporturilor și
infrastructurii.
(2) CENAFER are asigurată reprezentare în teritoriu prin
următoarele subunități:
a) Centrul pentru Calificarea și Instruirea Personalului din
Transporturi Feroviare Teritorial Craiova;
b) Centrul pentru Calificarea și Instruirea Personalului din
Transporturi Feroviare Teritorial Timișoara;
c) Centrul pentru Calificarea și Instruirea Personalului din
Transporturi Feroviare Teritorial Cluj-Napoca;
d) Centrul pentru Calificarea și Instruirea Personalului din
Transporturi Feroviare Teritorial Brașov;
e) Centrul pentru Calificarea și Instruirea Personalului din
Transporturi Feroviare Teritorial Iași;
f) Centrul pentru Calificarea și Instruirea Personalului din
Transporturi Feroviare Teritorial Galați;
g) Centrul pentru Calificarea și Instruirea Personalului din
Transporturi Feroviare Teritorial Constanța.
CAPITOLUL V
Conducerea CENAFER
Art. 9. — Conducerea CENAFER este asigurată de directorul
general, numit și revocat din funcție prin ordin al ministrului
transporturilor și infrastructurii.
Art. 10. — (1) Directorul general are următoarele atribuții
principale:
a) asigură conducerea operativă a CENAFER;
b) aprobă regulamentul de ordine interioară;
c) angajează și, după caz, concediază personalul din cadrul
CENAFER, în condițiile legii;
d) încheie contractele individuale de muncă și dispune
măsuri cu privire la modificarea, executarea, suspendarea și
încetarea acestora, cu respectarea legislației în vigoare;
e) aprobă fișele posturilor și fișele de evaluare anuală pentru
personalul salariat; aprobă concediile de odihnă ale
personalului;
f) conduce activitățile de selecție, încadrare și promovare a
personalului potrivit procedurilor legale;
g) propune spre aprobare Ministerului Transporturilor și
Infrastructurii structura organizatorică și statul de funcții ale
CENAFER;

11

h) coordonează activitatea de investiții, reparații capitale și
parțiale, întreținere și gospodărire a bazei materiale;
i) propune majorarea sau diminuarea patrimoniului
CENAFER, în condițiile legii;
j) stabilește și supune spre aprobare Ministerului
Transporturilor și Infrastructurii tarifele pentru prestațiile de
servicii efectuate;
k) aprobă închirierea de clădiri, spații, terenuri și alte bunuri
ale CENAFER;
l) supune spre aprobare Ministerului Transporturilor și
Infrastructurii închirierea bunurilor proprietate privată a statului,
aflate în administrarea CENAFER, în conformitate cu
reglementările în vigoare;
m) propune spre aprobare Ministerului Transporturilor și
Infrastructurii scoaterea din funcțiune și valorificarea, în condițiile
legii, a bunurilor din patrimonial CENAFER;
n) analizează periodic derularea exercițiului bugetar și
eficiența cheltuielilor și stabilește măsuri pentru continuarea
activității în condițiile de echilibrare a bugetului;
o) reprezintă CENAFER în relațiile cu terții și semnează
actele ce o angajează față de aceștia, pe baza și în limitele
conferite de legislația în vigoare;
p) este ordonator de credite în condițiile prevăzute de lege;
q) exercită orice atribuții care îi revin din regulamentul de
organizare și funcționare și din prevederile legale în vigoare.
(2) În exercitarea atribuțiilor sale directorul general emite
decizii.
CAPITOLUL VI
Personalul
Art. 11. — (1) Personalul de instruire al CENAFER, angajat
în funcții prevăzute de legislația aplicabilă personalului bugetar
contractual, are calitatea de instructor și asigură instruirea
teoretică și practică.
(2) Instructorii care asigură instruirea teoretică trebuie să fie
absolvenți ai învățământului superior de lungă sau scurtă durată,
cu diplomă, și să aibă experiență în domeniul de referință.
Instructorii care asigură instruirea practică trebuie să fie atestați
în conformitate cu reglementările în vigoare.
(3) Pentru desfășurarea procesului de instruire și
perfecționare profesională, CENAFER poate folosi, în condițiile
legii, cadre didactice universitare, precum și alți specialiști
români și străini.
Art. 12. — Salarizarea personalului CENAFER se stabilește
potrivit reglementărilor privind salarizarea personalului din
instituțiile publice finanțate de la bugetul de stat.
Art. 13. — (1) Personalul CENAFER este supus prevederilor
regulamentului de ordine interioară al CENAFER și celorlalte
prevederi legale în domeniu.
(2) Reîncadrarea personalului se face corespunzător studiilor
și vechimii în specialitatea studiilor, pe funcțiile corespunzătoare
prevăzute în legislația de salarizare aplicabilă personalului din
instituțiile publice finanțate de la bugetul de stat.
(3) Atribuțiile și responsabilitățile individuale ale personalului
CENAFER se stabilesc prin fișa postului și se aprobă de
directorul general. Fișa postului este anexă la contractul
individual de muncă și se semnează de salariat și de șeful
ierarhic al acestuia.
(4) Personalul CENAFER nu se încadrează în categoria
funcționarilor publici.

1) Anexa

nr. 2 este reprodusă în facsimil.

S T R U C T U R A O R G A N I Z AT O R I C Ă

a Ministerului Transporturilor și Infrastructurii

Numărul maxim de posturi = 514
exclusiv demnitarii și posturile
aferente cabinetului ministrului

ANEXA Nr. 21)
(Anexa nr. 1 la Hotărârea Guvernului nr. 76/2009)

12
MONITORUL OFICIAL AL ROMÂNIEI, PARTEA I, Nr. 820/27.XI.2009

13

MONITORUL OFICIAL AL ROMÂNIEI, PARTEA I, Nr. 820/27.XI.2009

ANEXA Nr. 3
(Anexa nr. 2 la Hotărârea Guvernului nr. 76/2009)

A. UNITĂȚILE

care funcționează în subordinea Ministerului Transporturilor și Infrastructurii și care se finanțează
de la bugetul de stat
Nr.
crt.

1.

Denumirea unității

Centrul Național de Calificare
și Instruire Feroviară —
CENAFER

Sursa de finanțare

Bugetul de stat

Localitatea

București

NOTĂ:

Unitatea de la nr. crt. 1 poate utiliza un număr maxim de 200 de posturi.
B. UNITĂȚILE

care funcționează în subordinea Ministerului Transporturilor și Infrastructurii și care se finanțează
din venituri proprii prin sistemul de asigurări sociale de sănătate și din transferuri de la bugetul de stat
Nr.
crt.

Denumirea unității

Sursa de finanțare

Localitatea

1.

Spitalul Clinic Căi Ferate nr. 1
Witting București

Venituri proprii prin sistemul de asigurări sociale de
sănătate și din transferuri de la bugetul de stat

București

2.

Spitalul Clinic Căi Ferate nr. 2
București

Venituri proprii prin sistemul de asigurări sociale de
sănătate și din transferuri de la bugetul de stat

București

3.

Spitalul Clinic Căi Ferate Iași

Venituri proprii prin sistemul de asigurări sociale de
sănătate și din transferuri de la bugetul de stat

Iași, județul Iași

4.

Spitalul Clinic Căi Ferate ClujNapoca

Venituri proprii prin sistemul de asigurări sociale de
sănătate și din transferuri de la bugetul de stat

Cluj-Napoca, județul
Cluj

5.

Spitalul Clinic Căi Ferate
Timișoara

Venituri proprii prin sistemul de asigurări sociale de
sănătate și din transferuri de la bugetul de stat

Timișoara, județul Timiș

6.

Spitalul General Căi Ferate
Ploiești

Venituri proprii prin sistemul de asigurări sociale de
sănătate și din transferuri de la bugetul de stat

Ploiești, județul Prahova

7.

Spitalul General Căi Ferate
Galați

Venituri proprii prin sistemul de asigurări sociale de
sănătate și din transferuri de la bugetul de stat

Galați, județul Galați

8.

Spitalul Clinic Căi Ferate
Constanța

Venituri proprii prin sistemul de asigurări sociale de
sănătate și din transferuri de la bugetul de stat

Constanța, județul
Constanța

9.

Spitalul General Căi Ferate
Brașov

Venituri proprii prin sistemul de asigurări sociale de
sănătate și din transferuri de la bugetul de stat

Brașov, județul Brașov

10.

Spitalul General Căi Ferate
Pașcani

Venituri proprii prin sistemul de asigurări sociale de
sănătate și din transferuri de la bugetul de stat

Pașcani, județul Iași

11.

Spitalul General Căi Ferate
Simeria

Venituri proprii prin sistemul de asigurări sociale de
sănătate și din transferuri de la bugetul de stat

Simeria, județul
Hunedoara

12.

Spitalul Clinic Căi Ferate Oradea

Venituri proprii prin sistemul de asigurări sociale de
sănătate și din transferuri de la bugetul de stat

Oradea, județul Bihor

13.

Spitalul Clinic Căi Ferate Craiova

Venituri proprii prin sistemul de asigurări sociale de
sănătate și din transferuri de la bugetul de stat

Craiova, județul Dolj

14.

Spitalul General Căi Ferate Sibiu

Venituri proprii prin sistemul de asigurări sociale de
sănătate și din transferuri de la bugetul de stat

Sibiu, județul Sibiu

15.

Spitalul General Căi Ferate
Drobeta-Turnu Severin

Venituri proprii prin sistemul de asigurări sociale de
sănătate și din transferuri de la bugetul de stat

Drobeta-Turnu Severin,
județul Mehedinți

NOTĂ:

Unitățile prevăzute la nr. crt. 1—15 pot utiliza pentru activitățile specifice cuprinse în anexa nr. 6 la Hotărârea Guvernului
nr. 443/1998 privind reorganizarea și finanțarea unor unități sanitare, cu modificările și completările ulterioare, un număr maxim
de 2.975 de posturi și pot primi transferuri de la bugetul de stat. Numărul maxim de posturi care pot fi finanțate de la bugetul de
stat se stabilește pentru fiecare unitate prin ordin al ministrului transporturilor și infrastructurii.

14

MONITORUL OFICIAL AL ROMÂNIEI, PARTEA I, Nr. 820/27.XI.2009
C . U N I T Ă Ț I L E*)

care funcționează în subordinea Ministerului Transporturilor și Infrastructurii și care se finanțează
din venituri proprii și din subvenții de la bugetul de stat, în condițiile legii
Nr.
crt.

Denumirea unității

Sursa de finanțare

Localitatea

1.

Clubul Sportiv ăRapid”

Venituri proprii și subvenții de la bugetul de stat, în
condițiile legii

București

2.

Agenția Română de Salvare a
Vieții Omenești pe Mare —
ARSVOM

Venituri proprii și subvenții de la bugetul de stat, în
condițiile legii

Constanța,
județul Constanța

3.

Școala Superioară de Aviație
Civilă

Venituri proprii și alocații de la bugetul de stat, în
condițiile legii

București

4.

Aeroclubul României

Venituri proprii și subvenții de la bugetul de stat, în
condițiile legii

București

*) Numărul maxim de posturi pentru unitatea de la nr. crt. 1 este de 93, pentru unitatea de la nr. crt. 2 este de 145, pentru unitatea de la nr. crt. 3 este
de 120, iar pentru cea de la nr. crt. 4 este de 327.

D. U N I T Ă Ț I L E

care funcționează în subordinea Ministerului Transporturilor și Infrastructurii
Nr.
crt.

Denumirea unității

Localitatea

Sursa de finanțare

1.

Centrul Român pentru Pregătirea și Perfecționarea
Personalului din Transporturi Navale — CERONAV

Venituri proprii

Constanța, județul Constanța

2.

Autoritatea Navală Română

Venituri proprii

Constanța, județul Constanța

3.

Autoritatea Feroviară Română — AFER

Venituri proprii

București

4.

Autoritatea Rutieră Română — ARR

Venituri proprii

București

5.

Centrul de Investigații și Analiză pentru Siguranța
Aviației Civile — CIAS

Venituri proprii

București

E. U N I T Ă Ț I L E

care funcționează în coordonarea Ministerului Transporturilor și Infrastructurii
Nr.
crt.

1.

Denumirea unității

Localitatea

Casa Asigurărilor de Sănătate a Ministerului Transporturilor, Construcțiilor și Turismului București
F. U N I T Ă Ț I L E*)

care funcționează sub autoritatea Ministerului Transporturilor și Infrastructurii
Nr.
crt.

Denumirea unității

Localitatea

1.

Societatea Națională a Căilor Ferate Române — S.N.C.F.R. — R.A.

București

2.

Compania Națională de Căi Ferate ăC.F.R.” — S.A.

București

3.

Societatea Națională de Transport Feroviar de Marfă ăC.F.R. — Marfă” — S.A.

București

4.

Societatea Națională de Transport Feroviar de Călători ăC.F.R. — Călători” — S.A.

București

5.

Societatea de Administrare Active Feroviare ăS.A.A.F.” — S.A.

București

6.

Societatea Feroviară de Turism ăS.F.T. — C.F.R.” — S.A.

București

7.

Societatea Comercială de Transport cu Metroul București ăMetrorex” — S.A.

București

8.

Compania Națională ăAeroportul Internațional Henri Coandă — București” — S.A.

Otopeni

9.

Societatea Națională ăAeroportul Internațional București Băneasa — Aurel Vlaicu” — S.A. București

10.

Societatea Națională ăAeroportul Internațional Mihail Kogălniceanu — Constanța” — S.A.

Comuna Mihail Kogălniceanu,
județul Constanța

*) Unitățile prevăzute la nr. crt. 25—28 sunt cuprinse în programul de privatizare al Ministerului Transporturilor și Infrastructurii.

15

MONITORUL OFICIAL AL ROMÂNIEI, PARTEA I, Nr. 820/27.XI.2009
Nr.
crt.

Denumirea unității

Localitatea

11.

Societatea Națională ăAeroportul Internațional Timișoara — Traian Vuia” — S.A.

Timișoara, județul Timiș

12.

Regia Autonomă ăAdministrația Română a Serviciilor de Trafic Aerian — ROMATSA”

București

13.

Regia Autonomă ăAutoritatea Aeronautică Civilă Română”

București

14.

Societatea Comercială ăCompania Națională de Transporturi Aeriene Române —
TAROM” — S.A.

Otopeni, județul Ilfov

15.

Compania Națională ăAdministrația Porturilor Maritime” — S.A. Constanța

Constanța, județul Constanța

16.

Compania Națională ăAdministrația Canalelor Navigabile” — S.A.

Constanța, județul Constanța

17.

Compania Națională de Radiocomunicații Navale ăRadionav” — S.A.

Constanța, județul Constanța

18.

Regia Autonomă ăAdministrația Fluvială a Dunării de Jos”

Galați, județul Galați

19.

Compania Națională ăAdministrația Porturilor Dunării Maritime” — S.A.

Galați, județul Galați

20.

Compania Națională ăAdministrația Porturilor Dunării Fluviale”— S.A.

Giurgiu, județul Giurgiu

21.

Compania Națională de Autostrăzi și Drumuri Naționale din România — S.A

București

22.

Regia Autonomă ăRegistrul Auto Român” — S.A.

București

23.

Societatea Comercială ăMaritime Training Centre Television” — S.A. Constanța

Constanța, județul Constanța

24.

Societatea Comercială ăInstitutul de Cercetări în Transporturi — INCERTRANS” — S.A. București

25.

Societatea Comercială ăAntrepriza de Lucrări Drumuri și Poduri Bacău” — S.A.

Bacău, județul Bacău

26.

Societatea Comercială ăStard” — S.A.

Fetești, județul Constanța

27.

Societatea Comercială ăVia Star” — S.A.

București

28.

Societatea Comercială de Dragaj pe Dunăre ăFluvdrag” — S.A. Giurgiu

Giurgiu, județul Giurgiu

GUVERNUL ROMÂNIEI

HOTĂRÂRE
pentru modificarea alin. (6) al art. 2 din Hotărârea Guvernului nr. 1.768/2005 privind preluarea
din carnetele de muncă a datelor referitoare la perioadele de stagiu de cotizare realizat
în sistemul public de pensii anterior datei de 1 aprilie 2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (6) al articolului 2 din Hotărârea
Guvernului nr. 1.768/2005 privind preluarea din carnetele de
muncă a datelor referitoare la perioadele de stagiu de cotizare
realizat în sistemul public de pensii anterior datei de 1 aprilie
2001, publicată în Monitorul Oficial al României, Partea I,

nr. 1.183 din 28 decembrie 2005, cu modificările și completările
ulterioare, se modifică și va avea următorul cuprins:
ă(6) Termenul-limită de predare a carnetelor de muncă de
către persoanele fizice și juridice pentru activitatea de preluare
a datelor este 30 septembrie 2010.”

PRIM-MINISTRU

EMIL BOC
Contrasemnează:
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 25 noiembrie 2009.
Nr. 1.456.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Număr
de apariții
anuale

Denumirea publicației

1.

Monitorul Oficial, Partea I

2.

Monitorul Oficial, Partea I, limba maghiară

3.

Zile de
apariție/
săptămână

Valoare
(TVA 9% inclus) — lei

Greutate
medie/apariție
(grame)

12 luni

3 luni

1 lună

330

120

900

5

50

1.200

90

1

50

1.500

140

Monitorul Oficial, Partea a II-a

215

5

60

2.250

200

4.

Monitorul Oficial, Partea a III-a

600

5

15

430

40

5.

Monitorul Oficial, Partea a IV-a

7.200

5

50

1.720

160

6.

Monitorul Oficial, Partea a VI-a

400

5

25

1.600

150

7.

Monitorul Oficial, Partea a VII-a

60

1

30

540

50

8.

Colecția Legislația României

4

—

2.500

450

9.

Colecția Hotărâri ale Guvernului României

12

—

3.500

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 820/27.XI.2009 conține 16 pagini.

Prețul: 3,20 lei

&JUYDGY|435421]
ISSN 1453—4495

