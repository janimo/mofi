Anul 177 (XXI) — Nr. 462

PARTEA I

LEGI, DECRETE, HOTĂRÂRI ȘI ALTE ACTE

Vineri, 3 iulie 2009

SUMAR
Nr.

Pagina

1.113. — Decret pentru promulgarea Legii privind aprobarea
Ordonanței de urgență a Guvernului nr. 132/2007
pentru aprobarea facilităților fiscale acordate prin
Ordonanța de urgență a Guvernului nr. 37/2004 privind
măsuri de diminuare a arieratelor în economie ..........

249. — Lege privind aprobarea Ordonanței de urgență a
Guvernului nr. 94/2008 pentru stabilirea unor măsuri
privind punerea în circulație a pașapoartelor
electronice, precum și producerea altor documente de
călătorie......................................................................
1.114. — Decret pentru promulgarea Legii privind aprobarea
Ordonanței de urgență a Guvernului nr. 94/2008
pentru stabilirea unor măsuri privind punerea în
circulație a pașapoartelor electronice, precum și
producerea altor documente de călătorie ..................

2

3

3

4

1.115. — Decret pentru promulgarea Legii privind aprobarea
Ordonanței de urgență a Guvernului nr. 89/2008
pentru modificarea Legii învățământului nr. 84/1995 ....

4

1.116. — Decret privind promulgarea Legii pentru
respingerea Ordonanței de urgență a Guvernului
nr. 1/2007 privind unele măsuri pentru organizarea și
desfășurarea alegerilor pentru Parlamentul European

6–7

7

2

250. — Lege privind aprobarea Ordonanței de urgență a
Guvernului nr. 89/2008 pentru modificarea Legii
învățământului nr. 84/1995 ........................................

251. — Lege pentru respingerea Ordonanței de urgență a
Guvernului nr. 1/2007 privind unele măsuri pentru
organizarea și desfășurarea alegerilor pentru
Parlamentul European................................................

Pagina

252. — Lege privind înființarea Institutului de Administrare
a Afacerilor din municipiul București ..........................
1.117. — Decret pentru promulgarea Legii privind înființarea
Institutului de Administrare a Afacerilor din municipiul
București ....................................................................

LEGI ȘI DECRETE
248. — Lege privind aprobarea Ordonanței de urgență a
Guvernului nr. 132/2007 pentru aprobarea facilităților
fiscale acordate prin Ordonanța de urgență a
Guvernului nr. 37/2004 privind măsuri de diminuare a
arieratelor în economie ..............................................

Nr.

5

254. — Lege privind aprobarea Ordonanței de urgență a
Guvernului nr. 123/2008 pentru modificarea și
completarea Ordonanței Guvernului nr. 58/1998
privind organizarea și desfășurarea activității de turism
în România ................................................................
1.126. — Decret pentru promulgarea Legii privind aprobarea
Ordonanței de urgență a Guvernului nr. 123/2008
pentru modificarea și completarea Ordonanței
Guvernului nr. 58/1998 privind organizarea și
desfășurarea activității de turism în România ............
DECIZII ALE CURȚII CONSTITUȚIONALE
Decizia nr. 823 din 26 mai 2009 referitoare la excepția de
neconstituționalitate a prevederilor Ordonanței de
urgență a Guvernului nr. 109/2005 privind
transporturile rutiere ..................................................
Decizia nr. 825 din 26 mai 2009 referitoare la excepția de
neconstituționalitate a prevederilor art. 6 alin. (1) din
Ordonanța Guvernului nr. 5/2001 privind procedura
somației de plată ........................................................
Decizia nr. 828 din 26 mai 2009 referitoare la excepția de
neconstituționalitate a dispozițiilor art. 64 alin. 1 lit. a)
și art. 71 din Codul penal............................................
Decizia nr. 829 din 26 mai 2009 referitoare la excepția de
neconstituționalitate a dispozițiilor art. 1 alin. (1) din
Ordonanța de urgență a Guvernului nr. 112/2001
privind sancționarea unor fapte săvârșite în afara
teritoriului țării de cetățeni români sau de persoane
fără cetățenie domiciliate în România ........................
Decizia nr. 830 din 26 mai 2009 referitoare la excepția de
neconstituționalitate a dispozițiilor art. 199 din Codul
de procedură penală ..................................................

757.
5

HOTĂRÂRI ALE GUVERNULUI ROMÂNIEI
— Hotărâre pentru completarea anexei nr. 2 la
Hotărârea Guvernului nr. 352/2002 privind înființarea
Institutului Național de Cercetare-Dezvoltare pentru
Microbiologie și Imunologie ăCantacuzino” ................

8

8

9–10

11–12

12–13

13–14

15–16

16

2

MONITORUL OFICIAL AL ROMÂNIEI, PARTEA I, Nr. 462/3.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 132/2007 pentru aprobarea facilităților fiscale acordate
prin Ordonanța de urgență a Guvernului nr. 37/2004
privind măsuri de diminuare a arieratelor în economie
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 132 din
19 noiembrie 2007 pentru aprobarea facilităților fiscale acordate prin Ordonanța de
urgență a Guvernului nr. 37/2004 privind măsuri de diminuare a arieratelor în
economie, publicată în Monitorul Oficial al României, Partea I, nr. 788 din
20 noiembrie 2007.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

MIRCEA-DAN GEOANĂ

București, 30 iunie 2009.
Nr. 248.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 132/2007
pentru aprobarea facilităților fiscale acordate
prin Ordonanța de urgență a Guvernului nr. 37/2004
privind măsuri de diminuare a arieratelor în economie
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă :
Articol unic. — Se promulgă Legea privind aprobarea Ordonanței de urgență
a Guvernului nr. 132/2007 pentru aprobarea facilităților fiscale acordate prin
Ordonanța de urgență a Guvernului nr. 37/2004 privind măsuri de diminuare a
arieratelor în economie și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 30 iunie 2009.
Nr. 1.113.

MONITORUL OFICIAL AL ROMÂNIEI, PARTEA I, Nr. 462/3.VII.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 94/2008 pentru stabilirea unor măsuri
privind punerea în circulație a pașapoartelor electronice,
precum și producerea altor documente de călătorie
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 94 din
24 iunie 2008 pentru stabilirea unor măsuri privind punerea în circulație a
pașapoartelor electronice, precum și producerea altor documente de călătorie,
publicată în Monitorul Oficial al României, Partea I, nr. 485 din 30 iunie 2008.
Această lege a fost adoptată de Parlamentul României, în condițiile art. 77
alin. (2), cu respectarea prevederilor art. 75 și ale art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 30 iunie 2009.
Nr. 249.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 94/2008
pentru stabilirea unor măsuri privind punerea în circulație
a pașapoartelor electronice, precum și producerea
altor documente de călătorie
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 94/2008 pentru stabilirea unor măsuri privind punerea în circulație
a pașapoartelor electronice, precum și producerea altor documente de călătorie și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 30 iunie 2009.
Nr. 1.114.

3

4

MONITORUL OFICIAL AL ROMÂNIEI, PARTEA I, Nr. 462/3.VII.2009
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 89/2008
pentru modificarea Legii învățământului nr. 84/1995
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 89 din 24 iunie 2008 pentru modificarea Legii
învățământului nr. 84/1995, publicată în Monitorul Oficial al
României, Partea I, nr. 480 din 30 iunie 2008, cu următoarele
modificări și completări:
1. La articolul unic punctul 1, alineatul (3) al articolului 70
va avea următorul cuprins:
ă(3) Instituțiile de învățământ superior acreditate, care se
supun periodic evaluării instituționale, au dreptul să organizeze
studii universitare de masterat, prin decizii ale senatului
universitar. Studiile de masterat pot fi organizate în domeniile
universitare de licență, precum și în alte domenii stabilite prin
ordin al ministrului de resort.”
2. La articolul unic, după punctul 1 se introduce un nou
punct, punctul 11, cu următorul cuprins:
ă11. La articolul 70, după alineatul (3) se introduc trei noi
alineate, alineatele (4)—(6), cu următorul cuprins:
«(4) Programele de masterat dintr-un domeniu se consideră
acreditate, dacă cel puțin un program de masterat din acel

domeniu este acreditat. Termenul-limită până la care
universitățile organizatoare de studii de masterat într-un
domeniu trebuie să își acrediteze cel puțin un program de
masterat în acel domeniu este 1 octombrie 2011. După această
dată pot fi organizate studii de masterat doar în domeniile pentru
care s-a acreditat în prealabil cel puțin un program de masterat.
(5) La data intrării în vigoare a legii de aprobare a prezentei
ordonanțe de urgență, un program de studiu de masterat poate
fi înființat și poate funcționa doar dacă universitatea dispune de
cadre didactice titulare proprii, cu titlu de profesor sau de
conferențiar, pentru cel puțin jumătate din disciplinele aferente
programului.
(6) Instituțiile de învățământ superior care nu respectă
dispozițiile prezentului articol își pierd dreptul de a organiza
programe de masterat în domeniile cu neconformități și de a
primi diplome de la Ministerul Educației, Cercetării și Inovării.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 30 iunie 2009.
Nr. 250.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 89/2008
pentru modificarea Legii învățământului nr. 84/1995
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 89/2008 pentru modificarea Legii învățământului nr. 84/1995 și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 30 iunie 2009.
Nr. 1.115.

MONITORUL OFICIAL AL ROMÂNIEI, PARTEA I, Nr. 462/3.VII.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru respingerea Ordonanței de urgență a Guvernului
nr. 1/2007 privind unele măsuri pentru organizarea și
desfășurarea alegerilor pentru Parlamentul European
Parlamentul României adoptă prezenta lege.
Articol unic. — Se respinge Ordonanța de urgență a Guvernului nr. 1 din
7 februarie 2007 privind unele măsuri pentru organizarea și desfășurarea alegerilor
pentru Parlamentul European, publicată în Monitorul Oficial al României, Partea I,
nr. 97 din 8 februarie 2007, cu modificările ulterioare.
Această lege a fost adoptată de Parlamentul României, în condițiile art. 77
alin (2), cu respectarea prevederilor art. 75 și ale art. 76 alin. (1) din Constituția
României, republicată.
PREȘEDINTELE CAMEREI DEPUTAȚILOR

p.PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 30 iunie 2009.
Nr. 251.

PREȘEDINTELE ROMÂNIEI

DECRET
privind promulgarea Legii pentru respingerea
Ordonanței de urgență a Guvernului nr. 1/2007
privind unele măsuri pentru organizarea și desfășurarea
alegerilor pentru Parlamentul European
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă :
Articol unic. — Se promulgă Legea pentru respingerea Ordonanței de
urgență a Guvernului nr. 1/2007 privind unele măsuri pentru organizarea și
desfășurarea alegerilor pentru Parlamentul European și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 30 iunie 2009.
Nr. 1.116.

5

6

MONITORUL OFICIAL AL ROMÂNIEI, PARTEA I, Nr. 462/3.VII.2009
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind înființarea Institutului de Administrare a Afacerilor din municipiul București
Parlamentul României adoptă prezenta lege.
Art. 1. — Se înființează Institutul de Administrare a Afacerilor
din municipiul București, ca instituție de învățământ superior
postuniversitar — școală de studii academice postuniversitare,
persoană juridică de drept privat și de utilitate publică, parte a
sistemului național de învățământ, cu sediul în municipiul
București, Calea Griviței nr. 8—10, et. 8, sectorul 1, cod 010731.
Art. 2. — Institutul de Administrare a Afacerilor din municipiul
București se înființează cu următoarea specializare de masterat
acreditată: Administrarea afacerilor — Executive MBA.
Art. 3. — În structura Institutului de Administrare a Afacerilor
din municipiul București intră și specializările, altele decât cele
prevăzute la art. 2, acreditate sau autorizate să funcționeze
provizoriu prin hotărâre a Guvernului, în condițiile legii.
Art. 4. — Personalul didactic și nedidactic din instituția care
a fost autorizată să funcționeze provizoriu se preia, în condițiile
legii, la instituția nou-înființată, începând cu data intrării în
vigoare a prezentei legi.
Art. 5. — (1) Institutul de Administrare a Afacerilor din
municipiul București dispune de patrimoniu propriu, prevăzut în
anexa care face parte integrantă din prezenta lege. Patrimoniul
institutului constă din patrimoniul inițial al fondatorilor, la care se

adaugă patrimoniul dobândit ulterior. Acesta este compus din
bunuri mobile și imobile și din creanțe.
(2) Patrimoniul prevăzut în anexă este proprietatea privată a
Institutului de Administrare a Afacerilor din municipiul București,
de care acesta dispune în mod liber. În cazul înstrăinării unor
bunuri din patrimoniul institutului, contravaloarea lor revine
acestuia.
(3) În caz de desființare, dizolvare sau lichidare, patrimoniul
Institutului de Administrare a Afacerilor din municipiul București,
înființat prin lege, revine fondatorilor.
Art. 6. — Cheltuielile privind funcționarea Institutului de
Administrare a Afacerilor din municipiul București se asigură din
veniturile proprii dobândite în condițiile legii, precum și din alte
surse legale.
Art. 7. — Pentru a se asigura respectarea standardelor
legale de calitate specifice învățământului superior, Institutul de
Administrare a Afacerilor din municipiul București este special
monitorizat pe o perioadă de 3 ani, conform metodologiei
elaborate de Ministerul Educației, Cercetării și Inovării, care se
aprobă prin ordin al ministrului educației, cercetării și inovării și
se publică în Monitorul Oficial al României, Partea I, în termen
de 30 de zile de la data intrării în vigoare a prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

MIRCEA-DAN GEOANĂ

București, 30 iunie 2009.
Nr. 252.

ANEXĂ

PAT R I M O N I U L

Institutului de Administrare a Afacerilor din municipiul București
Categoria

I.

Denumirea

BUNURI IMOBILE, DIN CARE:

A. Amenajare spațiu
II.

IMOBILIZĂRI NECORPORALE (SOFT, PROGRAME ȘI LICENȚE)

Adresa

Valoarea contabilă
— lei —

Titlul în baza căruia
este deținut

Calea Griviței nr. 8—10,
sectorul 1, București

68.398,50

Calea Griviței nr. 8—10,
sectorul 1, București

68.398,50 Facturi achiziție

Calea Griviței nr. 8—10,
sectorul 1, București

74.731,48 Facturi achiziție

7

MONITORUL OFICIAL AL ROMÂNIEI, PARTEA I, Nr. 462/3.VII.2009
Categoria

Denumirea

Adresa

Valoarea contabilă
— lei —

Titlul în baza căruia
este deținut

367.428,62

Calea Griviței nr. 8—10,
sectorul 1, București

111.192,59 Facturi achiziție

B. Birotică

Calea Griviței nr. 8—10,
sectorul 1, București

118.511,22 Facturi achiziție

C. Mijloace de transport

Calea Griviței nr. 8—10,
sectorul 1, București

32.000,00 Facturi achiziție

D. Mobilier

Calea Griviței nr. 8—10,
sectorul 1, București

13.677,26 Facturi achiziție

E. Inventar gospodăresc

Calea Griviței nr. 8—10,
sectorul 1, București

82.835,24 Facturi achiziție

F. Fond bibliotecă
IV.

Calea Griviței nr. 8—10,
sectorul 1, București

A. Tehnică de calcul

III.

Calea Griviței nr. 8—10,
sectorul 1, București

9.212,31 Facturi achiziție

BUNURI MOBILE, DIN CARE:

Calea Griviței nr. 8—10,
sectorul 1, București

A. Depozite bancare

200.000,00

Calea Griviței nr. 8—10,
sectorul 1, București

IMOBILIZĂRI FINANCIARE, DIN CARE:

200.000,00 Extras de cont

VALOARE TOTALĂ PATRIMONIU ( I+II+III+IV):

710.558,60

N O T Ă:

Prezenta anexă are la bază Protocolul de predare-primire a patrimoniului dintre Fundația Școala Postuniversitară de
Afaceri Româno-Americană ASEBUSS și Institutul de Administrare a Afacerilor din municipiul București, care se înființează prin
lege.

PREȘEDINTELE ROMÂNIEI

DECRET
pentru promulgarea Legii privind înființarea Institutului
de Administrare a Afacerilor din municipiul București
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind înființarea Institutului de
Administrare a Afacerilor din municipiul București și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 30 iunie 2009.
Nr. 1.117.

8

MONITORUL OFICIAL AL ROMÂNIEI, PARTEA I, Nr. 462/3.VII.2009
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 123/2008
pentru modificarea și completarea Ordonanței Guvernului nr. 58/1998
privind organizarea și desfășurarea activității de turism în România
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 123 din 1 octombrie 2008 pentru modificarea și
completarea Ordonanței Guvernului nr. 58/1998 privind
organizarea și desfășurarea activității de turism în România,
publicată în Monitorul Oficial al României, Partea I, nr. 684 din
7 octombrie 2008, cu următoarea modificare:
— La articolul I punctul 3, alineatele (2) și (3) ale
articolului 39 se modifică și vor avea următorul cuprins:
ă(2) Sumele necesare realizării documentațiilor și lucrărilor
de execuție a obiectivelor de investiții în turism aflate în
proprietatea sau în administrarea autorităților administrației
publice locale se asigură din fonduri externe nerambursabile, de

la bugetul de stat și din bugetele locale, prin bugetul unităților
administrativ-teritoriale. Sumele de la bugetul de stat pentru
finanțarea programelor de turism ai căror beneficiari sunt
autoritățile administrației publice locale se alocă prin transferuri
de la bugetul Ministerului Turismului către bugetele locale, în
limita fondurilor alocate anual cu această destinație.
(3) Proiectele de investiții în turism și sursele de finanțare a
documentațiilor tehnice și a lucrărilor de execuție a programelor
și obiectivelor de investiții în turism ai căror beneficiari sunt
autoritățile administrației publice locale se aprobă prin hotărâre
a Guvernului, la propunerea Ministerului Turismului.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2009.
Nr. 254.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 123/2008
pentru modificarea și completarea Ordonanței Guvernului
nr. 58/1998 privind organizarea și desfășurarea activității
de turism în România
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 123/2008 pentru modificarea și completarea Ordonanței
Guvernului nr. 58/1998 privind organizarea și desfășurarea activității de turism în
România și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 30 iunie 2009.
Nr. 1.126.

MONITORUL OFICIAL AL ROMÂNIEI, PARTEA I, Nr. 462/3.VII.2009

9

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 823
din 26 mai 2009

referitoare la excepția de neconstituționalitate a prevederilor Ordonanței de urgență a Guvernului
nr. 109/2005 privind transporturile rutiere
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 alin. (3) lit. d) din Ordonanța de urgență a
Guvernului nr. 109/2005 privind transporturile rutiere, excepție
ridicată de Societatea Comercială ăGildob Star Company” —
S.R.L. din comuna Suseni, județul Argeș, în Dosarul
nr. 3.429/1/2008 al Înaltei Curți de Casație și Justiție — Secția
de contencios administrativ și fiscal.
La apelul nominal răspunde autoarea excepției, prin
administrator asistat de avocat, precum și părțile Ministerul
Transporturilor și Infrastructurii și Autoritatea Rutieră Română,
reprezentate prin consilieri juridici.
Lipsesc celelalte părți. Procedura de citare a fost legal
îndeplinită.
Având cuvântul, avocatul autoarei excepției solicită
amânarea judecării cauzei în vederea solicitării către Avocatul
Poporului a punctului de vedere asupra excepției de
neconstituționalitate. Arată că la dosarul cauzei există exprimat
punctul de vedere asupra unei alte excepții, ce privește
neconstituționalitatea dispozițiilor art. 5 alin. (3) lit. d) din
Ordonanța de urgență a Guvernului nr. 195/2002 privind
circulația pe drumurile publice.
Reprezentanții părților prezente și ai Ministerului Public nu
sunt de acord cu amânarea.
Curtea respinge cererea, constatând și faptul că în punctul
de vedere exprimat asupra excepției de către Avocatul Poporului
este vorba de o eroare materială ce privește numărul ordonanței
de urgență criticate, însă pe fond punctul de vedere se referă la
excepția de neconstituționalitate invocată în cauză.
Cauza fiind în stare de judecată, președintele acordă
cuvântul pe fond.
Autoarea excepției, prin avocat, solicită admiterea acesteia,
arătând că nu a existat o situație extraordinară care să justifice
emiterea unei ordonanțe de urgență în domeniul transporturilor
rutiere, cu atât mai mult cu cât ordonanța de urgență criticată a
fost emisă în anul 2005, iar toate termenele instituite se referă
la data de 10 septembrie 2008. Mai mult, deși pentru aprobarea
unei ordonanțe de urgență este necesară majoritatea cerută
pentru o lege organică, în cauză nu rezultă dacă această
condiție a fost îndeplinită.

Reprezentantul Ministerului Transporturilor și Infrastructurii
arată că Ordonanța de urgență a Guvernului nr. 109/2005
privind transporturile rutiere a fost aprobată cu modificări și
completări prin Legea nr. 102/2006, astfel că din momentul
aprobării ordonanța de urgență nu mai putea fi atacată pe calea
excepției de neconstituționalitate, ci numai legea de aprobare.
Solicită respingerea excepției astfel cum a fost formulată,
arătând că pentru emiterea unei ordonanțe de urgență nu este
necesară o lege de abilitare.
Reprezentantul Autorității Rutiere Române solicită
respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2008, pronunțată în Dosarul
nr. 3.429/1/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 5 alin. (3) lit. d) din Ordonanța de urgență a
Guvernului nr. 109/2005 privind transporturile rutiere,
excepție ridicată de Societatea Comercială ăGildob Star
Company” — S.R.L. din comuna Suseni, județul Argeș, într-o
cauză având ca obiect judecarea unei excepții de nelegalitate a
unui act administrativ.
În motivarea excepției de neconstituționalitate se susține
că Ordonanța de urgență a Guvernului nr. 109/2005 privind
transporturile rutiere contravine dispozițiilor constituționale
cuprinse în art. 73 alin. (3) referitor la domeniile reglementate
prin lege organică, în art. 108 alin. (3) privind emiterea
ordonanțelor de Guvern în temeiul unei legi speciale de abilitare
și în art. 115 alin. (1) privind delegarea legislativă. Se arată că
domeniul transporturilor rutiere nu poate face obiect al
reglementării prin lege organică, iar Ordonanța de urgență a
Guvernului nr. 109/2005 privind transporturile rutiere nu este
emisă în temeiul unei legi speciale de abilitare.
Înalta Curte de Casație și Justiție — Secția de contencios
administrativ și fiscal și-a exprimat opinia în sensul că
excepția este neîntemeiată, deoarece, potrivit art. 115 din
Constituție, pentru adoptarea ordonanțelor de urgență nu este
necesară adoptarea unei legi speciale de abilitare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Guvernul apreciază că excepția de neconstituționalitate a
Ordonanței de urgență a Guvernului nr. 109/2005 este

10

MONITORUL OFICIAL AL ROMÂNIEI, PARTEA I, Nr. 462/3.VII.2009

neîntemeiată. Astfel, arată că regimul juridic al ordonanțelor
simple și al ordonanțelor de urgență este diferit, în sensul că
acestea din urmă pot fi adoptate și în domenii ce fac obiectul
legii organice, fiind acte normative ce permit Guvernului, sub
controlul strict al Parlamentului, să facă față unor situații
extraordinare, a căror reglementare nu poate fi amânată. Mai
mult, potrivit dispozițiilor art. 115 alin. (5) din Constituție,
ordonanța de urgență ce cuprinde norme de natura legii
organice se aprobă cu majoritatea prevăzută la art. 76 alin. (1)
din Legea fundamentală.
Avocatul Poporului consideră că excepția de
neconstituționalitate este neîntemeiată, arătând că interdicția
reglementării în domenii care fac obiectul legii organice nu
vizează ordonanțele de urgență ale Guvernului.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În legătură cu obiectul acesteia, Curtea constată că, deși
instanța de judecată a sesizat Curtea Constituțională cu
excepția de neconstituționalitate a dispozițiilor art. 5 alin. (3)
lit. d) din Ordonanța de urgență a Guvernului nr. 109/2005
privind transporturile rutiere, în realitate motivarea excepției se
referă la întreaga ordonanță de urgență.
Prin urmare, Curtea se va pronunța asupra prevederilor
Ordonanței de urgență a Guvernului nr. 109/2005 privind
transporturile rutiere, publicată în Monitorul Oficial al României,
Partea I, nr. 655 din 22 iulie 2005, aprobată cu modificări și

completări prin Legea nr. 102/2006, publicată în Monitorul Oficial
al României, Partea I, nr. 398 din 9 mai 2006.
Excepția de neconstituționalitate se raportează la prevederile
constituționale cuprinse în art. 73 alin. (3) referitor la domeniile
reglementate prin lege organică, în art. 108 alin. (3) privind
emiterea ordonanțelor de Guvern în temeiul unei legi speciale
de abilitare și în art. 115 alin. (1) privind delegarea legislativă.
Examinând excepția, Curtea constată că aceasta nu este
întemeiată, pentru următoarele considerente:
Potrivit dispozițiilor art. 115 alin. (1) din Constituție,
ordonanțele de Guvern sunt adoptate prin delegare legislativă,
în temeiul unei legi speciale de abilitare, cu respectarea
perioadei de abilitare și a domeniului în care se pot emite
ordonanțe.
Spre deosebire de regimul juridic al ordonanței simple,
pentru adoptarea de ordonanțe de urgență nu este necesară o
lege de abilitare, însă este necesară respectarea condițiilor
instituite prin dispozițiile art. 115 alin. (4) din Legea
fundamentală, respectiv urgența reglementării și obligația
motivării acestei urgențe în cuprinsul ordonanței.
Curtea constată că, potrivit notei de fundamentare ce
însoțește actul normativ criticat în prezenta cauză, urgența
reglementării vizează, între altele, respectarea termenului de
aderare a României la structurile Uniunii Europene.
Mai mult, spre deosebire de ordonanțele simple, care se
supun aprobării Parlamentului numai dacă acest lucru este
prevăzut expres în legea de abilitare, ordonanțele de urgență
se supun în mod obligatoriu aprobării forului legislativ, în
procedură de urgență.
Curtea constată că nu este întemeiată susținerea autoarei
excepției potrivit căreia în cauză nu a fost îndeplinită condiția
aprobării ordonanței de urgență cu majoritatea cerută pentru o
lege organică, dat fiind faptul că Ordonanța de urgență a
Guvernului nr. 109/2005 privind transporturile rutiere nu conține
norme de natura legii organice, care să atragă obligativitatea
aprobării acesteia cu majoritatea prevăzută la art. 76 alin. (1)
din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 109/2005 privind
transporturile rutiere, excepție ridicată de Societatea Comercială ăGildob Star Company” — S.R.L. din comuna Suseni, județul
Argeș, în Dosarul nr. 3.429/1/2008 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 26 mai 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

MONITORUL OFICIAL AL ROMÂNIEI, PARTEA I, Nr. 462/3.VII.2009

11

CURTEA CONSTITUȚIONALĂ

D E C I Z I A Nr. 825
din 26 mai 2009

referitoare la excepția de neconstituționalitate a prevederilor art. 6 alin. (1) din Ordonanța
Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 6 alin. (1) din Ordonanța Guvernului
nr. 5/2001 privind procedura somației de plată, excepție ridicată
de Societatea Comercială ăOn Off Group” — S.R.L. din
București în Dosarul nr. 7.911/4/2008 al Judecătoriei
Sectorului 4 București.
La apelul nominal lipsesc părțile. Procedura de citare a fost
legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 16 decembrie 2008, pronunțată în
Dosarul nr. 7.911/4/2008, Judecătoria Sectorului 4 București
a sesizat Curtea Constituțională cu excepția de
neconstituționalitate a dispozițiilor art. 6 alin. (1) din
Ordonanța Guvernului nr. 5/2001 privind procedura
somației de plată, excepție invocată de Societatea Comercială
ăOn Off Group” — S.R.L. din București într-o cauză având ca
obiect procedura somației de plată.
În motivarea excepției de neconstituționalitate se susține
că textul de lege criticat contravine dispozițiilor art. 24 din
Constituție privind dreptul la apărare și ale art. 53 alin. (1)
referitoare la restrângerea exercițiului unor drepturi sau al unor
libertăți, deoarece reglementează administrarea înscrisurilor ca
unic mijloc de probă în procedura somației de plată.
Judecătoria Sectorului 4 București consideră că excepția
este neîntemeiată, arătând că limitarea mijloacelor de probă
este determinată, pe de o parte, de caracterul special, accelerat
al procedurii somației de plată, iar, pe de altă parte, de caracterul
obligației de plată, și anume sume de bani.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale, invocând în acest sens și jurisprudența Curții
Constituționale în materie.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul acesteia îl constituie prevederile art. 6 alin. (1) din
Ordonanța Guvernului nr. 5/2001 privind procedura somației de
plată, publicată în Monitorul Oficial al României, Partea I, nr. 422
din 30 iulie 2001, având următorul cuprins:
ăArt. 6. — (1) Dacă nu a intervenit închiderea dosarului în
condițiile art. 5, judecătorul va examina cererea pe baza actelor
depuse, precum și a explicațiilor și lămuririlor părților, ce i-au
fost prezentate potrivit art. 4.”
Excepția de neconstituționalitate se raportează la prevederile
constituționale cuprinse în art. 24 — Dreptul la apărare și în
art. 53 alin. (1) referitor la restrângerea exercițiului unor drepturi
sau al unor libertăți.
Examinând excepția, Curtea constată că prevederile art. 6
alin. (1) din Ordonanța Guvernului nr. 5/2001 au mai fost supuse
controlului de constituționalitate, prin raportare la dispozițiile
constituționale cuprinse în art. 24 privind dreptul la apărare și
cu o motivare similară celei din prezenta cauză.
Prin Decizia nr. 367 din 17 aprilie 2007, publicată în Monitorul
Oficial al României, Partea I, nr. 325 din 15 mai 2007, făcând
referire la jurisprudența sa anterioară, Curtea a reținut, în
esență, că Ordonanța Guvernului nr. 5/2001 reglementează o
procedură specială, simplificată și accelerată pentru
recuperarea creanțelor al căror caracter cert, lichid și exigibil
rezultă din înscrisuri, iar acest caracter special al procedurii a
determinat limitarea mijloacelor de probă utilizabile la înscrisuri,
în primă fază, completate ulterior cu explicațiile și lămuririle date
de părți, limitarea fiind deopotrivă valabilă pentru ambele părți,
în condiții identice pentru exercitarea dreptului la apărare.
Considerentele pronunțate în decizia menționată își mențin
valabilitatea și în prezenta cauză, astfel încât este neîntemeiată
susținerea autorului excepției privind încălcarea dreptului la
apărare.
Mai mult, Curtea constată că prevederile legale criticate
reprezintă norme speciale de procedură, a căror reglementare
este de competența exclusivă a legiuitorului, în temeiul art. 126
alin. (2) din Constituție.
Pentru aceste considerente, nu poate fi reținută nici
susținerea autorului excepției referitoare la încălcarea
dispozițiilor art. 53 alin. (1) privind restrângerea exercițiului unor
drepturi sau al unor libertăți.

12

MONITORUL OFICIAL AL ROMÂNIEI, PARTEA I, Nr. 462/3.VII.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 alin. (1) din Ordonanța Guvernului nr. 5/2001 privind
procedura somației de plată, excepție ridicată de Societatea Comercială ăOn Off Group” — S.R.L. din București în Dosarul
nr. 7.911/4/2008 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 828
din 26 mai 2009

referitoare la excepția de neconstituționalitate a dispozițiilor art. 64 alin. 1 lit. a) și art. 71
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 64 alin. 1 lit. a) și art. 71 din Codul penal,
excepție invocată de Valerică Damian în Dosarul
nr. 2.814/233/2007 al Tribunalului Galați — Secția penală.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 16 decembrie 2008, pronunțată în
Dosarul nr. 2.814/233/2007, Tribunalul Galați — Secția penală
a sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a) și
art. 71 din Codul penal, excepție invocată de Valerică Damian.
În motivarea excepției de neconstituționalitate se susține,
în esență, că normele criticate sunt neconstituționale, deoarece

intră în contradicție cu art. 53 din Constituție, potrivit căruia nu
se pot interzice drepturi pe criterii discriminatorii.
Tribunalul Galați — Secția penală apreciază că excepția
de neconstituționalitate este neîntemeiată, invocând Decizia
nr. 74 din 5 noiembrie 2007 a Înaltei Curți de Casație și Justiție,
pronunțată în cadrul unui recurs în interesul legii, prin care s-a
stabilit că interzicerea drepturilor prevăzute de art. 64 din Codul
penal nu se va face automat, ci motivat, având în vedere
criteriile prevăzute de art. 71 din Codul penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

13

MONITORUL OFICIAL AL ROMÂNIEI, PARTEA I, Nr. 462/3.VII.2009
Obiectul excepției de neconstituționalitate îl constituie
dispozițiile art. 64 alin. 1 lit. a) și art. 71 din Codul penal, având
următorul cuprins:
— Art. 64 alin. 1 lit. a): ăPedeapsa complementară a
interzicerii unor drepturi constă în interzicerea unuia sau unora
din următoarele drepturi:
a) dreptul de a alege și de a fi ales în autoritățile publice sau
în funcții elective publice;”;
— Art. 71: ăPedeapsa accesorie constă în interzicerea
drepturilor prevăzute în art. 64.
Condamnarea la pedeapsa detențiunii pe viață sau a
închisorii atrage de drept interzicerea drepturilor prevăzute în
art. 64 lit. a)—c) din momentul în care hotărârea de condamnare
a rămas definitivă și până la terminarea executării pedepsei,
până la grațierea totală sau a restului de pedeapsă ori până la
împlinirea termenului de prescripție a executării pedepsei.
Interzicerea drepturilor prevăzute în art. 64 lit. d) și e) se
aplică ținându-se seama de natura și gravitatea infracțiunii
săvârșite, de împrejurările cauzei, de persoana infractorului și
de interesele copilului ori ale persoanei aflate sub tutelă sau
curatelă.
Pe durata amânării sau a întreruperii executării pedepsei
detențiunii pe viață sau a închisorii, condamnatul poate să își
exercite drepturile părintești și dreptul de a fi tutore sau curator,

în afară de cazul în care aceste drepturi au fost anume interzise
condamnatului prin hotărârea de condamnare.
Pe durata suspendării condiționate a executării pedepsei
închisorii sau a suspendării sub supraveghere a executării
pedepsei închisorii, se suspendă și executarea pedepselor
accesorii.”
Dispozițiile constituționale invocate în susținerea excepției
sunt cele ale art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că prin Decizia nr. 735 din 24 iunie
2008, publicată în Monitorul Oficial al României, Partea I, nr. 563
din 25 iulie 2008, și Decizia nr. 184 din 14 iunie 2001, publicată
în Monitorul Oficial al României, Partea I, nr. 509 din 28 august
2001,
a
respins
ca
neîntemeiată
excepția
de
neconstituționalitate a dispozițiilor art. 64 și art. 71 din Codul
penal. De asemenea, prin Decizia nr. 438 din 15 aprilie 2008,
publicată în Monitorul Oficial al României, Partea I, nr. 354 din
8 mai 2008, Curtea a respins ca neîntemeiată excepția de
neconstituționalitate a dispozițiilor art. 64 alin. 1 lit. a) teza întâi
din Codul penal, pentru considerentele acolo arătate.
Deoarece nu au intervenit elemente noi, de natură să
determine schimbarea acestei jurisprudențe, soluția pronunțată
anterior de Curte, precum și considerentele care o
fundamentează își păstrează valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a) și art. 71 din Codul penal, excepție invocată
de Valerică Damian în Dosarul nr. 2.814/233/2007 al Tribunalului Galați — Secția penală.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 829
din 26 mai 2009

referitoare la excepția de neconstituționalitate a dispozițiilor art. 1 alin. (1)
din Ordonanța de urgență a Guvernului nr. 112/2001 privind sancționarea unor fapte săvârșite
în afara teritoriului țării de cetățeni români sau de persoane fără cetățenie domiciliate în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Augustin Zegrean
Marinela Mincă
Marieta Safta

— judecător
— judecător
— judecător
— procuror
— magistrat-asistent

14

MONITORUL OFICIAL AL ROMÂNIEI, PARTEA I, Nr. 462/3.VII.2009

Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța de urgență a
Guvernului nr. 112/2001, excepție ridicată de Mihai Kiss în
Dosarul nr. 7.004/197/2008 al Judecătoriei Brașov — Secția
penală.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 26 ianuarie 2009, pronunțată în Dosarul
nr. 7.004/197/2008, Judecătoria Brașov — Secția penală a
sesizat Curtea Constituțională cu excepția de
neconstituționalitate a dispozițiilor art. 1 alin. (1) din
Ordonanța de urgență a Guvernului nr. 112/2001, excepție
ridicată de Mihai Kiss.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece încalcă libera circulație și ănu prevede o sancțiune
proporțională cu situațiile care l-au determinat”.
Judecătoria Brașov — Secția penală apreciază că
excepția de neconstituționalitate invocată în cauză este
neîntemeiată, întrucât textul de lege criticat nu încalcă
dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța de urgență a Guvernului
nr. 112/2001 privind sancționarea unor fapte săvârșite în afara
teritoriului țării de cetățeni români sau de persoane fără
cetățenie domiciliate în România, publicată în Monitorul Oficial
al României, Partea I, nr. 549 din 3 septembrie 2001, având
următorul cuprins: ăIntrarea sau ieșirea dintr-un stat străin prin
trecerea ilegală a frontierei acestuia, săvârșită de către un
cetățean român sau de o persoană fără cetățenie domiciliată pe
teritoriul României, constituie infracțiune și se pedepsește cu
închisoare de la 3 luni la 2 ani.”
Se susține că aceste dispoziții legale încalcă prevederile
constituționale cuprinse în art. 1 — Statul român, art. 17 —
Cetățenii români în străinătate, art. 25 alin. (1) — Libera
circulație și art. 53 alin. (2) — Restrângerea exercițiului unor
drepturi sau al unor libertăți, cu raportare la art. 2 paragrafele 2
și 3 din Protocolul nr. 4 la Convenția pentru apărarea drepturilor
omului și a libertăților fundamentale.
Examinând excepția de neconstituționalitate astfel cum a fost
formulată, Curtea constată că același text legal a mai fost supus
controlului instanței de contencios constituțional prin raportare la
critici similare. În acest sens sunt, de exemplu, Decizia nr. 106
din 9 februarie 2006, publicată în Monitorul Oficial al României,
Partea I, nr. 174 din 23 februarie 2006, și Decizia nr. 421 din
25 mai 2006, publicată în Monitorul Oficial al României, Partea I,
nr. 521 din 16 iunie 2006, prin care Curtea, pentru
considerentele acolo reținute, a respins ca neîntemeiată
excepția de neconstituționalitate a dispozițiilor art. 1 alin. (1) din
Ordonanța de urgență a Guvernului nr. 112/2001, statuând că
acestea nu încalcă principiile consacrate de art. 1 din Constituție
și sunt o reflectare a prevederilor art. 2 paragrafele 2 și 3 din
Protocolul nr. 4 la Convenția pentru apărarea drepturilor omului
și a libertăților fundamentale, privind libertatea de circulație.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța de urgență a Guvernului nr. 112/2001,
excepție ridicată de Mihai Kiss în Dosarul nr. 7.004/197/2008 al Judecătoriei Brașov — Secția penală.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 462/3.VII.2009

15

CURTEA CONSTITUȚIONALĂ

D E C I Z I A Nr. 830
din 26 mai 2009

referitoare la excepția de neconstituționalitate a dispozițiilor art. 199
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 199 din Codul de procedură penală, excepție
ridicată de Marius Epure în Dosarul nr. 45.314/3/2007 al
Tribunalului București — Secția I penală.
La apelul nominal lipsește autorul excepției, față de care
procedura de citare este legal îndeplinită.
Magistratul-asistent referă că autorul excepției a depus la
dosar o cerere de amânare a judecării cauzei pentru pregătirea
apărării și pentru atașarea Dosarului nr. 14.165/4/2006 al
Judecătoriei Sectorului 4 București, sens în care solicită și
emiterea unei adrese către această instanță pentru comunicarea
dosarului menționat.
Reprezentantul Ministerului Public pune concluzii de
respingere a cererii de amânare a cauzei, arătând că, față de
data sesizării Curții cu excepția invocată, a existat un interval
de timp suficient pentru pregătirea apărării.
Curtea, deliberând, respinge cererea de amânare formulată.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile din Legea
fundamentală invocate.
C U R T E A,

având în vedere actele și lucrările dosarului, reține următoarele:
Prin Încheierea din 24 noiembrie 2008, pronunțată în Dosarul
nr. 45.314/3/2007, Tribunalul București — Secția I penală a
sesizat Curtea Constituțională cu excepția de
neconstituționalitate a dispozițiilor art. 199 din Codul de
procedură penală, excepție ridicată de Marius Epure.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece nu prevede o cale de atac împotriva hotărârii de
sancționare a apărătorului, care, odată amendat de judecător,
nu poate să se adreseze justiției pentru apărarea drepturilor sale
ca orice alt cetățean. Astfel, măsura de sancționare este aplicată
în mod discreționar, fără ca avocatul să aibă parte de un proces
echitabil, fără să se poată apăra și fără să existe o cale legală
de control judiciar care să verifice legalitatea și temeinicia
sancțiunii aplicate.
Tribunalul București — Secția I penală apreciază că excepția
de neconstituționalitate invocată în cauză este neîntemeiată,
arătând că existența unei căi de atac separat în timpul
procesului având ca obiect soluționarea unei cauze penale ar
conduce la tergiversarea cauzei pe motive ce nu au legătură cu
fondul cauzei. Încheierea dată având ca obiect reexaminarea
unei amenzi judiciare este încheiere interlocutorie, astfel că
aceasta va fi atacată odată cu fondul cauzei, apel sau recurs.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, invocând jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 199 din Codul de procedură penală, având
următorul cuprins: ăAmenda se aplică de organul de urmărire
penală, prin ordonanță, iar de instanța de judecată, prin
încheiere.
Persoana amendată poate cere scutirea de amendă ori
reducerea amenzii. Cererea de scutire sau de reducere se poate
face în termen de 10 zile de la comunicarea ordonanței ori a
încheierii de amendare.
Dacă persoana amendată justifică de ce nu a putut îndeplini
obligația sa, organul de urmărire penală sau instanța de
judecată, apreciind, dispune scutirea sau reducerea amenzii.”
Se susține că aceste prevederi legale încalcă dispozițiile
constituționale cuprinse în art. 21 alin. (1), (2) și (3) privind
accesul liber la justiție și dreptul la un proces echitabil, precum
și în art. 24 privind dreptul la apărare.
Examinând excepția de neconstituționalitate astfel cum a fost
formulată, Curtea constată că dispozițiile legale criticate au mai
fost supuse controlului de constituționalitate prin raportare la
critici similare. În acest sens este, de exemplu, Decizia nr. 867
din 9 octombrie 2007, publicată în Monitorul Oficial al României,
Partea I, nr. 779 din 16 noiembrie 2007 prin care Curtea a
respins excepția de neconstituționalitate a dispozițiilor art. 199
din Codul de procedură penală, statuând că acestea nu aduc
atingere dreptului la un proces echitabil, consacrat la art. 21 din
Constituție și, respectiv, la art. 6 din Convenția pentru apărarea
drepturilor omului și a libertăților fundamentale. Cu acel prilej,
Curtea a reținut că, în legătură cu decizia organului emitent
referitoare la cererea de scutire ori de reducere a amenzii
judiciare, partea interesată poate ataca încheierea judecătorului
odată cu fondul, precum și faptul că ăDimpotrivă, s-ar aduce
atingere dreptului la un proces echitabil și la soluționarea
cauzelor într-un termen rezonabil, dacă pentru orice măsură sau
act care în esență dinamizează procesul penal ar fi posibilă o
contestare imediată”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele de principiu ale deciziei menționate își păstrează
valabilitatea.

16

MONITORUL OFICIAL AL ROMÂNIEI, PARTEA I, Nr. 462/3.VII.2009

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 199 din Codul de procedură penală, excepție ridicată de
Marius Epure în Dosarul nr. 45.314/3/2007 al Tribunalului București — Secția I penală.
Definitivă și general obligatorie.
Pronunțată în ședința publică din data de 26 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru completarea anexei nr. 2 la Hotărârea Guvernului nr. 352/2002
privind înființarea Institutului Național de Cercetare-Dezvoltare pentru Microbiologie
și Imunologie ăCantacuzino”
În temeiul art. 108 din Constituția României, republicată,
Guvernul României adoptă prezenta hotărâre.
Articol unic.— La anexa nr. 2 la Hotărârea Guvernului
nr. 352/2002 privind înființarea Institutului Național de CercetareDezvoltare pentru Microbiologie și Imunologie ăCantacuzino”,
publicată în Monitorul Oficial al României, Partea I, nr. 320 din
15 mai 2002, cu modificările ulterioare, după articolul 36 se
introduce un nou articol, articolul 361, cu următorul cuprins:
ăArt. 361. — (1) În situații de forță majoră, și anume:
calamități, dezastre, epidemii, pandemii, Ministerul Sănătății
poate aloca institutului fonduri din bugetul propriu, provenite de

la bugetul de stat sau din veniturile proprii, în vederea stabilirii
diagnosticului etiologic, precum și pentru producerea și
punerea pe piață a produselor (vaccinuri, seruri) necesare
prevenirii îmbolnăvirilor în masă determinate de epidemii și
pandemii, alocate prin programele naționale privind bolile
transmisibile.
(2) Alocarea de fonduri se face în baza necesarului
fundamentat prezentat de institut și aprobat de Ministerul
Sănătății.”

PRIM-MINISTRU

EMIL BOC
Contrasemnează:
Ministrul sănătății,
Ion Bazac
Ministrul finanțelor publice,
Gheorghe Pogea
București, 24 iunie 2009.
Nr. 757.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 462/3.VII.2009 conține 16 pagini.

Prețul: 3,20 lei

&JUYDGY|431843]
ISSN 1453—4495

