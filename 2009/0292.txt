PARTEA I

Anul 177 (XXI) — Nr. 292

Marți, 5 mai 2009

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

193.

— Ordin al președintelui Institutului Național de
Statistică privind stabilirea Metodologiei de elaborare
a conturilor naționale nefinanciare în România ..........

1–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
INSTITUTUL NAȚIONAL DE STATISTICĂ

ORDIN
privind stabilirea Metodologiei de elaborare a conturilor naționale nefinanciare în România
Având în vedere Hotărârea Comitetului de avizare metodologică nr. 3 din 27 iulie 2007,
ținând seama de cerințele Regulamentului (CE) nr. 2.223/96 al Consiliului din 25 iunie 1996 privind Sistemul european de
conturi naționale și regionale din Comunitate, referitor la principiile de măsurare a prețurilor și volumelor, cu modificările ulterioare,
în temeiul prevederilor Ordonanței Guvernului nr. 9/1992 privind organizarea statisticii oficiale, republicată, cu modificările
și completările ulterioare, precum și ale Hotărârii Guvernului nr. 957/2005 privind organizarea și funcționarea Institutului Național
de Statistică, republicată, cu modificările ulterioare,
președintele Institutului Național de Statistică emite următorul ordin:
Art. 4. — (1) Prezentul ordin va fi pus în aplicare de către
Art. 1. — Obiectul prezentului ordin îl reprezintă stabilirea
Metodologiei de elaborare a conturilor naționale nefinanciare în compartimentul de specialitate din cadrul Institutului Național de
România.
Statistică.
Art. 2. — Metodologia menționată la art. 1 este prevăzută în
(2) Prevederile prezentului ordin devin obligatorii pentru
anexa care face parte integrantă din prezentul ordin.
statistica oficială din România.
Art. 3. — Institutul Național de Statistică va asigura
Art. 5. — Prezentul ordin se publică în Monitorul Oficial al
actualizarea metodologiei menționate la art. 1 în funcție de
legislația europeană.
României, Partea I.
Președintele Institutului Național de Statistică,
Vergil Voineagu
București, 31 martie 2009.
Nr. 193.

2

MONITORUL OFICIAL AL ROMÂNIEI, PARTEA I, Nr. 292/5.V.2009
ANEXĂ

METODOLOGIE
de elaborare a conturilor naționale nefinanciare în Români
1. Contabilitatea națională
1.1. Cadrul legal

Implementarea conturilor naționale în Sistemul statistic
românesc a constituit o prioritate a perioadei de tranziție,
începând cu anul de calcul 1989. În România, Sistemul
european de conturi naționale și regionale versiunea 1995 —
SEC95 — se aplică începând cu anul 1998. Metodologia SEC95
este obligatoriu de aplicat, prin Regulamentul (CE) nr. 2.223/96
al Consiliului din 25 iunie 1996 privind Sistemul european de
conturi naționale și regionale din Comunitate, referitor la
principiile de măsurare a prețurilor și volumelor, cu modificările
ulterioare, în țările membre ale Uniunii Europene, fiind cadrul
compatibil pe plan internațional cu Sistemul conturilor naționale
versiunea 1993 — SCN93 —, utilizat de marile organizații
internaționale. Acest regulament este completat de alte
documente legislative, emise în timp, precum și de manuale
detaliate (elaborate de Eurostat, referitoare la aspecte specifice
ale SEC95: Venitul național brut, Estimări în prețuri constante,
Servicii de intermediere financiară indirect măsurate, statistică
guvernamentală etc.). Obligativitatea aplicării SEC95 în cadrul
Uniunii Europene este întărită prin anexa B la regulamentul
Consiliului menționat, ce se referă la Programul de transmitere
a datelor SEC95.
1.2. Noțiuni generale

Sistemul de conturi naționale SEC95 are importanță politică
deoarece este utilizat în procedura bugetară a Comunității
pentru a stabili contribuția fiecărei țări provenind din resursa TVA
și VNB. De asemenea, prin intermediul SEC95 se realizează
urmărirea și orientarea politicilor monetare europene — criteriile
de convergență ale Tratatului de la Maastricht.
Conturile naționale oferă o descriere sistematică și detaliată
a economiei totale — regiune, țară, grup de țări —, a
componentelor sale, precum și a relațiilor cu alte economii,
acoperind o anumită perioadă de timp — an, trimestru, semestru
etc. Indiferent de întinderea spațială și temporală a estimărilor,
conturile naționale se calculează pe baza aceluiași cadru stabilit
prin regulamentul menționat. SEC95 este armonizat cu
numeroase concepte și clasificări utilizate în cadrul altor statistici
sociale și economice, cum ar fi cele privind ocuparea, industria
sau comerțul exterior.
Principalele elemente ale sistemului sunt:
— unitățile statistice și gruparea lor;
— fluxurile și stocurile;
— sistemul de conturi și agregatele;
— cadrul intrări-ieșiri/resurse-utilizări.
O caracteristică definitorie a SEC95 o reprezintă utilizarea a
două tipuri de unități și a două modalități de subdivizare a
economiei:
a) unitățile instituționale, grupate în următoarele sectoare
instituționale, pe baza funcțiilor principale, a comportamentului
și obiectivelor:

• societăți nefinanciare;
• societăți financiare;
• administrații publice;
• gospodăriile populației;
• instituțiile fără scop lucrativ în serviciul gospodăriilor
populației;
• restul lumii.
Acestea sunt utilizate pentru a descrie veniturile, cheltuielile
și fluxurile financiare, bilanțurile economiei naționale;
b) unitățile cu activitate economică la nivel local, grupate în
ramuri de activitate, pe baza tipului lor de activitate. Ramurile
de activitate sunt utilizate în vederea descrierii procesului de
producție și a analizei intrări-ieșiri, cunoscută și ca ăinputoutput”. Tipul de activitate se identifică pe baza Clasificării
activităților din economia națională Rev.1 aplicate în România,
perfect compatibilă cu NACE Rev.1.1, clasificarea aplicată la
nivelul Uniunii Europene. Această clasificare s-a modificat
începând cu 1 ianuarie 2008.
Ca regulă contabilă de bază trebuie precizat faptul că, în
cadrul SEC95, operațiunile efectuate de către o unitate sau un
sector fac obiectul unei înregistrări în partidă dublă, cele două
părți ale contului fiind reprezentate de resurse și utilizări,
permițând verificarea coerenței conturilor. În practică, conturile
naționale sunt bazate pe principiul intrărilor cvadruple, datorită
faptului că majoritatea operațiunilor implică două unități
instituționale și astfel ele trebuie să fie înregistrate de două ori,
pentru fiecare unitate.
Contabilitatea națională operează cu noțiunea de agregate,
acestea fiind valori sintetice care măsoară rezultatul activității
economiei totale văzut dintr-o perspectivă particulară, de
exemplu a producției, valorii adăugate, venitului disponibil,
consumului final etc. Agregatelor le este recunoscută importanța
atât ca indicatori de sinteză, cât și ca valori de referință.
2. Sfera de cuprindere a conturilor naționale nefinanciare
în România
În România, conturile naționale nefinanciare se realizează
de către Direcția de conturi naționale și sinteze
macroeconomice, pentru următoarele componente:
A. conturile naționale anuale. Acestea se calculează atât în
prețuri curente, cât și în prețuri constante — prețurile anului
anterior;
B. conturile naționale trimestriale. Estimările acestora se fac
în prețuri curente, în prețurile trimestrului corespunzător al anului
precedent și în prețurile medii ale anului 2000, prin metoda
înlănțuirii volumelor;
C. conturile regionale. Calculele se realizează în prețuri
curente.
Programul de elaborare a variantelor provizorii,
semidefinitive și definitive ale conturilor naționale anuale este
prezentat în tabelul următor:

Termenele de realizare

Versiunea

Date disponibile

N+3 luni
Martie

Provizorie

Contul de producție, pe 4 ramuri de activitate și PIB total, în prețuri
curente și prețuri constante — prețurile anului anterior. PIB calculat
pentru principalele agregate de cheltuieli

N+12 luni
Decembrie

Semidefinitivă

Contul de producție, pe 14 ramuri de activitate și PIB total, în
prețuri curente și prețuri constante, precum și PIB calculat pentru
principalele agregate de cheltuieli

N+21 luni
Septembrie

Definitivă

Tabelul intrări-ieșiri în prețuri curente și constante și tabelul
conturilor economice integrate

MONITORUL OFICIAL AL ROMÂNIEI, PARTEA I, Nr. 292/5.V.2009
În varianta definitivă a conturilor naționale se elaborează
tabelele de sinteză prevăzute de SEC95, și anume:
A. Tabelul intrări-ieșiri/resurse-utilizări pe ramurile de
activitate ale economiei naționale, estimări anuale. Echilibrarea
acestuia se realizează la nivel de 105 ramuri de activitate,
obținute pe baza clasificării CAEN Rev.1. Tabelul se elaborează
atât în prețuri curente, cât și în prețurile anului anterior, numai în
faza definitivă de estimare a conturilor naționale. Principalele
identități contabile urmărite în acest cadru de calcul sunt:
a) identitatea pe ramuri de activitate:
Producția = consum intermediar + valoarea adăugată brută,
în care:
Valoarea adăugată brută = remunerarea salariaților
+ impozite pe producție
– subvenții pe producție
+ excedentul brut de exploatare
b) identitatea pe produse:
Total resurse = total utilizări
În același timp, pentru fiecare produs se verifică următoarea
identitate:
Producția + importurile
= consumul intermediar
+ consumul final
+ exporturile
+ formarea brută de capital
Tabelul resurselor și utilizărilor exprimă fluxurile înregistrate
pentru următoarele conturi:
— Contul de bunuri și servicii;
— Contul de producție;
— Contul de exploatare.
Trecerea de la tabelele resurselor și utilizărilor în prețuri de
bază la tabelele în prețuri de achiziție se face prin:
— realocarea adaosului comercial;
— realocarea marjelor de transport;
— adăugarea impozitelor nete pe produse.
Aceste transformări constituie o etapă fundamentală a
procesului de echilibrare și sunt detaliate în tabele distincte.
B. Tabelul conturilor economice integrate se realizează
anual, în prețuri curente, pentru cele 6 sectoare instituționale.
Principalele conturi și subconturi nefinanciare prevăzute de
sistemul conturilor naționale sunt următoarele:
— Contul de bunuri și servicii (0);
— Contul de producție (I);
— Conturile de distribuire primară a venitului (II.1):
— Contul de exploatare (II.1.1);
— Contul de alocare a veniturilor primare (II.1.2):
— Contul de venit al întreprinderii (II.1.2.1);
— Contul de alocare a altor venituri primare (II.1.2.2);
— Contul de distribuire secundară a venitului (II.2);
— Contul de redistribuire a venitului în natură (II.3);
— Contul de utilizare a venitului (II.4):
— Contul de utilizare a venitului disponibil (II.4.1);
— Contul de utilizare a venitului disponibil ajustat (II.4.2);
— Contul de capital (III.1):
— Contul variațiilor nete datorate economiei și transferurilor
de capital (III.1.1);
— Contul achizițiilor de active nefinanciare (III.1.2).

3

Conturile sunt echilibrate cu ajutorul soldurilor contabile. Cele
mai importante solduri contabile sunt: valoarea adăugată,
excedentul de exploatare, soldul veniturilor primare, venitul
disponibil, economia și capacitatea/necesarul de finanțare,
exprimate în valoare brută sau netă.
3. Sursele de date
Sursele de date utilizate în estimarea conturilor naționale
sunt numeroase și variate, căutându-se permanent
îmbunătățirea celor existente, precum și găsirea de noi surse
de informații. Furnizorii principali ai acestora sunt direcțiile de
specialitate ale INS, MFP, BNR etc. Procesul de integrare a
informațiilor de bază existente, modificate sau nou-apărute, se
realizează în respect cu cerințele metodologice ale SEC95.
Principalele surse de date sunt enumerate mai jos:
• Surse statistice:

— ancheta structurală în întreprinderi;
— ancheta bugetelor de familie;
— ancheta forței de muncă în gospodării;
— conturile economice pentru agricultură;
— balanța produselor agricole;
— costul forței de muncă;
— recensământul populației și locuințelor din 2002;
— anchete specifice realizate de către direcțiile de specialitate
din INS privind industria, transporturile, comerțul, construcțiile,
serviciile etc.;
— alte anchete anuale și infraanuale disponibile privind
producția industrială, de construcții, servicii, comerț; contul de
producție al agriculturii.
Registrul statistic reprezintă sursa unică de furnizare a
nomenclatoarelor de unități pentru derularea anchetelor
statistice. Principala caracteristică a REGIS este
compatibilitatea completă cu alte registre utilizate în economie.
• Surse administrative:

— execuția bugetului general al administrațiilor publice —
raportările bugetare, format din: bugetul administrației publice
centrale; bugetele administrațiilor locale; bugetul securității
sociale, compus din: Fondul pentru plata ajutorului de șomaj,
Fondul unic de asigurări sociale de sănătate, Fondul de
securitate socială;
— declarațiile pe venitul global din activitățile independente,
depuse de către întreprinzătorii individuali și asociațiile familiale
la MFP.
• Surse contabile și financiare:

— situațiile financiare ale societăților financiare;
— situațiile financiare ale altor operatori economici.
• Alte surse de date:

— balanța de plăți.
Deoarece în conturi naționale se utilizează cele două tipuri
de unități pentru subdivizarea economiei — sectoare
instituționale și ramuri de activitate —, sursele de date folosite
pot fi diferite pentru fiecare dintre acestea:
• pentru ramurile de activitate, principalele surse de date
sunt: ancheta structurală din întreprinderi, care are două capitole
speciale pentru estimarea conturilor naționale, ancheta forței de
muncă în gospodării, balanța produselor agricole, conturile

4

MONITORUL OFICIAL AL ROMÂNIEI, PARTEA I, Nr. 292/5.V.2009

economice din agricultură, alte surse de date de la direcțiile de
specialitate ale INS pentru activități de comerț, transporturi,
construcții etc.;
• pentru sectoarele instituționale, principalele surse de date
sunt: situațiile financiare ale societăților nefinanciare, situațiile
financiare ale societăților financiare, societăților de asigurări și
ale IFSLSGP, sursele de date administrative — execuția
bugetului administrațiilor publice, veniturile și cheltuielile
instituțiilor publice finanțate parțial sau total din fonduri
extrabugetare, balanța de plăți, declarațiile pe veniturile globale
etc.
4. Unitate statistică și unitate de calcul
Unitatea de observare și înregistrare, cum ar fi unitatea
statistică, este întreprinderea, chiar dacă anchetele pot furniza
și informații referitoare la unitățile lor locale, precum și împărțiri
pe activități realizate de către întreprindere pe ramuri omogene
la nivel de 4 cifre CAEN Rev.1/NACE Rev.1.1. Întreprinderea se
definește ca cea mai mică unitate stabilită legal, cu personalitate
juridică, având independență în luarea deciziilor, ce ține
contabilitate proprie și este organizată să realizeze activități în
una sau mai multe locații, una sau mai multe activități de
producție.
Unitățile de calcul sunt următoarele:
— întreprinderile — pentru estimarea PIB pe sectoare
instituționale în cadrul tabelului conturilor economice integrate;
— ramurile omogene — pentru calculul PIB pe ramuri de
activitate în cadrul tabelului resurse-utilizări/intrări-ieșiri. Unitatea
cu activitate locală se utilizează pentru a forma ramurile
omogene de activitate în cadrul estimărilor PIB.
5. Produsul intern brut în prețuri curente
Produsul intern brut, principalul agregat macroeconomic al
contabilității naționale, reprezintă rezultatul final al activității de
producție a unităților producătoare rezidente. Acesta se poate
calcula în variantă definitivă prin 3 metode: metoda de producție,
metoda cheltuielilor și metoda veniturilor. Valorile PIB calculate
independent prin cele 3 metode sunt reconciliate în vederea
obținerii unei estimări unice a PIB.
5.1. Metoda de producție

PIB prin metoda de producție se obține pe baza următoarei
formule de calcul:
PIB = VAB + IP + TV – SP,
unde:
PIB = produsul intern brut la preț de piață;
VAB = valoarea adăugată brută la preț de bază;
IP = impozite pe produse;
TV = taxe vamale/drepturi asupra importurilor;
SP = subvențiile pe produse;
iar:
VAB = producția de bunuri și servicii — consum intermediar.
5.1.1. Evaluarea principalelor agregate
• Evaluarea producției de bunuri și servicii

Producția de piață reprezintă producția de bunuri și servicii
vândute pe piață la prețuri semnificative din punct de vedere
economic sau destinate pieței. Prin convenție, conform SEC95,
toate bunurile sunt considerate a fi vândute sau destinate pieței.

Producția de servicii de piață cuprinde toate serviciile care sunt
destinate pieței, fiind prestate de unități ale căror costuri de
producție sunt acoperite cu mai mult de 50% de veniturile
provenite din vânzarea producției lor: comerț, transport,
comunicații, servicii personale și sociale. Criteriul
veniturilor/costurilor este utilizat pentru toate serviciile de piață.
Producția de piață este înregistrată și evaluată la preț de bază
atunci când este generată prin procesul de producție.
Producția pentru consum final propriu cuprinde bunuri și
servicii produse și reținute de producătorii lor fie în scopul
consumului final, fie în scopul formării brute de capital fix. Cum
societățile nu au consum final, producția pentru consum final
propriu este realizată numai de către gospodăriile populației, de
exemplu, bunurile agricole produse și consumate de membrii
aceleiași gospodării, serviciile de locuințe produse de proprietarii
ocupanți etc. Bunurile și serviciile utilizate pentru formarea brută
proprie de capital fix pot fi produse de orice tip de întreprindere.
Acestea includ mașini-unelte, construcții realizate pentru uzul
propriu al întreprinderii, locuințele și extinderile la locuințe
realizate de către gospodăriile populației. Producția pentru
consum final propriu este evaluată la prețul de bază al
produselor similare vândute pe piață. Această producție poate
genera un excedent de exploatare net sau un venit mixt.
Aceeași regulă este aplicată producției de locuință a
proprietarilor ocupanți ai locuințelor. Evaluarea producției pe
cont propriu de construcții se bazează pe costurile de producție.
Altă producție non-piață cuprinde bunurile și serviciile
furnizate de unitățile aparținând administrațiilor publice sau
instituțiilor fără scop lucrativ în serviciul gospodăriilor populației
către alte unități, în mod gratuit sau la prețuri nesemnificative
din punct de vedere economic. Aceasta se evaluează pe baza
costurilor de producție care rezultă din însumarea următoarelor
elemente: consum intermediar, remunerarea salariaților, consum
de capital fix și alte impozite pe producție, mai puțin subvențiile
pe producție. Producția non-piață se identifică cu total costuri
de producție minus venituri din vânzări.
Aceste principii generale de evaluare a producției prezintă
câteva particularități, depinzând de natura activităților realizate.
În conturile naționale românești se identifică anumite cazurilimită, semnalate prin SEC95, privind producția:
— producția pe cont propriu de formare brută de capital fix
este inclusă în producție pentru anumite cazuri speciale:
software — deja acoperit de ASA și este în concordanță cu
cerințele SEC95; exploatări miniere — deja acoperite prin ASA;
construcțiile de locuințe ale gospodăriilor;
— producerea, stocarea și prelucrarea produselor agricole
pe cont propriu de către gospodării, principala sursă de date
pentru acestea fiind balanța produselor agricole, care acoperă
resursele și utilizările produselor agricole la nivel detaliat;
— producția de servicii de locuință în cadrul sectorului
gospodăriilor populației este, de asemenea, inclusă, iar
estimările se realizează pe baza a două metode: metoda ăUserCost” și metoda stratificării, acestea oferind posibilitatea
comparării celor două rezultate, până la apariția de noi surse de
date în acest domeniu;

MONITORUL OFICIAL AL ROMÂNIEI, PARTEA I, Nr. 292/5.V.2009
— producția din acvacultură din fermele de acest tip,
utilizând surse de date disponibile de la Ministerul Agriculturii,
Pădurilor și Dezvoltării Rurale;
— producția pe cont propriu de formare de capital fix
constând în lucrările originale literare, artistice și de divertisment,
primele estimări fiind făcute pentru anul 2003.
• Evaluarea consumului intermediar

Consumul intermediar este egal cu valoarea bunurilor și
serviciilor utilizate ca intrări de-a lungul procesului de producție,
excluzând activele fixe al căror consum este înregistrat drept
consum de capital fix. Aceste bunuri și servicii ce intră în
procesul de producție sunt ori transformate, ori consumate în
totalitate în procesul de producție.
Produsele utilizate pentru consum intermediar trebuie
înregistrate în momentul introducerii în procesul de producție și
trebuie evaluate la prețurile de achiziție.
Anumite cazuri-limită sunt incluse în consum intermediar din
conturile naționale românești, conform SEC95:
— costurile de utilizare a activelor fixe închiriate — leasing
operațional —, utilizând date obținute din ASA, care conține
întrebări speciale legate de acest element;
— întreținerea, reparațiile curente ale activelor fixe utilizate în
producție;
— subscrierile, contribuțiile plătite asociațiilor de afaceri nonprofit;
— cheltuielile angajatorilor în beneficiul lor și al angajaților,
cheltuieli necesare producției;
— pentru economia totală: toate serviciile de intermediere
financiară indirect măsurate, furnizate de producătorii rezidenți;
alocarea SIFIM pe sectoare instituționale și repartizarea pe
ramuri de activitate s-au realizat începând cu anul de calcul 2000;
— uneltele mici și obiectele de inventar ce costă mai puțin de
500 euro, la prețurile anului 1995, pentru fiecare element sau
toată achiziția; cele ce costă mai mult de 500 euro și se
utilizează în procesul de producție mai mult de un an sunt
incluse în FBCF;
— plățile pentru licențele de reproducere a activelor
necorporale: patente, mărci înregistrate, drepturi de înregistrare
etc. și licențele de utilizare a acestora.
• Alte elemente de valorizare

Aceste elemente sunt adunate la valoarea adăugată brută la
preț de bază pentru estimarea PIB la prețurile pieței, fiind
următoarele: impozitele pe produse și subvențiile pe produse.
Datele provenite de la administrațiile publice sunt suficient
de detaliate pentru a se putea trata informațiile privind impozitele
și subvențiile în conformitate cu SEC95. Începând cu anul 2000,
toate impozitele și subvențiile pe producție și produse,
contribuțiile sociale și dobânzile sunt evaluate pe baza dreptului
constatat în conturi naționale, conform cerințelor SEC95.
Corecția ăplata efectivă”—ădrept constatat” se realizează prin
metoda ăajustării temporale la plata efectivă”, însemnând că
veniturile fiscale din luna ianuarie din anul ăt+1” minus veniturile
fiscale din luna ianuarie anul ăt” sunt adăugate la sumele
calculate pe baza plății efective.

5

5.1.2. Estimarea principalelor agregate pe sectoare instituționale
a) Sectorul ăSocietăți nefinanciare” — S.11

Principalele surse de date utilizate pentru calculul producției
și consumului intermediar în cadrul acestui sector instituțional
sunt situațiile financiare ale unităților nefinanciare juridice ale
căror bilanțuri contabile sunt incluse în bilanțul agregat al
economiei naționale.
Producția acestui sector include producția de piață și
producția pentru consum final propriu. Producția pentru consum
final propriu cuprinde bunurile și serviciile utilizate pentru
formarea brută de capital fix: mașini-unelte, construcții produse
pentru utilizare proprie de către întreprinderi etc.
Deoarece producția trebuie înregistrată și evaluată atunci
când este generată în procesul productiv, prețul de evaluare
este prețul de bază.
Pentru a estima producția la prețuri de bază se utilizează
următorii indicatorii disponibili în situațiile financiare, în contul
de profit și pierdere cu predilecție:
Producția la prețuri de bază

= cifra
de
afaceri
din
activitatea
de
bază
(veniturile din vânzări)
+ cifra de afaceri din alte
activități (exclusiv TVA)
+ variația
stocurilor
la
producător, pentru bunurile
finite și producția în curs de
execuție
+ subvențiile pe produse
– costul mărfurilor destinate
revânzării
– impozitele pe produse
Estimarea producției este ulterior ajustată cu următoarele
elemente:
— diferența dintre datele privind subvențiile pentru tarife și
diferențele de preț, așa cum sunt înregistrate în situațiile
contabile, și cifrele obținute din bugetele de stat și locale;
— reclasarea unor unități în alte sectoare instituționale. Este
cazul producției cooperativelor de credit, caselor de schimb
reclasate în sectorul ăSocietăți financiare”; de asemenea,
unitățile fără scop lucrativ ale căror venituri provin, în proporție
de peste 50%, din vânzarea de bunuri și servicii de piață sunt
excluse din IFSLSGP și adăugate sectorului ăSocietăți
nefinanciare”;
— economia neobservată privind evaziunea fiscală la plata
TVA , pentru munca la negru și bacșișuri;
— aprecierea de stoc de la producător și cea de la comerț;
— producția de software.
Consumul intermediar este calculat pe total sector ăSocietăți
nefinanciare”, utilizând aceleași surse de date ca și pentru
producție: situațiile financiare centralizate. În acest sens, calculul
consumului intermediar se realizează însumând cheltuielile
angajate de unități, după cum urmează:
Consumul intermediar = cheltuielile cu materiile prime
+ cheltuielile cu consumabilele
+ cheltuielile cu energia și apa
+ alte cheltuieli materiale

6

MONITORUL OFICIAL AL ROMÂNIEI, PARTEA I, Nr. 292/5.V.2009

Consumul intermediar pentru societăți nefinanciare și cvasisocietăți mai include următoarele: serviciile achiziționate,
inclusiv comisioanele plătite consultanților; cheltuielile de
recreere, publicitate și călătorie — transport, cazare; uneltele
mici, obiectele de inventar și părți de mașini care au o valoare
sub cea stabilită de lege pentru acel an sau o durată de utilizare
mai mică de un an pentru a intra în categoria FBCF; reparații
curente și de întreținere pentru toate activele fixe utilizate în
producție; alte cheltuieli generale ale unității.
Și în cazul consumului intermediar se aplică aceleași ajustări
ca și pentru producție. Valoarea câștigurilor din deținere și a
pierderilor cu stocurile de materii prime este, de asemenea,
tratată. Serviciile de intermediere financiară indirect măsurate,
incluse în consumul intermediar, au fost realocate pe sectoare
instituționale și ramuri de activitate începând cu anul 2000.
Valoarea câștigurilor din deținerea stocurilor la producător și
a bunurilor destinate revânzării este scăzută pe sectoare
instituționale și pe tipuri de activități și afectează atât producția,
cât și consumul intermediar.
Valoarea adăugată brută poate rezulta atât ca diferență între
producție și consum intermediar, cât și ca sumă între:
remunerarea salariaților, alte impozite pe producție, mai puțin
subvențiile, plus excedentul brut de exploatare.
b) Sectorul ăSocietăți financiare” — S.12

Sursele de date pentru calculul agregatelor acestui sector
sunt situațiile financiar-contabile ale acestor unități instituționale,
care sunt special concepute de BNR, precum și balanța de plăți.
Datele din situațiile financiar-contabile ale societăților de
asigurări sunt incluse în raportul Comisiei de Supraveghere a
Asigurărilor.
Funcțiile principale ale unităților instituționale incluse în acest
sector sunt: intermedierile financiare și auxiliarii financiari.
Activitățile financiare sunt împărțite în două categorii principale:
intermediere financiară și asigurări.
Producția și consumul intermediar sunt calculate separat
pentru fiecare subsector al sectorului ăSocietăți financiare”, în
concordanță cu sursele de date specifice.
c) Sectorul ăAdministrații publice” — S.13

Acest sector acoperă activitățile realizate de producătorii de
non-piață. Producția producătorilor de non-piață se estimează
pe baza costurilor de producție, care corespund cu următoarele
elemente: consum intermediar, remunerarea salariaților și
consumul de capital fix.
Producția de piață a producătorilor de non-piață este
estimată la prețuri de bază.
Producția se calculează ca sumă de consum intermediar și
de valoare adăugată brută.
Valoarea activităților realizate de unitățile administrațiilor
publice se determină pe baza informațiilor provenite din conturile
generale anuale de execuție pentru bugetul de stat, bugetul
local, bugetul asigurărilor sociale de stat, bugetul Fondului unic
de asigurări sociale de sănătate, bugetul asigurărilor pentru
șomaj, bugetul instituțiilor publice finanțate integral sau parțial
în subordinea ministerelor și prefecturilor.

d) Sectorul ăGospodăriile populației” — S.14

În producția acestui sector se cuprind:
— veniturile brute obținute de întreprinzătorii individuali și
asociațiile familiale implicați în activități productive;
— venituri obținute de fermieri din vânzarea produselor
agricole;
— chiria imputată pentru serviciile de locuință proprietarilor
ocupanți;
— valoarea produselor alimentare și nealimentare produse
de gospodării și utilizate pentru consumul propriu sau pentru
vânzare pe piețele țărănești;
— estimările activităților din economia neobservată.
Principalele surse de date utilizate sunt: declarațiile pe
venitul global al persoanelor independente și asociațiilor
familiale, depuse la MFP; balanța produselor agricole; ancheta
bugetelor de familie; ancheta forței de muncă și recensământul
populației și locuințelor.
Consumul intermediar acoperă bunurile și serviciile utilizate
în producția gospodăriilor.
Valoarea adăugată brută rezultă ca diferență între producție
și consumul intermediar.
e) Instituțiile fără scop lucrativ în serviciul gospodăriilor populației —
S.15

Producția acestor servicii este evaluată la costul de
producție, prin însumarea elementelor de consum intermediar,
remunerare a salariaților, impozite nete și consum de capital fix.
Toate veniturile altor producători de non-piață din activitățile lor
secundare sunt tratate ca venituri pentru un tip de producție de
piață.
Informațiile privind activitățile realizate de IFSLSGP sunt
obținute din situațiile financiare colectate/centralizate de MFP și
din alte surse statistice.
5.1.3. Tranziția de la contabilitatea privată și conceptele administrative
la conceptele SEC95, pentru sectoarele instituționale

În procesul de elaborare a conturilor naționale pentru
societățile nefinanciare este prevăzută corelarea dintre
indicatorii din sistemul de contabilitate a întreprinderilor și cel al
conturilor naționale. Acest demers se realizează în cadrul
sistemului intermediar de conturi, care are scopul de a plasa
informațiile utilizate într-o perspectivă macroeconomică, fără a
pierde coerența internă dintre sursele de date.
Începând cu conturile întreprinderilor care sunt echilibrate și
elaborate dintr-o perspectivă patrimonială, sistemul intermediar
reia în mod global fiecare cont dintr-o perspectivă
macroeconomică și una financiară, având în vedere
următoarele:
— menținerea echilibrului contabil individual;
— reținerea operațiilor corespunzătoare fluxurilor externe.
Pentru a realiza sistemul simplificat de conturi al societăților
nefinanciare sunt utilizate, pe lângă datele din bilanțurile
contabile, date și din alte surse, cum ar fi execuția bugetului de
stat pentru impozite și subvenții. Următorul pas constă în
consolidarea fiecărei operațiuni, prin analizarea ei în relație cu
alte sectoare instituționale. Procesul se finalizează prin
elaborarea tabelului conturilor economice integrate, tabel de

MONITORUL OFICIAL AL ROMÂNIEI, PARTEA I, Nr. 292/5.V.2009
sinteză al conturilor naționale, din perspectiva sectoarelor
instituționale.
Intermedierile financiare și asigurările reprezintă activitățile
desfășurate în cadrul sectorului ăSocietăți financiare”, prin
intermediul BNR, instituțiilor financiar-monetare, intermediarilor
financiari și al auxiliarilor financiari. Unitățile instituționale
corespunzătoare instituțiilor financiar-monetare și BNR
utilizează instrumente contabile bazate pe contabilitatea
întreprinderilor specifice acestui sector de activitate. Pentru a
se realiza conturile acestui sector este necesar să se analizeze
conținutul bilanțurilor și transpunerea acestor informații în
operații ale conturilor naționale.
Sectorul instituțional ăAdministrații publice” ocupă un rol
central în elaborarea conturilor naționale datorită numeroaselor
informații pe care le pune la dispoziție, nu numai asupra
activității lui, dar și a celor desfășurate de celelalte sectoare, și
datorită rolului său privilegiat în politica economică a unei țări.
Pentru realizarea conturilor acestui sector este necesară o bună
cunoaștere a organizării administrative, a procedurilor contabile,
a regulilor sale de funcționare și a textelor juridice ce
reglementează operațiunile.
5.1.4. Principalele metode utilizate în abordarea exhaustivității

O atenție specială în cadrul procesului de elaborare a PIB
din România este dată estimărilor de economie neobservată,
includerea lor oferind un plus de calitate și exhaustivitate
conturilor naționale.
Manualul OCDE — ediția 2002 — privind măsurarea
economiei neobservate, elaborat în strânsă conexiune cu
SCN93, se referă la următoarele arii problematice: producția
subterană — ce evită fiscalitatea sau anumite reglementări
legale, producția ilegală — interzisă prin lege, producția
sectorului informal din cadrul gospodăriilor populației și
producția gospodăriilor pentru consum final propriu. Manualul
conține sugestii de abordare a estimărilor pentru fiecare arie în
parte, urmărite în conturile naționale românești.
5.1.5. Identificarea economiei neobservate în România

Pentru identificarea economiei neobservate în România se
recurge la clasificarea întregii economii în două sectoare: formal
și informal. Metoda folosită de INS a fost îmbunătățită an de an
în funcție de noile surse de date existente, iar din anul 1996
există o stabilitate a surselor de date, metodologia fiind aceeași
și asigurând comparabilitatea datelor.
Pentru sectorul formal se are în vedere abordarea
subraportării utilizării forței de muncă, precum și a evaziunii
fiscale de către societățile nefinanciare, cu impact în
subraportarea valorii adăugate brute.
Evaluarea forței de muncă neînregistrate — ămunca la
negru” — reprezintă cea mai importantă parte a economiei
neobservate. Metoda folosită se bazează pe compararea cererii
și ofertei de muncă cu scopul de a identifica persoanele care
realizează o activitate legală într-o unitate din sectorul formal,
dar nu sunt declarate autorităților. Estimarea ofertei de forță de
muncă folosește datele din AMIGO și alte surse administrative
privind participarea populației pe piața muncii. Ancheta oferă
informații despre numărul de persoane care au declarat că au
desfășurat o activitate plătită în perioada de referință. Estimarea
ofertei de forță de muncă se realizează pe ramuri omogene de

7

activitate, la nivel de două cifre CAEN, fără agricultură și
administrație publică. Producția agricolă se calculează în
conturile naționale, folosind date cantitative, iar pentru
administrația publică se aplică ipoteza conform căreia unitățile
aparținând acestui sector nu subevaluează activitatea depusă.
Ancheta structurală anuală este sursa de date pentru
cererea de forță de muncă. Astfel, se utilizează datele privind
numărul mediu de angajați, pe activități omogene, la nivel de
4 cifre CAEN.
Diferența dintre numărul persoanelor care au declarat că
muncesc într-o întreprindere și numărul persoanelor declarate
angajate de întreprinderi reprezintă ămunca la negru”. Munca la
negru este evaluată cu aceleași componente ale situației legale:
salarii brute medii, contribuții la asigurări sociale etc. Consumul
intermediar este determinat folosind aceeași pondere în
producție ca cea obținută de întreprinderile mici pentru
respectivele ramuri de activitate.
În conturile naționale românești se fac estimări privind
evaziunea de la plata taxei pe valoarea adăugată. Evaziunea
fiscală se obține ca diferență între TVA teoretică și cea încasată
la bugetul de stat. TVA teoretică este estimată cu ajutorul
elementelor de consum intermediar, consum final al
gospodăriilor populației, consum final al administrației publice și
private și FBCF, pe baza cotelor de TVA pe produse, stabilite
prin lege. Această fraudă fiscală este inclusă în valoarea
producției, precum și în valoarea adăugată brută pentru fiecare
ramură corespunzătoare.
În ceea ce privește sectorul informal, estimarea economiei
neobservate se realizează pentru toate activitățile realizate de
asociațiile familiale și lucrătorii pe cont propriu. Informațiile
despre aceste activități provin de la MFP. Estimarea nu este pur
de subraportare, pentru că metoda conține, de asemenea, și o
problemă de neînregistrare și de lipsă a anchetelor statistice pe
acest segment al economiei.
Pe baza datelor din ancheta forței de muncă se estimează
numărul de persoane care lucrează în asociații familiale și al
întreprinzătorilor individuali/liber-profesioniști. Realizarea
estimărilor se face pe principiul conform căruia veniturile
persoanelor nesalariate nu pot fi mai mici decât media
câștigurilor realizate de angajații din unitățile mici cu același
domeniu de activitate. Declarațiile de venit ale asociațiilor
familiale și lucrătorilor pe cont propriu, depuse la MFP, sunt
comparate și ajustate cu valoarea acestor calcule. Astfel, sunt
ajustate veniturile, evaziunea fiscală a unităților înregistrate în
sectorul informal fiind total eliminată.
O altă categorie importantă a economiei neobservate o
reprezintă activitatea realizată de unitățile neînregistrate din
sectorul informal. În această categorie intră: croitorii, mecanicii
auto, coaforii, zugravii, instalatorii, profesorii care predau lecții
particulare, persoane care închiriază casa în timpul vacanței etc.
Pentru astfel de activități se realizează evaluări distincte,
folosindu-se ipoteze specifice și surse de date disponibile din
sistemul statistic, pentru următoarele ramuri de activitate:
hoteluri, construcții, educație.

8

MONITORUL OFICIAL AL ROMÂNIEI, PARTEA I, Nr. 292/5.V.2009

5.1.6. Evaluarea principalelor agregate pe ramuri de activitate

Informațiile utilizate în estimările pentru majoritatea ramurilor
de activitate se bazează pe metode directe, adică anchete
statistice, și pe înregistrările administrative ale administrațiilor
publice. Ancheta structurală din întreprinderi acoperă toate
domeniile economice și colectează informații detaliate privind
elementele necesare pentru estimarea producției și a
consumului intermediar, de exemplu distribuția cheltuielilor din
consumul intermediar, pe activitățile întreprinderii conform
claselor CAEN și pe bunuri și servicii de proveniență. În general,
anchetele statistice realizate de INS sunt adaptate conceptelor
SEC95, pentru a oferi informații directe necesare estimării
conturilor naționale. Informații suplimentare sunt colectate prin
anchete asupra fiecărui domeniu important: comerț, transport,
pescuit, construcții, domeniul hotelier și restaurante etc.
În continuare vor fi amintite doar acele ramuri care prezintă
anumite particularități de estimare conform conturilor naționale.
Agregatele conturilor naționale referitoare la activitățile
agricole sunt estimate pe baza conturilor economice din
agricultură, realizate de direcția de specialitate din INS. Acestea
răspund cerințelor Eurostat de estimare a producției agricole,
vegetale și animale, precum și a serviciilor agricole.
Producția în ramura de comerț acoperă:
— valoarea ăadaosului comercial” din comerțul cu ridicata și
cu amănuntul; aceasta se obține ca diferență între veniturile din
vânzări și costurile bunurilor cumpărate de comerciant — costul
mărfurilor; estimările asupra adaosului comercial pe produs sunt
obținute pe baza rezultatelor unei anchete speciale conduse
asupra unui eșantion de produse vândute cu amănuntul și cu
ridicata, efectuată în cadrul Direcției de conturi naționale;
— valoarea serviciilor de reparații și întreținere ale
autovehiculelor și motocicletelor;
— valoarea serviciilor de reparații ale bunurilor personale și
gospodărești.
Producția ramurii de transport și depozitare se măsoară prin
veniturile obținute din serviciile de transport, atât de bunuri, cât
și de pasageri, excluzându-se impozitele pe produse. Marjele
de transport reprezintă ăcosturile cu transportul mărfurilor plătite
separat de către beneficiar sau producător unei terțe persoane”.
În cazurile când aceste costuri nu pot fi separate, atunci ele sunt
incluse în prețul de bază al ramurii transporturilor.
În conturile naționale românești marjele de transport se
calculează în următoarele situații:
— costurile implicate de transportul bunurilor de la
producător la cumpărător, când producătorul plătește serviciile
de transport unei terțe firme, cu condiția ca suma să fie explicit
facturată cumpărătorului;
— costul transportului bunurilor, când vânzătorul specifică
suportarea acestuia de către beneficiar, indiferent cine
realizează transportul, producătorul sau comerciantul.
Excepții de la aceste reguli sunt:
— producătorul care suportă costurile de transport până la
beneficiar și această situație este specificată în contract;
— producătorul care transportă produsul, fără facturarea
separată a cheltuielilor de transport; aceste cheltuieli nu pot fi
identificate, fiind înregistrate în consecință drept consum
intermediar;

— comerciantul care transportă bunurile la beneficiar, dar nu
specifică separat costul transportului.
Evaluarea marjelor de transport se realizează separat pentru
fiecare tip de transport.
Marjele de transport, precum și adaosul comercial reprezintă
elemente utilizate pentru trecerea de la prețul de bază la cel de
piață al produsului sau serviciului.
În cadrul ramurii de servicii imobiliare se include estimarea
chiriilor, care se face în concordanță cu recomandările
metodologice SEC95. Chiriile totale cuprind estimări ale chiriilor
efective și ale chiriilor imputate pentru locuințele ocupate de
către proprietari.
Din punctul de vedere al chiriei efective se disting două
situații:
— chiria pentru locuințele de stat — acelea deținute de stat
sau de administrațiile locale;
— chiria plătită proprietarilor privați care închiriază locuințe.
Serviciilor de locuință ale proprietarilor ocupanți le sunt
corespunzătoare chiriile imputate. Chiria imputată este cea pe
care ar trebui să o plătească un locatar pentru o locuință similară
dacă ar fi închiriat-o.
Pentru estimarea chiriei imputate se folosesc informații
privind valoarea chiriei efective pe metru pătrat plătite de chiriașii
de locuințe proprietate privată. Estimarea chiriei imputate se
face pe județe pe baza informațiilor privind suprafața locuibilă a
fiecărui județ, numărul de locuințe cu proprietari privați și al
locuințelor ocupate de proprietari în apartamente și case
individuale, pe medii, urban și rural, precum și a valorii chiriei
pe medii. Se estimează valoarea chiriei imputate pe total țară
din însumarea acesteia pe mediu urban/rural, pe județe și pe
tipuri de locuințe.
Primele estimări ale chiriei imputate au fost realizate încă din
anul 1990 odată cu introducerea estimărilor pentru conturi
naționale. Metodologia de calcul a fost mereu îmbunătățită, iar
din anul 1997, ca urmare a recomandărilor Eurostat, au fost
făcute primele estimări ale chiriei imputate în concordanță cu
metoda stratificării, metodă folosită de majoritatea statelor
membre ale Uniunii Europene.
Drept variabile folosite pentru estimarea chiriei imputate pe
baza metodei stratificării sunt:
— proprietarii locuințelor: locuințele aflate în proprietatea
statului; locuințele aflate în proprietate privată; alte forme de
proprietate;
— locație: zone rurale; orașe; București;
— facilități: locuințe în blocuri de apartamente; locuințe în
case individuale;
— camerele de locuit: numărul de camere; suprafața în m2.
Principalele surse de date utilizate sunt: Anuarul statistic al
României, ABF, recensământul populației și locuinței, alte surse
statistice de la direcțiile de specialitate din INS: Raportul statistic
ăLOC”; Buletinul statistic de prețuri.
Estimarea consumului intermediar se face pe baza
informațiilor culese, pe de o parte, din ancheta structurală în
întreprinderi privind principalele produse care îl compun, cum ar
fi produse din lemn și mobilier, sticlă și produse din sticlă, vase
din ceramică, cărămizi, țigle și alte materiale de construcție,
ciment, cleiuri și tencuială, produse și structuri metalice, servicii

MONITORUL OFICIAL AL ROMÂNIEI, PARTEA I, Nr. 292/5.V.2009
de asigurări și servicii financiar-bancare și, pe de altă parte, din
ancheta bugetelor de familie; din secțiunea de cheltuieli pentru
plata serviciilor se obțin informații despre valoarea chiriei și a
întreținerii locuinței, precum și a altor servicii de întreținere a
locuinței, și anume: repararea mobilierului, sticlărie, repararea
echipamentelor și uneltelor de grădinărit, reparații curente ale
locuinței și asigurarea locuinței.
Impozitele pe produse sunt taxe plătibile pe unitatea de bun
sau serviciu produs ori tranzacționat. Impozitul poate fi o sumă
specifică de bani, pe unitatea cantitativă de bun sau serviciu, ori
poate fi calculat ad valorem ca un procent din prețul unitar al
bunurilor sau serviciilor produse ori tranzacționate. Începând cu
anul 2000 impozitele pe produse, precum și alte impozite pe
producție se înregistrează pe baza dreptului constant.
Subvențiile pe produse și importuri sunt estimate și distribuite
pe produse, folosindu-se informațiile furnizate de MFP privind
valoarea subvențiilor oferite pentru fiecare produs.
5.2. Metoda cheltuielilor

PIB prin metoda cheltuielilor se obține din următoarele
elemente:
PIB= CF + FBCF + VS + (E - I),
în care:
CF = consumul final efectiv;
FBCF = formarea brută de capital fix;
VS = variația de stoc;
E = exporturile de bunuri și servicii;
I = importurile de bunuri și servicii.
Componente principale ale PIB prin metoda cheltuielilor sunt
următoarele:
• cheltuiala pentru consum final:
— consumul final efectiv al gospodăriilor;
— cheltuiala pentru consum final a gospodăriilor;
— cheltuiala pentru consum final a administrațiilor publice;
— cheltuiala pentru consum final a IFSLSGP;
— consumul final efectiv al administrațiilor publice;
• formarea brută de capital:
— formarea brută de capital fix:
— achiziții minus cedări de active fixe corporale;
— achiziții minus cedări de active fixe necorporale;
— variația de stoc;
• exportul net de bunuri și servicii:
— export de bunuri și servicii;
— import de bunuri și servicii.
Trebuie avut în vedere tipul de cheltuială finală în care este
angajat fiecare sector instituțional, deoarece consumul este
privit din unghiuri diferite, influențând momentul înregistrării și
evaluarea.
În contextul conturilor naționale, consumul poate fi privit din
două perspective, și anume: perspectiva cheltuielii și cea a
consumului efectiv. Perspectiva cheltuielii stă la baza SEC95,
deoarece este relevant cine plătește efectiv pentru consum,
indiferent că plătește cu monedă, prin barter, se angajează
într-o datorie sau produce pe cont propriu. SEC95 include și
conceptul de consum efectiv, care presupune — pentru
gospodării — nu numai cheltuielile, dar și transferurile sociale
în natură. Acestea din urmă sunt bunuri sau servicii individuale

9

produse ori achiziționate de administrația publică sau IFSLSGP
și furnizate gratuit gospodăriilor. Astfel, consumul efectiv al
administrației publice și al IFSLSGP exclude aceste bunuri și
servicii. Exemple de consum individual de bunuri și servicii sunt
îngrijirea sănătății, educație, servicii culturale și, prin convenție,
toate serviciile furnizate de IFSLSGP. Numai administrațiile
publice furnizează servicii colective.
Principalele surse de date utilizate în calculul agregatului
Cheltuiala pentru consumul final efectiv sunt:
• surse de date statistice: ASA, ABF, balanța produselor
agricole, date provenite de la direcția de specialitate de comerț
din cadrul INS, alte surse statistice;
• surse de date contabile și financiare: situațiile financiare
furnizate de MFP;
• surse de date administrative: execuția bugetului
administrațiilor publice, veniturile și cheltuielile instituțiilor publice
finanțate parțial sau total din fonduri extrabugetare; declarațiile
privind venitului global depuse de către întreprinzătorii individuali
și asociațiile familiale, obținute de la MFP;
• alte surse: balanța de plăți elaborată de BNR.
5.2.1. Evaluarea principalelor agregate

Conform SEC95, consumul final se calculează în concept
național. Astfel, consumul final total la nivel național reprezintă
consumul gospodăriilor rezidente pe teritoriul economic sau în
restul lumii. Cheltuiala pentru consumul domestic are loc în
spațiul geografic al țării, indiferent dacă este realizată de
rezidenți sau de nerezidenți.
Bunurile și serviciile achiziționate de către gospodării sunt
evaluate la preț de achiziție: prețurile de vânzare cu amănuntul,
onorarii pentru servicii și prețurile de pe piața țărănească.
Investițiile sunt evaluate la preț de achiziție, fără TVA
deductibilă.
Datele pentru export din partea de utilizări a tabelelor
resurse-utilizări sunt evaluate FOB, spre deosebire de importuri,
care sunt evaluate CIF în partea de resurse a tabelului. Trecerea
de la CIF la FOB pentru valoarea importului se face prin
ajustarea sumei.
Cheltuiala pentru consumul final al gospodăriilor cuprinde
toate cheltuielile de bunuri și servicii realizate de către
gospodării în vederea satisfacerii nevoilor individuale. Aceasta
acoperă toate bunurile și serviciile destinate pieței, precum și
consumul producției agricole și neagricole realizată pe cont
propriu în cadrul gospodăriilor și al serviciilor casnice. Cheltuiala
pentru consumul final al gospodăriilor nu include achizițiile
realizate de către proprietari unici sau asociații familiale pentru
activități productive, acestea fiind tratate drept consum
intermediar, dar include și toate achizițiile de bunuri de lungă
durată, cu excepția locuințelor și a echipamentelor.
Majoritatea cheltuielilor cu bunuri și servicii sunt realizate de
către gospodării, estimarea acestora realizându-se cu date
provenind din două surse principale: ancheta bugetelor de
familie și ancheta structurală din întreprinderi.
În cadrul producției pentru consum propriu al gospodăriilor, o
importanță semnificativă o are producția obținută în cadrul
activităților casnice.
Producția agricolă obținută de persoane fizice independente
care nu sunt înregistrate în conformitate cu Ordonanța de

10

MONITORUL OFICIAL AL ROMÂNIEI, PARTEA I, Nr. 292/5.V.2009

urgență a Guvernului nr. 44/2008 privind desfășurarea
activităților economice de către persoane fizice autorizate,
întreprinderile individuale și întreprinderile familiale și nu fac
parte din asociații agricole este estimată pe baza surselor de
date statistice din conturile economice din agricultură și din
balanța produselor agricole, pe baza cantităților obținute și a
prețurilor de pe piața țărănească și prețurilor pentru achizițiile
de stat.
În România, activitățile desfășurate în cadrul gospodăriilor
care formează așa-numita industrie casnică au o deosebită
importanță, dezvoltarea lor fiind legată de tradițiile existente. Se
consideră industrie casnică activitățile de prelucrare în
gospodăriile populației, cu mijloace proprii, a produselor agricole
obținute din gospodăria proprie sau cumpărate din comerț,
precum vânatul, pescuitul neorganizat, culegerea de fructe de
pădure, ciuperci, plante medicinale, în scopul obținerii de bunuri
destinate în mare parte consumului propriu și într-o anumită
măsură vânzării. Principalele produse obținute în urma
desfășurării acestor activități se referă la: prelucrarea și
conservarea legumelor și fructelor — conserve de legume,
gemuri și compoturi; vinificarea strugurilor; distilarea fructelor,
pentru obținerea țuicii; prelucrarea laptelui; prelucrarea cărnii;
prelucrarea cânepii, inului, lânii și a bumbacului; împletituri;
confecții; realizarea de confecții cu materiale cumpărate de pe
piață; prelucrarea lemnului și a răchitei; prelucrarea papurei și a
trestiei; culegerea de produse din flora spontană; prelucrarea
grăsimilor și obținerea de săpun etc.
Pentru stabilirea metodologiei de estimare a industriei
casnice s-au efectuat studii pentru a se putea cunoaște atât
structura activităților ce se desfășoară în gospodăriile populației,
particularitățile acestora, cât și tipul de informații care pot fi
obținute și folosite pentru estimarea producției, a consumului
intermediar și a elementelor de valoare adăugată brută, în
concordanță cu regulile conturilor naționale.
Principalele surse de date sunt: balanța produselor agricole,
care furnizează date privind producția animală și vegetală
realizată în gospodării, permițând cunoașterea cantității și valorii
producției agricole atât pe total, cât și pe fiecare tip de produs;
ABF permite o estimare a produselor agricole realizate în
gospodărie, supuse prelucrării pentru a obține diferite produse
ale industriei casnice.
Cantitatea estimată pentru a fi supusă prelucrării este
transformată valoric cu ajutorul indicilor de preț de pe piața
țărănească și a indicilor de preț ai producției industriale. Având
în vedere procesele tehnologice care se desfășoară în domeniu,
cu ajutorul ăcoeficienților de transformare” se determină
valoarea totală a produselor obținute în industria casnică în
funcție de cantitățile ce au fost supuse prelucrării.
Conform SEC95 cheltuielile pentru consumul final ale
IFSLSGP sunt tratate drept cheltuieli cu servicii individuale.
Administrația publică prestează servicii pentru comunitate,
gratuit sau la un preț nesemnificativ din punct de vedere
economic. Cheltuielile pentru consum ale unităților publice pot fi
atât în beneficiul gospodăriilor individuale, cât și pentru toată
comunitatea ca întreg. SEC95 face distincție între:
— cheltuiala pentru consum individual;
— cheltuiala pentru consum colectiv.

Serviciile colective prestate de către administrația publică
sunt pentru beneficiul comunității ca întreg și sunt repartizate
simultan tuturor membrilor comunității. Cheltuielile pentru
serviciile colective sunt cele legate de securitate și apărare,
menținerea ordinii și respectarea legilor, protecția mediului,
cercetare și dezvoltare, finanțate de către administrația publică
etc.
În SEC95 cheltuielile pentru consumul final al administrației
publice cu educația, sănătatea, asigurări sociale, sport și cultură,
și o parte din serviciile de locuință sunt tratate drept cheltuieli
pentru servicii individuale. Cheltuiala pentru consumul final al
administrației publice reprezintă suma costurilor necesare
pentru producerea acestor servicii. Se calculează ca diferență
între producția totală a administrației publice și valoarea
producției destinate pieței.
Formarea brută de capital fix pentru o unitate cuprinde toate
cheltuielile privind achiziționarea de active fixe noi sau pentru
îmbunătățirea celor existente, inclusiv reparații capitale, minus
cedări de active fixe. Activele fixe sunt acele active corporale
sau necorporale utilizate în mod repetat sau continuu pe o
perioadă mai mare de un an în procesul de producție.
FBCF este estimată atât pe produse, cât și pe sectoare
instituționale. Sursele de date utilizate pentru estimarea FBCF
atât pe produse, cât și pe sectoare instituționale provin din surse
statistice, ancheta structurală în întreprindere, în principal,
precum și din surse de date financiar-contabile.
În cadrul formării brute de capital fix se cuprind următoarele
elemente:
— investițiile nete realizate în anul de referință pe elemente
de structură, repartizate pe activități de destinație — fără TVA;
— lucrări de construcții, geologice și de foraj;
— gruparea investițiilor pe utilaje și mijloace de transport și
a altor investiții după activități de proveniență — fără TVA;
— investiții nete în produse de tehnologia informațiilor — fără
TVA;
— investiții în produse software la valoare de intrare — total;
— investiții în produse software cumpărate la valoare de
intrare și investiții în produse software realizate cu forțe proprii
la valoare de intrare;
— leasing financiar la valoarea activelor imobilizate;
— valoarea de reparații capitale la utilajele existente în
dotare — fără TVA și valoarea lucrărilor de reparații capitale —
total.
Formarea brută de capital fix pe produse și pe total economie
se referă numai la achizițiile de active fixe noi.
În vederea verificării datelor se construiește o matrice
sector/produs cu ajutorul căreia se pot observa unele
discrepanțe între definițiile din contabilitatea întreprinderii și
conceptele din contabilitatea națională. Pe baza acestor
informații se fac unele ajustări în special la datele provenite din
declarațiile contabile ale societăților și din sectorul gospodăriilor.
Principalele active fixe corporale se referă la:
— active fixe corporale noi sau deja existente: clădiri,
construcții, mașini și echipamente;
— variația șeptelului și plantațiile noi;

MONITORUL OFICIAL AL ROMÂNIEI, PARTEA I, Nr. 292/5.V.2009
— lucrări de reparații capitale sau de extindere a clădirilor, a
bunurilor de capital și a echipamentelor realizate de către
unitățile din sectorul ăSocietăți nefinanciare”;
— lucrări de reparații capitale sau de extindere a clădirilor, a
bunurilor de capital și a echipamentelor realizate de către
unitățile din sectorul ăAdministrații publice”;
— estimări pentru FBCF din economia ascunsă, în special în
domeniul construcțiilor;
— cheltuielile gospodăriilor privind construcțiile pe cont
propriu sau achizițiile de locuințe, incluzând și reparațiile; sursele
de date utilizate pentru estimarea cheltuielilor gospodăriilor
privind construcțiile pe cont propriu ale locuințelor noi.
Au fost identificate următoarele active fixe necorporale:
— prospecțiuni miniere;
— software;
— lucrări literare și artistice originale;
— costurile legate de transferul de proprietate al activelor
neproduse.
Stocurile reprezintă toate bunurile stocate de către unitățile
rezidente pentru utilizarea lor în viitor și mai departe în procesul
de producție sau vânzare. Variația de stoc se măsoară scăzând
din valoarea intrărilor valoarea ieșirilor.
Stocurile, conform SEC95, se clasifică în:
— stocurile la utilizator, care cuprind materiile prime și
materialele, plantele și animalele în faza de creștere, investițiile
în echipamente stocate în vederea utilizării lor în procesul de
producție;
— stocurile la producător, care acoperă bunurile finite și
lucrările în curs stocate de către producători;
— stocurile în comerț, care acoperă bunurile destinate
revânzării.
Societățile înregistrează stocurile la începutul și sfârșitul
perioadei contabile, având la bază un ăcost istoric” care
reprezintă prețul de achiziție al bunului, mai degrabă decât la
momentul utilizării — înlocuirea costului de bază. Aceasta
înseamnă că într-o perioadă de creștere a prețurilor modificările
ce apar legate de valoarea stocurilor includ un element care se
datorează numai prețului. Sistemul de conturi naționale din
România a ales să rezolve această problemă luând în
considerare ămetoda franceză”. În primă fază se calculează un
indice de preț mediu pe tipuri de stocuri. După aceea, se
reevaluează valoarea înregistrată la începutul și sfârșitul
perioadei acelei luni în care indicele de preț este cât mai
aproape de valoarea indicelui de preț mediu calculat. Câștigul
din deținere este dat de diferența dintre variația de stoc din
datele inițiale și variația de stoc calculată după reevaluarea
valorii înregistrate.
Există diferite metode de calcul al costului istoric la sfârșitul
perioadei contabile. Conturile naționale din România utilizează
metoda FIFO (primul intrat, primul ieșit) pentru evaluarea
stocurilor. Odată cu aplicarea normelor IAS (International
Accounting Standards) în România se impune și modificarea
chestionarului ASA, pentru a răspunde cerințelor metodologice
privind evaluarea stocurilor.
Sursele de date utilizate pentru estimarea exporturilor și
importurilor, ce fac obiectul comerțului exterior, sunt:

11

— surse de date statistice: raportul statistic realizat pe baza
declarațiilor vamale și a declarațiilor INTRASTAT referitoare la
exportul și importul de bunuri;
— balanța de plăți, realizată de BNR.
Bunurile care fac obiectul comerțului exterior se clasifică
conform Nomenclatorului combinat la nivel de 8 cifre pe baza
tarifului vamal. Datele statistice sunt prezentate prin grupuri de
produse conform standardului de clasificare internațională a
comerțului și a marilor categorii economice, pe principalele
activități ale economiei naționale și pe clasele din Sistemul
național de conturi, având la bază chei de conversie între aceste
clasificări.
Balanța de plăți, principala sursă pentru estimarea
importurilor și exporturilor, este realizată de BNR pe baza
recomandărilor Manualului balanței de plăți al FMI, ediția a 5-a.
Datele incluse în balanța de plăți se estimează lunar de către
Departamentul de statistică din cadrul BNR și sunt diseminate
după 45 de zile de la sfârșitul perioadei de referință.
Datele referitoare la valoarea bunurilor atât de import, cât și
de export trebuie exprimate în prețuri FOB — valoarea în vamă
la frontiera exportatorului. În tabelele detaliate de comerț exterior
bunurile de import sunt prezentate în prețuri CIF pentru toate
grupele de produse. Trecerea de la CIF la FOB a valorii totale a
bunurilor importate se realizează prin ajustarea pe linie și
coloană în cadrul tabelului resurse-utilizări, în conformitate cu
metodologia SCN93. Începând cu anul 2003, definiția din
SEC95 a fost aplicată pentru corecția CIF—FOB.
5.3. Metoda veniturilor

PIB prin metoda veniturilor se obține din următoarele
elemente:
PIB = R + EBE + AIP – ASP + IP+TV-SP,
în care:
R = remunerarea salariaților;
EBE = excedentul brut de exploatare;
AIP = alte impozite pe producție;
ASP = alte subvenții pe producție;
IP = impozite pe produse;
TV = taxe vamale (drepturi asupra importurilor);
SP = subvențiile pe produse.
Calculul produsului intern brut prin metoda veniturilor implică
estimarea lui ca sumă a componentelor valorii adăugate brute,
și anume remunerarea salariaților, alte impozite fără subvenții
pe producție și excedentul brut de exploatare/venitul mixt.
Contul de exploatare, ce stă la baza PIB prin metoda
veniturilor, este calculat nu numai pe ramuri omogene, ci și pe
sectoare instituționale, concomitent cu realizarea contului de
producție. Această etapă de calcul este parte integrantă a
tabelului intrări-ieșiri și a tabelului conturilor economice
integrate, constituind tabelul intrărilor primare.
5.3.1. Evaluarea principalelor agregate

Valoarea adăugată brută la preț de bază și componentele
sale de venit — remunerarea salariaților, alte impozite pe
producție, alte subvenții pe producție, excedentul brut de
exploatare — sunt estimate în același timp.
Remunerarea salariaților se calculează pe sectoare
instituționale și ramuri de activitate, folosind următoarele surse

12

MONITORUL OFICIAL AL ROMÂNIEI, PARTEA I, Nr. 292/5.V.2009

de date: ancheta structurală în întreprinderi, situațiile financiare
anuale pentru societăți nefinanciare și financiare, raportările
bugetare pentru administrațiile publice, AMIGO și alte surse
statistice de date. Alte impozite pe producție și alte subvenții pe
producție sunt preluate din raportările bugetare.
5.3.2. Tranziția de la contabilitatea de întreprindere și conceptele
administrative la conceptele SEC95, pentru sectoarele instituționale

Pentru a realiza tranziția de la datele și informațiile din
contabilitatea întreprinderii și sursele administrative la
conceptele contabilității naționale conform SEC95 este
necesară conversia informațiilor care provin din sursele
contabile și administrative în operațiuni și agregate specifice
conturilor naționale. Datele contabile constituie sursa principală
de informație pentru sectoarele ăSocietăți nefinanciare”,
ăSocietăți financiare” și ăInstituțiile fără scop lucrativ în serviciul
gospodăriilor populației”.
Coerența dintre indicatorii prezenți în contabilitatea de
întreprindere și cei ceruți de contabilitatea națională se obține
în cadrul sistemului intermediar, plecând de la conturile de
întreprindere care sunt echilibrate și elaborate dintr-o
perspectivă patrimonială.
5.3.3. Estimarea principalelor agregate

Remunerarea salariaților se definește ca totalul remunerărilor
în bani sau în natură pe care le plătesc patronii salariaților lor cu
titlu de plată a muncii prestate de aceștia din urmă în cursul
perioadei de referință a conturilor, conform SEC95.
Remunerarea salariaților este formată din:
— salarii și indemnizații brute, compuse din salarii și
indemnizații în bani și salarii și indemnizații în natură;
— cotizații sociale în sarcina patronilor, care se împart în:
— cotizații sociale efective în sarcina patronilor, care
cuprind vărsămintele efectuate de patroni în beneficiul
salariaților lor către organismele de asigurare —
administrațiile de securitate socială — și constau în:
contribuția de asigurări sociale de stat, inclusiv
contribuția la fondul de pensii; contribuția pentru
constituirea Fondului pentru plata ajutorului de șomaj;
contribuția pentru constituirea Fondului unic de
asigurări sociale de sănătate;
— cotizații sociale imputate în sarcina patronilor, care
reprezintă contravaloarea prestațiilor sociale furnizate
direct de patroni salariaților lor, fără a fi recurs în acest
scop la o societate de asigurări sau la un fond de
pensii autonome; în cotizații sociale imputate sunt
clasate, în general, pensiile pentru militari.
Alte impozite pe producție. Conform SEC95, impozitele și
subvențiile pe producție trebuie înregistrate la valoarea din
momentul în care au loc activitățile sau operațiunile ce dau
naștere obligației de plată, deci pe baza principiului dreptului
constatat, și nu la valoarea sumelor efectiv vărsate. Luând în
considerare datele disponibile începând din anul 2000, în
conturile naționale românești alte impozite pe producție se
înregistrează pe baza dreptului constatat prin ajustarea sumelor
încasate de la buget.
Alte impozite pe producție cuprind toate impozitele pe care
întreprinderile le suportă ca urmare a activității lor de producție,
independent de cantitatea sau de valoarea bunurilor și serviciilor

produse sau vândute. Acestea se regăsesc în bugetul de stat și
bugetele locale.
Alte impozite pe producție sunt alocate pe activități conform
legislației în vigoare pentru fiecare tip de impozit.
Alte subvenții pe producție cuprind alte subvenții decât cele
pe produs, de care pot beneficia unitățile producătoare
rezidente, în funcție de activitățile lor productive, și se
înregistrează pe baza dreptului constatat prin ajustarea sumelor
încasate de la buget.
Sursele de date pentru aceste subvenții sunt raportările
bugetare. Subvențiile pe producție sunt repartizate pe ramuri în
funcție de natura lor.
Excedentul brut de exploatare este soldul contului de
exploatare și reprezintă ceea ce rămâne din valoarea adăugată
nou-creată în procesul de producție după remunerarea
salariaților și plata impozitelor pe producție. Este evaluat la
prețul de bază. Se calculează pe tipuri de activități și pe sectoare
instituționale astfel:
EBE = VAB – R– AIP + ASP,
în care:
VAB = valoarea adăugată brută;
R = remunerarea salariaților;
AIP = alte impozite pe producție;
ASP = alte subvenții pe producție;
Venitul mixt este excedentul de exploatare al gospodăriilor
populației care operează în parteneriat fără statut legal
independent, fiind producători de piață. Venitul mixt constă în
venitul obținut de proprietari și de membrii familiilor lor, care nu
poate fi separat de profitul lor în calitate de antreprenori.
Întreprinzătorii independenți și asociațiile familiale pot dispune
de veniturile lor fără nicio restricție.
6. Produsul intern brut în prețuri constante
Un avantaj substanțial, ca sistem contabil, al conturilor
naționale constă în posibilitatea evaluării în prețuri constante. În
conturi naționale se poate realiza descompunerea în timp a
variațiilor agregatelor sale în ăvariații de preț” și ăvariații de
volum”, furnizând un cadru potrivit construirii unui sistem de
indici de volum și de preț și asigurării coerenței datelor statistice.
Importanța politică a acestor estimări reiese din Pactul de
creștere și stabilitate, care recunoaște o recesiune severă —
caz în care se acceptă un deficit guvernamental mai mare de
3% din PIB — atunci când ăscăderea anuală a PIB-ului real este
de cel puțin 2%”. PIB real înseamnă creșterea în volum a PIB,
ceea ce a condus la o preocupare la nivel european de
armonizare a datelor de preț și volum din conturi naționale, prin
emiterea deciziilor Comisiei 98/715/CE de clarificare a anexei A
la Regulamentul (CE) nr. 2.223/96 al Consiliului privind Sistemul
european de conturi naționale și regionale din Comunitate,
referitor la principiile de măsurare a prețurilor și volumelor și
2002/990/CE care aduce clarificări suplimentare anexei A la
Regulamentul (CE) nr. 2.223/96 al Consiliului privind Sistemul
european de costuri naționale și regionale din Comunitate,
referitor la principiile de măsurare a prețurilor și volumelor, și
elaborarea de către Eurostat în anul 2001 a Manualului privind
măsurarea prețurilor și volumelor în conturi naționale. Prin
aceste documente sunt definite și clarificate metodele A —
recomandate, B — acceptabile și C — inacceptabile pentru
măsurările în preț și volum pe produse, care sunt urmărite

MONITORUL OFICIAL AL ROMÂNIEI, PARTEA I, Nr. 292/5.V.2009
permanent în procesul de elaborare a conturilor naționale din
România.
Produsul intern brut în prețuri constante se estimează în
cadrul sistemului conturilor naționale românești prin două
metode: metoda de producție și metoda cheltuielilor. Pentru
fiecare metodă se folosesc indici independenți ai
componentelor, iar rezultatele finale sunt supuse reconcilierii.
Conturile naționale înregistrează nu numai tranzacțiile unui
anumit produs descompuse cu ușurință în cantitate și preț, ci și
ansamblul fluxurilor economice ce se formează în economie în
timpul proceselor de producție, repartiție și consum.
Conform SEC95, indicii utilizați în elaborarea conturilor
naționale în prețuri constante sunt: indicele de tip Paasche —
pentru construirea indicilor de preț — și indicele de tip
Laspeyres — pentru construirea indicilor de volum, împreună
cu utilizarea anului anterior ca an de bază — sistem de indici
înlănțuiți. Pentru calculul indicelui Paasche se folosesc ca
ponderi valorile perioadei curente, în timp ce pentru indicele
Laspeyres, ponderarea se realizează cu valorile perioadei de
bază. Indicii Laspeyres și Paasche sunt simetrici, deoarece prin
înmulțirea dintre indicele de volum și cel de preț se obține
indicele de valoare.
Produsul intern brut în prețuri constante rezultă din
elementele sale componente evaluate în prețuri constante.
Producția de piață și cea pentru consum final propriu se
tratează împreună așa cum recomandă SEC95. Criteriul
esențial de care se ține seama este acela că prețul sau volumul
producției în sine sunt supuse măsurării, și nu intrările sale.
Principalele metode pentru estimarea producției în prețuri
constante sunt:
• metodele deflatării prin preț; se folosesc următorii indici de
preț cu care se deflatează valoarea producției în prețuri curente:
indicii de preț ai producției industriale; indicii de cost în
construcții; indicii prețurilor de consum; indicii valorii unitare;
prețurile ăintrărilor”, de exemplu prețul forței de muncă sau un
preț mediu al consumurilor intermediare etc.;
• metoda extrapolării volumului, utilizându-se indicii de volum
ai producției, indicatori de volum ai ăintrărilor”, de exemplu:
numărul salariaților sau schimbarea de volum a consumului
intermediar.
Estimarea producției de bunuri și servicii în cadrul conturilor
naționale se evaluează în prețuri de bază, iar estimarea ei în
prețuri constante trebuie să țină seama de caracteristicile
elementelor componente și de modul de formare și utilizare a
producției în economie. Pentru evaluarea producției de piață și
a celei pentru consum propriu în prețurile anului anterior se
utilizează în general indici de preț și de volum agregați conform
nomenclatorului de produse adoptat pentru realizarea
echilibrului resurse-utilizări și care sunt disponibili în sistemul
statistic. Principalii indici folosiți pentru estimarea producției de
piață și a serviciilor sunt: indicii de preț ai producției industriale;
indicii prețurilor de consum, indici de preț pentru producția
agricolă și indici de cost pentru construcții, indicii de volum ai
producției.
Consumul intermediar este estimat în prețuri constante,
luându-se în considerare componența sa structurală. El se
deflatează produs cu produs pe baza detalierii pe care o permite

13

TII, respectiv 105 ramuri/produse, având drept avantaj faptul că,
pentru toate ramurile, consumul intermediar este descris în
aceeași clasificare de produs, astfel încât diferiții deflatori utilizați
pentru un anumit produs pot fi comparați. Volumul total al
consumului intermediar pentru fiecare ramură se obține prin
suma volumelor intrărilor pentru toate produsele. Astfel, în cadrul
tabelului intrări-ieșiri fiecărui element i se aplică indicele de preț
al producției, precum și al importului utilizat în consumul
intermediar. Ajustările sunt plauzibile și se repetă până se obține
o valoare finală.
Estimarea consumului final în prețuri constante se face
pentru fiecare element component, astfel: valoarea de cheltuială
pentru consum final al gospodăriilor populației se determină în
prețuri constante folosind următorii indici: indicii prețurilor de
consum pentru cumpărările de mărfuri și servicii; indici de preț
care se utilizează pentru determinarea volumului consumului de
bunuri obținute în gospodăria proprie; indice de preț la nivelul
chiriei de pe piață pentru estimarea serviciilor de locuințe pentru
proprietari; indici de preț pentru producția de nepiață pentru
cheltuiala de consum final a administrației publice.
Formarea brută de capital fix acoperă o varietate mare de
produse, iar cea mai utilizată metodă de estimare în prețuri
constante este cea de evaluare din punctul de vedere al
resurselor. Deci, pentru fiecare element care intră în compoziția
FBCF se analizează resursele acestuia, cu precădere producția
și importul.
Pentru stabilirea valorii variației de stoc în prețuri constante
se ține seama de regulile de valorizare adoptate ce asigură
coerența de ansamblu a echilibrului. Problema cea mai dificilă o
reprezintă câștigurile din deținere, care sunt rezultatul schimbării
de preț în perioada în care produsele sunt în stoc.
Estimarea importului și exportului impune o tratare deosebită
a măsurării prețurilor și volumului, utilizând în special indicele
valorii unitare. Acesta are o arie de acoperire ce ajunge la un
nivel detaliat al clasificării comerciale utilizate și este folosit
pentru estimarea bunurilor de import și export în prețuri
constante.
Pentru estimarea elementelor de valorizare ce permit
trecerea de la prețul de bază la prețul de achiziție se ține seama
de faptul că mărimea lor se obține prin aplicarea unui anumit
procent asupra valorii de piață a produsului sau serviciului supus
impozitării.
Baza unui impozit fiind valoarea fluxului, un prim element al
evoluției sale îl reprezintă evoluția acestui flux, adică indicii de
preț și de volum ai operației asupra căreia se aplică impozitul.
Un alt element ține de caracterul specific al impozitului și provine
în principal din modificarea procentelor practicate, iar în acest
caz el intervine asupra prețului și niciodată asupra volumului.
Evaluarea impozitelor în prețuri constante ține seama de
legătura directă dintre acestea și producție. Astfel, calculul
indicelui de preț se bazează pe indicele de preț al producției
corectat cu un indicator ce reflectă evoluția ponderii implicite a
impozitului respectiv în producție, de la un an la altul.
Subvențiile pe produs reprezintă transferuri curente acordate
de administrația publică proporțional cu cantitatea sau cu
valoarea bunurilor și serviciilor produse sau importate și
comercializate. Subvențiile pe produs sunt elemente de

14

MONITORUL OFICIAL AL ROMÂNIEI, PARTEA I, Nr. 292/5.V.2009

valorizare a resurselor în preț de piață și ele sunt acordate în
general populației pentru a permite tuturor categoriilor sociale
accesul la consumul anumitor produse sau servicii de strictă
necesitate; de aceea, indicii de preț specifici acestora se
determină prin corectarea indicelui de preț al consumului final
al populației cu un indicator ce reflectă modificarea raportului
subvenție pe produs/consum final al populației pe produs.
7. Venitul național brut
Venitul național brut are o deosebită importanță politică în
contextul Uniunii Europene deoarece:
— totalul resurselor Uniunii Europene este determinat ca
procent din veniturile naționale brute ale statelor membre;
— contribuția relativă a fiecărui stat membru la a patra
resursă proprie Uniunii Europene se bazează pe VNB propriu.
Prin Regulamentul CE nr. 1.287/2003 al Consiliului din
15 iulie 2003 privind armonizarea venitului național brut la
prețurile pieței se creează bazele legale prin care acest indicator
macroeconomic se calculează, cu respectarea strictă a
metodologiei SEC95.
VNB reprezintă ansamblul veniturilor primare primite de către
unitățile instituționale rezidente: remunerarea salariaților,
impozitele pe producție și importuri minus subvențiile, veniturile
din proprietate, cele de primit minus cele de plătit, excedentul
brut de exploatare și venitul mixt brut. Altfel spus:
VNB (la prețuri de piață) = produsul intern brut (la prețuri
de piață)
– veniturile primare vărsate de
unitățile nerezidente
+ veniturile primare primite de la
restul lumii de către unitățile
rezidente.
Pe baza metodologiei SEC95, venitul național brut este
identic din punct de vedere conceptual cu produsul național brut
calculat pe baza SEC79.
Venitul național brut poate fi în mărime absolută mai mic sau
mai mare decât PIB, modificările sale fiind influențate de valorile
veniturilor primare primite sau transferate de la sau către ăRestul
lumii”.
Procesul de calcul privind tranziția de la conceptul de PIB la
cel de VNB este direct legat de estimările realizate pentru
conturile sectorului instituțional ăRestul lumii”. Acest sector nu
este caracterizat de o funcție specifică sau de anumite resurse
principale; acesta grupează unitățile nerezidente atât timp cât
acestea întrețin tranzacții economice cu unitățile instituționale
rezidente. Conturile specifice ale acestui sector oferă o imagine
de ansamblu a legăturilor economice ale țării cu restul lumii.
Contul ăRestul lumii” nu este un sector instituțional ca atare,
dar joacă un rol analog în structura conturilor naționale. În cadrul
acestui sector se disting următoarele grupe de conturi:
• conturile operațiunilor curente;
• conturile de acumulare;
• conturile de patrimoniu.
Resursa acestui sector reprezintă o utilizare pentru
economia totală (națională) și invers.
În timp ce pentru calculul PIB se utilizează conceptul
domestic, important mai ales din perspectiva teritoriului
economic al unei țări, calculul VNB are la bază conceptul de
rezidență, legat mai ales de deschiderea economiilor către restul
lumii, în particular de integrarea României în Uniunea
Europeană. Unitățile rezidente sunt acele unități care au centrul
de interes economic pe teritoriul României, iar cele nerezidente

sunt cele ce au centrul de interes în afara României. Toate
unitățile angajate în activitățile economice în România pentru o
perioadă de cel puțin un an sunt considerate rezidente pentru
România.
Principala sursă de date utilizată pentru calculul conturilor
sectorului ăRestul lumii” și al VNB o reprezintă balanța de plăți,
elaborată de BNR. Metodologia de elaborare a balanței de plăți
are la bază recomandările celei de-a cincea ediții a Manualului
balanței de plăți al Fondului Monetar Internațional.
8. Conturile naționale trimestriale
Conform SEC95, elaborarea conturilor naționale trimestriale
face parte din cadrul general al Sistemului de conturi naționale.
CNT reprezintă un set coerent de tranzacții și conturi, cu o
periodicitate trimestrială. Dezvoltarea CNT este impusă de
cauze variate:
— CNT oferă o imagine a evoluției economiei naționale pe o
perioadă mai mică de un an, într-un mod operativ pentru
decidenții politici;
— CNT pot detecta fazele ciclului economic;
— CNT reprezintă un sistem de informații economice
consistente și coerente.
Principiile de realizare a conturilor naționale trimestriale
derivă din cele de bază ale SCN 93 și SEC95 pentru conturile
anuale, adaptate în contextul particular al conturilor trimestriale.
Pentru a veni în sprijinul procesului complex de elaborare a
acestei părți importante a sistemului de conturi naționale,
Eurostat a publicat în anul 1999 Manualul de conturi naționale
trimestriale.
În România, CNT se publică începând cu anul 1997.
Calculele trimestriale de conturi naționale, realizate în
conformitate cu cerințele metodologice ale SEC95, sunt
subordonate scopului de a oferi rezultatele de PIB trimestrial în
mod operativ — la aproximativ două luni de la perioada de
referință, conferind totodată acuratețe prezentării realității
economice.
Estimarea agregatelor principale pentru conturile trimestriale
se bazează pe datele statistice disponibile la perioadele
respective de timp, precum și pe informațiile obținute din sursele
administrative realizate de către administrația publică. Atunci
când informația lipsește sau nu are periodicitatea dorită, se pot
utiliza anumite tehnici de estimare. Printre principalele surse de
date se numără:
— surse de date statistice: indicii producției industriale, indicii
cifrei de afaceri, indicii prețurilor producției industriale, investițiile
nete, indicii de cost din construcții, statisticile transportului,
câștigurile și numărul salariaților, indicii prețurilor producției
industriale, indicii prețurilor de consum, indicii prețurilor
produselor agricole, alte publicații și rezultate ale anchetelor
statistice infraanuale;
— surse administrative: raportările bugetare lunare furnizate
de MFP;
— surse de date financiar-contabile: situațiile financiare
colectate de către MFP în special de la societățile nefinanciare
și cele nonprofit,
— alte surse: balanța de plăți elaborată de BNR.
Produsul intern brut trimestrial în România se calculează prin
două metode: metoda de producție și metoda cheltuielilor,
obținându-se un rezultat unic pentru cele două abordări.
Acoperirea și formulele de calcul sunt aceleași ca pentru PIB
anual. Estimările se fac în prețuri curente, în prețurile perioadei

MONITORUL OFICIAL AL ROMÂNIEI, PARTEA I, Nr. 292/5.V.2009
corespunzătoare ale anului anterior și în prețurile medii ale
anului 2000.
Pentru estimările trimestriale în prețuri curente și în prețurile
medii ale anului 2000 se verifică proprietatea de aditivitate, în
sensul că prin însumarea rezultatelor celor 4 trimestre ale anului
se obțin estimările anuale. Proprietatea nu se verifică pentru
evaluările în prețurile trimestrului corespunzător al anului
anterior.
Datele de CNT nu sunt ajustate sezonier, acest fapt
implicând două aspecte importante:
— creșterea dificultății de elaborare a estimărilor de conturi
trimestriale;
— rezultatele sunt corelate puternic cu situația economică
reală.
9. Conturile naționale regionale
Conturile regionale reprezintă o versiune la nivel regional a
conturilor naționale anuale și, fără nicio excepție, ele recurg la
aceleași concepte metodologice. Importanța lor în cadrul
politicilor comunitare se leagă, în special, de acordarea de
subvenții regiunilor Uniunii Europene prin intermediul fondurilor
structurale, ale căror cheltuieli se bazează, în parte, pe datele
conturilor regionalizate ale conturilor naționale.
Problemele conceptuale privind elaborarea conturilor
regionale în România, precum și unele aspecte privind
disponibilitatea surselor de date au limitat sfera de cuprindere a
acestora la regionalizarea valorii adăugate brute, a remunerării
salariaților și a formării brute de capital fix pe ramuri de activitate
și la construirea conturilor sectorului instituțional ăGospodăriile
populației”.
Construirea unui ansamblu complet al conturilor regionale
înseamnă a trata fiecare regiune ca o entitate economică
distinctă și presupune:
— delimitarea teritoriului economic al unei țări;
— stabilirea tipurilor de unități instituționale;
— respectarea principiului rezidenței;
— alegerea metodelor de regionalizare.
Metodele folosite pentru regionalizarea produsului intern brut
sunt: metoda ascendentă, metoda descendentă și metoda
mixtă.
Conturile regionale ale sectorului instituțional ăGospodăriile
populației” au un rol deosebit în ceea ce privește compararea
între regiuni a principalelor operațiuni în care gospodăriile
populației sunt implicate, analiza diferitelor modalități în care
venitul este generat pe regiuni, calculul venitului disponibil și al

economiei gospodăriilor populației într-o regiune dată. Aceste
conturi reprezintă varianta regională a conturilor existente la
nivel național. Din considerente practice la nivel regional nu se
elaborează o secvență completă de conturi, ci numai
următoarele două conturi:
• contul de alocare a veniturilor primare;
• contul de distribuire secundară a venitului.
Aceste conturi sunt realizate pentru gospodăriile populației
rezidente pe teritoriul regional și extraregional și servesc la
măsurarea venitului primar și a venitului disponibil al populației
rezidente într-o regiune dată.
Conturile regionale se realizează pentru două nivele
administrative, corespunzătoare Nomenclatorului unităților
teritoriale statistice, NUTS 2 — reprezentând cele 8 regiuni
statistice și NUTS 3 — reprezentând cele 41 de județe plus
municipiul București.
Elaborarea conturilor regionale în România cuprinde:
• calculul produsului intern brut regional;
• estimarea valorii adăugate brute pe ramuri de activitate;
• estimarea remunerării salariaților pe ramuri de activitate;
• regionalizarea formării brute de capital fix pe ramuri de
activitate;
• calculul conturilor regionale ale gospodăriilor populației.
Pentru regionalizarea valorii adăugate brute pe județe și
regiuni se utilizează metodele descendentă — ăde sus în jos” —
și metoda mixtă, utilizând diverse chei de distribuție specifice
fiecărei ramuri de activitate.
Principalele surse de date utilizate pentru estimarea
produsului intern brut regional:
— ancheta structurală anuală;
— ancheta statistică privind ăcostul forței de muncă”;
— balanța forței de muncă;
— alte surse statistice specifice direcțiilor de specialitate.
Regionalizarea produsului intern brut presupune
regionalizarea valorii adăugate brute, a impozitelor pe produs și
a subvențiilor pe produs.
Echivalentul regional al produsului intern brut este produsul
intern brut regional. PIBR este evaluat la prețurile pieței. Suma
PIBR la preț de piață al diferitelor regiuni și al teritoriului
extraregional este egală cu PIB la preț de piață al întregii
economii naționale.
Produsul intern brut la nivel de regiune/județ, precum și PIBR
pe locuitor sunt indicatori ai activității de producție la nivel de
țară/regiune/județ, instrumente utile pentru măsurarea și
compararea nivelului economic de dezvoltare.

Listă de abrevieri
ABF
AIP
AMIGO
ASA
ASP
BNR
CAEN Rev.1
CEA
CF
CI
CNT
EBE
FBCF

15

= ancheta bugetelor de familie
= alte impozite pe producție
= ancheta forței de muncă în gospodării
= ancheta structurală anuală în întreprinderi
= alte subvenții pe producție
= Banca Națională a României
= Clasificarea activităților din economia națională, revizuită
= conturile economice pentru agricultură
= consumul final efectiv
= consum intermediar
= conturi naționale trimestriale
= excedentul brut de exploatare
= formarea brută de capital fix

16

MONITORUL OFICIAL AL ROMÂNIEI, PARTEA I, Nr. 292/5.V.2009
IFSLSGP
INS
IP
MFP
NUTS
OCDE
PIB
PIBR
REGIS
R
SCN93
SEC95
SIFIM
SP
TCEI
TII/TRU
TV
TVA
VAB
VNB
VS

= instituții fără scop lucrativ în serviciul gospodăriilor populației
= Institutul Național de Statistică al României
= impozite pe produse
= Ministerul Finanțelor Publice
= Nomenclatorul unităților teritoriale statistice
= Organizația pentru Cooperare și Dezvoltare Economică
= produsul intern brut
= produsul intern brut regional
= Registrul statistic
= remunerarea salariaților
= Sistemul conturilor naționale versiunea 1993
= Sistemul european de conturi versiunea 1995
= servicii de intermediere financiară indirect măsurate
= subvenții pe produse
= tabelul conturilor economice integrate
= tabelul intrări-ieșiri/tabelul resurse-utilizări
= taxe vamale (drepturi asupra importurilor)
= taxa pe valoarea adăugată
= valoarea adăugată brută
= PNB (cf. SEC95) = venitul național brut = produsul național brut
= variația stocurilor

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 292/5.V.2009 conține 16 pagini.

Prețul: 3,20 lei

&JUYDGY|430143]
ISSN 1453—4495

