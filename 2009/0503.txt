Anul 177 (XXI) — Nr. 503

PARTEA I

LEGI, DECRETE, HOTĂRÂRI ȘI ALTE ACTE

Marți, 21 iulie 2009

SUMAR

Nr.

Pagina
LEGI ȘI DECRETE

2–3

1.153. — Decret privind promulgarea Legii pentru modificarea
și completarea Legii nr. 263/2007 privind înființarea,
organizarea și funcționarea creșelor ..........................

3

1.214. — Decret pentru numirea unui membru în Consiliul de
conducere al Institutului Cultural Român....................
1.215. — Decret pentru numirea unui membru în Consiliul de
conducere al Institutului Cultural Român....................
1.216. — Decret pentru numirea unui membru în Consiliul de
conducere al Institutului Cultural Român....................

3

770. — Hotărâre pentru modificarea și completarea
Hotărârii Guvernului nr. 1.373/2008 privind
reglementarea furnizării și transportului rutier de bunuri
divizibile pe drumurile publice din România ..............

10

771. — Hotărâre privind modificarea și completarea anexei
nr. 3 la Hotărârea Guvernului nr. 1.705/2006 pentru
aprobarea inventarului centralizat al bunurilor din
domeniul public al statului ..........................................

10–12

DECIZII ALE PRIMULUI-MINISTRU

4

585. — Decizie pentru eliberarea domnului Liviu MănăilăMaximean din funcția de secretar de stat la Ministerul
Sănătății ....................................................................

13

4

586. — Decizie pentru numirea domnului Tudor Totu în
funcția de secretar de stat la Ministerul Sănătății ......

13

4

587. — Decizie privind acordarea funcției onorifice de înalt
reprezentant pentru protecția și îngrijirea copilului
Baroanei Emma Nicholson de Winterbourne ............

14

DECIZII ALE CURȚII CONSTITUȚIONALE
Decizia nr. 901 din 17 iunie 2009 asupra conflictului juridic de
natură constituțională dintre autoritatea judecătorească
reprezentată de Consiliul Superior al Magistraturii, pe
de o parte, și autoritatea executivă, reprezentată de
Guvernul României și Ministerul Justiției și Libertăților
Cetățenești, organ de specialitate al administrației
publice centrale de specialitate în subordinea
Guvernului, pe de altă parte ......................................

Pagina
HOTĂRÂRI ALE GUVERNULUI ROMÂNIEI

272. — Lege pentru modificarea și completarea Legii
nr. 263/2007 privind înființarea, organizarea și
funcționarea creșelor..................................................

1.213. — Decret pentru numirea unui membru în Consiliul de
conducere al Institutului Cultural Român....................

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.432. — Ordin al ministrului muncii, familiei și protecției
sociale privind stabilirea valorii sumei lunare indexate
care se acordă sub formă de tichete de creșă pentru
semestrul II 2009........................................................
5–9

14

Rectificări ..............................................................................

15–16

2

MONITORUL OFICIAL AL ROMÂNIEI, PARTEA I, Nr. 503/21.VII.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 263/2007 privind înființarea, organizarea
și funcționarea creșelor
Parlamentul României adoptă prezenta lege.
Articol unic. — Legea nr. 263/2007 privind înființarea,
organizarea și funcționarea creșelor, publicată în Monitorul
Oficial al României, Partea I, nr. 507 din 30 iunie 2007, se
modifică și se completează după cum urmează:
1. La articolul 1, alineatul (1) se modifică și va avea
următorul cuprins:
ăArt. 1. — (1) Creșele sunt instituții publice sau private
specializate în servicii cu caracter social, medical, educațional
pentru creșterea, îngrijirea și educarea timpurie a copiilor cu
vârste cuprinse între 3 luni și 4 ani.”
2. La articolul 1, după alineatul (3) se introduce un nou
alineat, alineatul (4), cu următorul cuprins:
ă(4) În instituțiile publice, condițiile minime pe care trebuie să
le îndeplinească copiii la intrarea în colectivitate,
părinții/reprezentanții legali, precum și prioritatea cazurilor
sociale, în funcție de numărul maxim de locuri aprobate, se
stabilesc prin hotărâre a consiliului local în subordinea căruia se
află administrația creșei.”
3. La articolul 2, după alineatul (7) se introduc două noi
alineate, alineatele (8) și (9), cu următorul cuprins:
ă(8) Creșele pot colabora sau semna protocoale cu alte
instituții publice sau private în interesul familiei și al copilului.
(9) Colaborarea creșelor din sistemul public cu instituțiile
prevăzute la alin. (8) se face printr-o comisie paritară formată
dintr-un reprezentant al administrației creșelor, un reprezentant
din structura organizatorică a autorității care are în subordine
administrația creșelor și un reprezentant al instituției
publice/private cu care urmează să colaboreze prin încheierea
unui contract de colaborare semnat de membrii comisiei
paritare.”
4. La articolul 3, alineatul (1) se modifică și va avea
următorul cuprins:
ăArt. 3. — (1) În îndeplinirea scopului lor, creșele realizează,
în principal, următoarele activități:
a) asigură servicii de îngrijire și supraveghere a copiilor cu
vârste cuprinse între 3 luni și 4 ani, prin personalul angajat
specializat sau protocoale cu structuri specializate;
b) asigură un program de educație timpurie adecvat vârstei,
nevoilor, potențialului de dezvoltare și particularităților copiilor
cu vârste cuprinse între 3 luni și 4 ani, prin personalul angajat
specializat sau protocoale cu structuri specializate;
c) asigură supravegherea stării de sănătate și de igienă a
copiilor și acordă primul ajutor și îngrijirile medicale necesare în
caz de îmbolnăvire, până la momentul preluării copilului de
susținătorul legal sau al internării într-o unitate medicală, după
caz, prin personalul angajat specializat sau protocoale cu
structuri specializate;

d) asigură nutriția copiilor cu respectarea normelor legale în
vigoare, prin personalul angajat specializat sau protocoale cu
structuri specializate;
e) colaborează cu familiile copiilor care frecventează creșa și
realizează o relație de parteneriat activ cu părinții/reprezentanții
legali în respectarea interesului copilului, prin personalul
specializat sau protocoale cu structuri specializate;
f) asigură consiliere și sprijin pentru părinții/reprezentanții
legali ai copiilor, prin personalul angajat specializat sau
protocoale cu structuri specializate;
g) contribuie la depistarea precoce a situațiilor de risc care
pot determina separarea copilului de părinții săi și sesizează
instituțiile abilitate în acest sens, prin personalul angajat
specializat sau protocoale cu structuri specializate.”
5. La articolul 4, partea introductivă a alineatului (1) și
litera c) se modifică și vor avea următorul cuprins:
ăArt. 4. — (1) Creșele sunt organizate pe grupe de vârstă și
dezvoltare psihomotorie a copiilor, astfel:
...............................................................................................
c) grupa mare, între 2 ani și 4 ani.”
6. La articolul 4, după alineatul (1) se introduce un nou
alineat, alineatul (11), cu următorul cuprins:
ă(11) În funcție de dezvoltarea psihomotorie a copilului, care
este diferențiată de la caz la caz, conducerea creșei poate stabili
o altă încadrare pentru acesta.”
7. La articolul 5, alineatele (1)—(3) și (5) se modifică și
vor avea următorul cuprins:
ăArt. 5. — (1) Creșele organizate cu program de lucru zilnic
funcționează în intervalul orar 6,00—18,00.
(2) Creșele prevăzute la alin. (1) pot funcționa și cu program
flexibil, la solicitarea părinților/reprezentanților legali, în funcție
de opțiunile acestora, cu asigurarea personalului de specialitate.
(3) Creșele organizate cu program de lucru săptămânal
funcționează prin personalul propriu angajat, 5 zile lucrătoare
pe săptămână, între orele 6,00—18,00.
..................................................................................................
(5) Creșele organizate cu program de lucru săptămânal
asigură, pe lângă serviciile prevăzute la art. 1 alin. (1), găzduirea
copiilor pe timpul nopții, inclusiv masa de seară.”
8. La articolul 7, alineatele (1) și (3) se modifică și vor
avea următorul cuprins:
ăArt. 7. — (1) Înscrierea copiilor la creșă în sistem privat este
realizată în temeiul unui contract de furnizare de servicii,
încheiat între părinții/reprezentanții legali ai copiilor și creșă,
reprezentată de conducătorul acesteia.
..................................................................................................
(3) Înscrierea copiilor la creșă este realizată în temeiul unei
solicitări scrise din partea părinților/reprezentanților legali ai

MONITORUL OFICIAL AL ROMÂNIEI, PARTEA I, Nr. 503/21.VII.2009
copiilor, în ordinea datei de depunere a cererilor și în
conformitate cu numărul de locuri aprobate, pentru sistemul
public. Fac excepție cazurile sociale care vor fi supuse spre
aprobare prin hotărâre a consiliului local, în limita locurilor
aprobate.”

3

9. Articolul 22 se modifică și va avea următorul cuprins:
ăArt. 22. — Medicul și psihologul instituției vor completa,
periodic, fișe cuprinzând gradul de dezvoltare psihomotorie
a copilului, precum și starea de sănătate și evoluție a
acestuia.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

ALEXANDRU PEREȘ

București, 7 iulie 2009.
Nr. 272.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 263/2007 privind înființarea, organizarea
și funcționarea creșelor
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 263/2007 privind înființarea, organizarea și funcționarea creșelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 iulie 2009.
Nr. 1.153.

PREȘEDINTELE ROMÂNIEI

DECRET
pentru numirea unui membru în Consiliul de conducere
al Institutului Cultural Român
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 6 din Legea nr. 356/2003 privind
înființarea, organizarea și funcționarea Institutului Cultural Român, cu modificările
și completările ulterioare,
având în vedere propunerea președintelui Institutului Cultural Român,
Președintele României d e c r e t e a z ă:
Articol unic. — Începând cu data de 26 august 2009, domnul Paul Cornea se
numește în calitatea de membru în Consiliul de conducere al Institutului Cultural
Român, pentru un mandat de 4 ani.
PREȘEDINTELE ROMÂNIEI

TRAIAN BĂSESCU

București, 17 iulie 2009.
Nr. 1.213.

4

MONITORUL OFICIAL AL ROMÂNIEI, PARTEA I, Nr. 503/21.VII.2009
PREȘEDINTELE ROMÂNIEI

DECRET
pentru numirea unui membru în Consiliul de conducere
al Institutului Cultural Român
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 6 din Legea nr. 356/2003 privind
înființarea, organizarea și funcționarea Institutului Cultural Român, cu modificările
și completările ulterioare,
având în vedere propunerea președintelui Institutului Cultural Român,
Președintele României d e c r e t e a z ă:
Articol unic. — Începând cu data de 26 august 2009, doamna Daniela
Zeca-Buzura se numește în calitatea de membru în Consiliul de conducere al
Institutului Cultural Român, pentru un mandat de 4 ani.
PREȘEDINTELE ROMÂNIEI

TRAIAN BĂSESCU
București, 17 iulie 2009.
Nr. 1.214.
PREȘEDINTELE ROMÂNIEI

DECRET
pentru numirea unui membru în Consiliul de conducere
al Institutului Cultural Român
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 6 din Legea nr. 356/2003 privind
înființarea, organizarea și funcționarea Institutului Cultural Român,
având în vedere propunerea președintelui Institutului Cultural Român,
Președintele României d e c r e t e a z ă:
Articol unic. — Începând cu data de 26 august 2009, domnul Sorin Ioniță se
numește în calitatea de membru în Consiliul de conducere al Institutului Cultural
Român, pentru un mandat de 4 ani.
PREȘEDINTELE ROMÂNIEI

TRAIAN BĂSESCU
București, 17 iulie 2009.
Nr. 1.215.
PREȘEDINTELE ROMÂNIEI

DECRET
pentru numirea unui membru în Consiliul de conducere
al Institutului Cultural Român
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 6 din Legea nr. 356/2003 privind
înființarea, organizarea și funcționarea Institutului Cultural Român, cu modificările
și completările ulterioare,
având în vedere propunerea președintelui Institutului Cultural Român,
Președintele României d e c r e t e a z ă:
Articol unic. — Începând cu data de 26 august 2009, domnul Dan Dediu se
numește în calitatea de membru în Consiliul de conducere al Institutului Cultural
Român, pentru un mandat de 4 ani.
PREȘEDINTELE ROMÂNIEI

TRAIAN BĂSESCU
București, 17 iulie 2009.
Nr. 1.216.

MONITORUL OFICIAL AL ROMÂNIEI, PARTEA I, Nr. 503/21.VII.2009

5

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 901
din 17 iunie 2009

asupra conflictului juridic de natură constituțională dintre autoritatea judecătorească
reprezentată de Consiliul Superior al Magistraturii, pe de o parte, și autoritatea executivă,
reprezentată de Guvernul României și Ministerul Justiției și Libertăților Cetățenești,
organ de specialitate al administrației publice centrale de specialitate în subordinea Guvernului,
pe de altă parte
Prin Adresa nr. 13.969/1.154/2009, președintele Consiliului
Superior al Magistraturii a sesizat Curtea Constituțională cu
cererea de soluționare a conflictului juridic de natură
constituțională dintre autoritatea judecătorească reprezentată
de Consiliul Superior al Magistraturii, pe de o parte, și autoritatea
executivă, reprezentată de Guvernul României și Ministerul
Justiției și Libertăților Cetățenești, organ de specialitate al
administrației publice centrale de specialitate în subordinea
Guvernului, pe de altă parte.
Sesizarea a fost formulată în temeiul art. 146 lit. e) din
Constituție și al art. 11 alin. (1) A) lit. e) și art. 34 din Legea
nr. 47/1992 privind organizarea și funcționarea Curții
Constituționale, a fost înregistrată la Curtea Constituțională sub
nr. J239 din 13 mai 2009 și constituie obiectul Dosarului
nr. 2.218E/2009.
Prin actul de sesizare se solicită Curții Constituționale
constatarea existenței unui conflict juridic de natură
constituțională între autoritatea judecătorească reprezentată de
Consiliul Superior al Magistraturii, pe de o parte, și autoritatea
executivă, reprezentată de Guvernul României și Ministerul
Justiției și Libertăților Cetățenești, organ de specialitate al
administrației publice centrale de specialitate în subordinea
Guvernului, pe de altă parte, conflict în măsură să împiedice
Consiliul Superior al Magistraturii să își îndeplinească atribuțiile
constituționale și legale cu care a fost învestit. Totodată, se
solicită Curții Constituționale și dispunerea unor măsuri pentru
restabilirea ordinii constituționale care trebuie să existe între
autoritățile publice prevăzute în titlul III din Constituție.
Se apreciază că rolul Consiliului Superior al Magistraturii de
garant al independenței justiției a fost încălcat de Guvern și
Ministerul Justiției și Libertăților Cetățenești, pentru următoarele
motive:
1. A fost grav afectată independența justiției prin
subfinanțarea cronică a sistemului judiciar, situație rezultată în
urma prorogării repetate, prin adoptarea de către Guvern a unor
ordonanțe de urgență, a termenului de preluare a bugetului
curților de apel, al tribunalelor, al tribunalelor specializate și al
judecătoriilor de către Înalta Curte de Casație și Justiție și a
nesolicitării avizului conform al Consiliului Superior al
Magistraturii asupra unora dintre actele normative de adoptare
a bugetului și de rectificare bugetară.
Se arată că în fiecare an sistemul judiciar s-a confruntat cu
condiții precare de finanțare, accentuate îndeosebi prin
adoptarea Ordonanței de urgență a Guvernului nr. 34/2009 cu
privire la rectificarea bugetară pe anul 2009 și reglementarea
unor măsuri financiar-fiscale și a Legii nr. 76/2009, care a
prevăzut trecerea la bugetele locale a sumelor provenind din
taxele judiciare de timbru. Subfinanțarea sistemului afectează
grav independența acestuia și subminează rolul constituțional
al Consiliului Superior al Magistraturii.
Un alt aspect ce afectează independența justiției este faptul
că Ministerul Justiției și Libertăților Cetățenești gestionează încă

bugetele curților de apel, ale tribunalelor, ale tribunalelor
specializate și ale judecătoriilor. Preluarea gestionării acestor
bugete trebuia realizată încă de la 1 ianuarie 2008 de către
Înalta Curte de Casație și Justiție, însă Guvernul, prin adoptarea
a două ordonanțe de urgență, a prorogat succesiv acest termen,
mai întâi pentru data de 1 ianuarie 2009, și, ulterior, pentru
1 ianuarie 2010. Asemenea măsuri afectează independența
financiară a justiției și perpetuează o imixtiune a executivului în
activitatea autorității judecătorești, cu consecințe nefavorabile
asupra bunei funcționări a acesteia.
O altă cauză a situației financiare precare a sistemului
judiciar o reprezintă ignorarea Consiliului Superior al
Magistraturii de către Guvern în procesul de adoptare a actelor
normative bugetare ce privesc sistemul justiției. În acest sens
se arată că, potrivit Legii nr. 304/2004, bugetele curților de apel
și cele ale instanțelor din circumscripția acestora sunt supuse
avizului conform al Consiliului Superior al Magistraturii, iar, în
mod firesc, același regim îl au și proiectele de acte normative de
modificare a acestor bugete. Se susține că, în temeiul art. 134
alin. (4) din Constituție și art. 132 alin. (4) din Legea
nr. 304/2004, avizarea de către Consiliul Superior al
Magistraturii a unor astfel de acte normative este o componentă
importantă a garantării independenței justiției.
Or, în pofida acestor obligații ce incumbă Guvernului, mai
multe acte normative care au reglementat și bugetele curților de
apel și instanțelor din circumscripția acestora nu au fost supuse
avizului Consiliului Superior al Magistraturii. Exemplificativ în
acest sens sunt enumerate Legea bugetului de stat pe anul
2008 nr. 388/2007, precum și ordonanțele de urgență de
rectificare bugetară din anii 2005—2009.
Se mai susține că nu poate exista separație și echilibru al
puterilor în condițiile în care o putere, cea executivă, prin
acțiunile sale nesocotește atribuțiile altei puteri, a celei
judecătorești.
Toate aceste aspecte duc la concluzia că este ignorat rolul
Consiliului Superior al Magistraturii de garant al independenței
justiției și sunt grav afectate principiile accesului liber la justiție
și al separației și echilibrului puterilor în stat.
2. Omisiunea Guvernului de a solicita avizul Consiliului
Superior al Magistraturii asupra proiectelor de acte normative
ce privesc activitatea autorității judecătorești.
Se arată că, în perioada 2005—2009, Guvernul a inițiat sau
adoptat 77 de acte normative privitoare la activitatea autorității
judecătorești, fără solicitarea avizului Consiliului Superior al
Magistraturii, în pofida faptului că au fost întreprinse demersuri
din partea Consiliului Superior al Magistraturii în sensul
remedierii acestei probleme. Toate acestea afectează principiul
separației și echilibrului puterilor în stat și rolul Consiliului
Superior al Magistraturii de garant al independenței justiției.
3. Desfășurarea unor activități de control de către Ministerul
Justiției și Libertăților Cetățenești la unele instanțe judecătorești,

6

MONITORUL OFICIAL AL ROMÂNIEI, PARTEA I, Nr. 503/21.VII.2009

vizând și aspecte a căror verificare este de competența
exclusivă a Consiliului Superior al Magistraturii.
Se arată că activitatea de control desfășurată de Ministerul
Justiției și Libertăților Cetățenești la unele instanțe judecătorești
atât prin natura documentelor solicitate, cât și prin tematica
misiunilor de audit se constituie într-o ingerință nepermisă în
activitatea autorității judecătorești din partea unui organ care
face parte din sfera puterii executive. Astfel, solicitarea unor
documente precum ăplanurile/programele de perfecționare
profesională planificate/realizate pentru personalul cu funcții de
conducere/execuție”, ăgraficul de circulație al documentelor”,
ăcorespondența cu Ministerul Justiției/C.S.M.”, fișele de post
privesc exclusiv activitatea instanțelor judecătorești a căror
control ține exclusiv de competența Consiliului Superior al
Magistraturii și nu a Ministerului Justiției și Libertăților
Cetățenești, acesta din urmă putând efectua verificări la nivelul
instanțelor numai în ceea ce privește activitățile specifice calității
de ordonator secundar sau terțiar de credite ce revine
președinților curților de apel și celor ai tribunalelor.
Aceste acțiuni ale Ministerului Justiției și Libertăților
Cetățenești sunt contrare art. 1 alin. (4) și art. 133 alin. (1) din
Constituție privind principiul separației și echilibrului puterilor în
stat.
Având în vedere cele expuse mai sus se apreciază că
acțiunile și inacțiunile Guvernului și Ministerului Justiției și
Libertăților Cetățenești încalcă prevederile art. 1 alin. (4), art. 21,
art. 133 alin. (1) și art. 134 alin. (4) din Constituție.
În conformitate cu dispozițiile art. 35 alin. (1) din Legea
nr. 47/1992 privind organizarea și funcționarea Curții
Constituționale, sesizarea a fost comunicată părților aflate în
conflict pentru a-și exprima în scris punctul de vedere asupra
conținutului conflictului și a eventualelor căi de soluționare a
acestuia.
Guvernul și Ministerul Justiției și Libertăților Cetățenești
au transmis Curții Constituționale, cu adresele nr. 51/3.689/E.B.
din 21 mai 2009 și nr. 55.751 din 27 mai 2009, punctele lor de
vedere, în care se arată că sesizarea formulată de Consiliul
Superior al Magistraturii este neîntemeiată, pentru următoarele
motive:
1. Se apreciază că nu există o subfinanțare cronică a
autorității judecătorești, ținând cont de faptul că bugetul
Ministerului Justiției și Libertăților Cetățenești a cunoscut o
creștere progresivă încă din anul 2006. Reducerea operată
acestui buget în cursul anului 2009 nu poate fi calificată ca fiind
o subfinanțare de natură a aduce atingere independenței
autorității judiciare, fiind determinată de dificultățile financiare
actuale la nivelul întregii țări.
Cu privire la prorogarea termenului de transferare a
atribuțiilor de gestionare a bugetului instanțelor judecătorești de
la Ministerul Justiției și Libertăților Cetățenești la Înalta Curte de
Casație și Justiție, se apreciază că aceasta este o opțiune a
legiuitorului întemeiată pe art. 73 alin. (3) lit. i) din Constituție și,
în orice caz, decizia finală asupra inițiativei guvernamentale a
aparținut Parlamentului, care a și aprobat-o.
Se mai arată că aspectele care privesc administrarea
instanțelor judecătorești, inclusiv administrarea bugetului
acestora, nu sunt și nu pot fi calificate drept componente ale
actului de justiție. Totodată, se apreciază că solicitarea
Consiliului Superior al Magistraturii vizează mai degrabă o
modificare legislativă, aspect ce excedează competenței Curții
Constituționale.
Referitor la critica ce vizează lipsa solicitării avizului conform
al Consiliului Superior al Magistraturii în elaborarea actelor
normative bugetare ce privesc sistemul justiției, se arată că
avizul conform al Consiliului se referă la proiectele de buget
elaborate de instituțiile din sistemul judiciar, care, de altfel,
întotdeauna au fost supuse avizului acestuia. Astfel, avizul

conform nu vizează, spre exemplu, proiectul de lege a bugetului
de stat, întrucât responsabilitatea ultimă a elaborării acestuia
aparține Guvernului și nu altor instituții ale statului.
2. Eventuala omisiune a solicitării avizului Consiliului
Superior al Magistraturii nu dă naștere la conflicte pozitive sau
negative de competență și nu este de natură să producă blocaje
instituționale. Se mai arată că numai prin exercitarea
necorespunzătoare sau neexercitarea atribuțiilor constituționale
ale unui organ al statului se poate ajunge în fața unui conflict
juridic de natură constituțională. Or, în cauza de față, este vorba
de o atribuție de natură legală a Consiliului.
Prin urmare, se apreciază că sub acest aspect nu există
niciun conflict juridic de natură constituțională.
3. Se consideră că misiunile de audit de sistem, efectuate de
Ministerul Justiției și Libertăților Cetățenești, reprezintă o
evaluare de profunzime a sistemelor de conducere și control
intern în scopul de a se stabili dacă acestea funcționează
economic și eficient, dar și pentru identificarea deficiențelor și
formularea de recomandări pentru corectarea acestora.
Misiunile de audit nu au vizat cariera magistratului și evaluarea
acestuia, nu au avut ca obiective sau ca efecte influențarea
actului de justiție și atributele specifice independenței
judecătorilor, iar solicitarea anumitor documente a avut ca
finalitate evaluarea eficienței funcționării entității auditate. Prin
urmare, auditul efectuat a urmărit numai evaluarea activităților
strict de natură administrativă care derivă din exercitarea funcției
de președinte de instanță, ceea ce nu afectează competențele
constituționale sau legale ale Consiliului Superior al Magistraturii
și ale autorității judecătorești.
Potrivit dispozițiilor art. 35 alin. (2) și (3) din Legea
nr. 47/1992 privind organizarea și funcționarea Curții
Constituționale, pentru dezbaterea sesizării președintelui
Consiliului Superior al Magistraturii au fost citate părțile aflate în
conflict. La dezbatere s-au prezentat pentru președintele
Consiliului Superior al Magistraturii domnul judecător Dan
Lupașcu, iar pentru Guvern și Ministerul Justiției și Libertăților
Cetățenești domnul Cătălin Predoiu, ministrul justiției și
libertăților cetățenești.
Cauza fiind în stare de judecată, președintele Curții
Constituționale acordă cuvântul reprezentantului Consiliului
Superior al Magistraturii pentru susținerea cererii înaintate
instanței constituționale.
Reprezentantul Consiliului Superior al Magistraturii susține,
în esență, următoarele:
Cererea înaintată de către președintele Consiliului Superior
al Magistraturii este rezultatul acumulării în timp a unor acțiuni
sau inacțiuni concrete ale autorității executive față de autoritatea
judecătorească, de natură să împiedice instanțele, parchetele
și Consiliul Superior al Magistraturii să își îndeplinească, în
condiții corespunzătoare, atribuțiile constituționale și legale și
vizează 3 aspecte principale:
1. Subfinanțarea cronică a sistemului judiciar în condițiile
prorogării repetate a preluării bugetului de către Înalta Curte de
Casație și Justiție.
Bugetul pe anul 2009 a fost redus cu circa 25-30% față de cel
din 2008, iar prin adoptarea Ordonanței de urgență a Guvernului
nr. 34/2009, Înalta Curte de Casație și Justiție a rămas cu puțin
peste jumătate din bugetul necesar, iar bugetele instanțelor
judecătorești, ale Ministerului Public și ale Consiliul Superior al
Magistraturii au fost substanțial diminuate. Astfel, la mai multe
instanțe a fost sistată prestarea unor servicii (gaze, întreținere,
curățenie etc.), au fost primite somații de evacuare pentru
neplata chiriei, nu mai sunt bani pentru obiecte de inventar,
reparații curente, carburanți și lubrifianți, pregătire profesională;
unele unități de parchet nu mai pot efectua plata expertizelor,
avocații au organizat proteste pentru neplata onorariilor, poșta
refuză să mai primească citațiile și celelalte acte de procedură

MONITORUL OFICIAL AL ROMÂNIEI, PARTEA I, Nr. 503/21.VII.2009
și tabloul ar putea continua. Mai mult, Tribunalul Vrancea s-a
văzut nevoit să se adreseze justiției pentru a obține fondurile
necesare funcționării.
În fine, prin Legea nr. 76/2009 taxele judiciare de timbru au
fost trecute la bugetele locale după ce anterior sumele
provenind din aceste taxe constituiau venituri la bugetul de stat
și se cuprindeau distinct în proporțiile pe care legea le prevedea
în bugetele Ministerului Justiției și Libertăților Cetățenești,
Consiliului Superior al Magistraturii, Înaltei Curți de Casație și
Justiție și Parchetului de pe lângă Înalta Curte de Casație și
Justiție, fiind destinate ajutorului public judiciar și asistenței
judiciare, cheltuielilor de investiții, cheltuielilor curente și
pregătirii profesionale a personalului din justiție. Această sursă
de finanțare a sistemului justiției a fost retrasă și încă nu a fost
înlocuită cu o altă sursă de finanțare.
S-a mai arătat că Legea nr. 304/2004 privind organizarea
judiciară a prevăzut ca de la 1 ianuarie 2008 bugetul instanțelor
inferioare să fie gestionat de Înalta Curte de Casație și Justiție.
În loc să întreprindă măsuri concrete pentru predare, Guvernul
a adoptat ordonanțele de urgență nr. 100/2007 și nr. 137/2008,
prin care a prorogat succesiv acest termen. Se apreciază că și
în condițiile în care că administrarea bugetului nu constituie o
componentă a actului de justiție, ea ține de independența
acesteia.
Este irelevant faptul că ordonanțele de urgență menționate
au fost adoptate de vechiul guvern câtă vreme cererea înaintată
nu vizează persoane, ci instituții, iar dacă guvernanții s-au
schimbat, spiritul guvernamental în ceea ce privește justiția a
rămas aproape același.
2. Omisiunea solicitării unor avize de la Consiliul Superior al
Magistraturii.
Conflictul născut între cele două autorități cu privire la acest
punct vizează faptul că Guvernul nu a solicitat avizul conform
de la Consiliul Superior al Magistraturii pentru proiectul
bugetelor instanțelor pe anul 2008 și pentru niciun act de
rectificare bugetară din anul 2005 la zi.
În același timp, Guvernul a inițiat sau adoptat peste 100 de
acte normative, fără a solicita avizul consultativ al Consiliului
Superior al Magistraturii.
3. Activități de control desfășurate de Ministerul Justiției și
Libertăților Cetățenești la unele instanțe cu depășirea
competențelor proprii.
Ministerul Justiției și Libertăților Cetățenești a desfășurat
misiuni de audit la Tribunalul Mureș (februarie 2009) și la Curtea
de Apel Alba Iulia (martie 2009), misiuni care trebuiau să se
circumscrie numai competenței acestei instituții de ordonator
principal de credite. Or, chiar dacă misiunile de audit nu au vizat
în mod direct actul de justiție, organele de audit au solicitat,
printre altele, fișele posturilor pentru personalul judecătoresc,
programele de formare profesională și au urmărit evaluarea
activităților de natură administrativă care derivă din exercitarea
funcției de președinte de instanță. Verificarea acestor aspecte
este de competența Inspecției judiciare a Consiliului Superior al
Magistraturii.
În consecință, se solicită constatarea existenței unui conflict
juridic de natură constituțională între autoritățile implicate și să
se dispună măsurile care se impun.
Reprezentantul Guvernului și Ministerului Justiției și
Libertăților Cetățenești cu privire la cele 3 aspecte contestate
arată următoarele:
1. A existat o creștere progresivă a bugetului total alocat
Înaltei Curți de Casație și Justiție, Ministerului Public și
Ministerului Justiției și Libertăților Cetățenești, deci implicit
instanțelor, pe toată perioada 2000—2008. Mai mult, sistemul
justiției a beneficiat și de fonduri europene.
Se arată că există o diferență de natură intrinsecă între
administrarea bugetelor instanțelor și independența Justiției,

7

administrarea bugetelor nefiind o componentă a actului de
justiție. De aceea, păstrarea administrării bugetelor instanțelor
de către minister nu poate prin ea însăși să aducă atingere
independenței magistraților și actului de justiție.
Mai mult, art. 73 din Constituție conferă legiuitorului libertatea
să stabilească instituția care administrează bugetele instanțelor,
o atare chestiune fiind una de oportunitate. În aceste condiții,
legiuitorul a stabilit prin Legea nr. 97/2007 și Legea nr. 137/2008
că, în condițiile prezente, este oportun ca preluarea bugetelor
instanțelor de către Înalta Curte de Casație și Justiție să fie
amânată. Această opțiune a legiuitorului s-a bazat pe faptul că
sistemul judiciar ca atare nu era pregătit să preia aceste bugete.
Se mai arată că Guvernul face eforturi pentru plata
indemnizațiilor magistraților, în acest sens fiind puse în plată și
deciziile judecătorești care obligă instituțiile din sistemul justiției
la acordarea pentru viitor a sporurilor de confidențialitate și de
risc și suprasolicitare neuropsihică.
2. Legea nu obligă la avizarea conformă a proiectului legii
bugetului de stat sau a proiectului legii de rectificare bugetară,
ci doar la obținerea avizelor Consiliului Superior al Magistraturii
pentru proiectele de buget formulate de instanțe și parchete.
Totodată, se reține că responsabilitatea ultimă a elaborării
proiectului legii bugetului aparține Guvernului, competență care
ține de esența puterii executive.
Se mai arată că atribuțiile constituționale ale Consiliului
Superior al Magistraturii nu sunt circumscrise domeniului
legiferării. Omisiunile de solicitare a avizului Consiliului Superior
al Magistraturii asupra unor proiecte de acte normative nu se
încadrează în conținutul noțiunii de ăacte sau acțiuni concrete”
prin care Guvernul sau ministerul și-ar fi arogat puteri care
aparțin Consiliului Superior al Magistraturii. În niciun caz avizul
de legalitate al Ministerului Justiției și Libertăților Cetățenești,
prevăzut expres de lege, nu poate fi dublat de un aviz de
legalitate al Consiliului Superior al Magistraturii.
3. Misiunile de audit nu au vizat cariera magistratului și
evaluarea acestuia, nu a avut ca obiective sau ca efecte
influențarea actului de justiție și atributele specifice
independenței judecătorilor, tema misiunii fiind ăEvaluarea
stadiului implementării sistemului de control managerial (...)”.
În consecință, se solicită constatarea inexistenței unui conflict
juridic de natură constituțională între autoritățile implicate și
respingerea cererii președintelui Consiliului Superior al
Magistraturii ca neîntemeiată.
C U R T E A,

examinând cererea de soluționare a conflictului juridic de natură
constituțională dintre autoritatea judecătorească reprezentată
de Consiliul Superior al Magistraturii, pe de o parte, și autoritatea
executivă reprezentată de Guvernul României și Ministerul
Justiției și Libertăților Cetățenești, organ de specialitate al
administrației publice centrale de specialitate în subordinea
Guvernului, pe de altă parte, raportul întocmit de judecătorulraportor, susținerile reprezentanților autorităților publice aflate în
conflict, notele scrise depuse, prevederile Constituției și ale Legii
nr. 47/1992 privind organizarea și funcționarea Curții
Constituționale, reține următoarele:
Curtea a fost legal sesizată și este competentă, potrivit
dispozițiilor art. 146 lit. e) din Constituție, precum și celor ale
art. 1, 10, 34 și 35 din Legea nr. 47/1992, să se pronunțe asupra
cererii privind soluționarea prezentului conflict juridic de natură
constituțională.
Prin cererea formulată de președintele Consiliului Superior
al Magistraturii se solicită Curții constatarea existenței unui
conflict juridic de natură constituțională între:
— autoritatea judecătorească reprezentată de Consiliul
Superior al Magistraturii, pe de o parte, și autoritatea executivă
reprezentată de Guvernul României, pe de altă parte;

8

MONITORUL OFICIAL AL ROMÂNIEI, PARTEA I, Nr. 503/21.VII.2009

— autoritatea judecătorească reprezentată de Consiliul
Superior al Magistraturii, pe de o parte, și autoritatea executivă,
reprezentată de Ministerul Justiției și Libertăților Cetățenești,
organ de specialitate al administrației publice centrale de
specialitate în subordinea Guvernului, pe de altă parte.
Astfel, analiza Curții va viza ambele probleme puse în
discuție ale pretinsului conflict juridic de natură constituțională.
Obiectul conflictului juridic de natură constituțională cu care
a fost sesizată Curtea Constituțională privește 3 aspecte
principale:
1. Subfinanțarea cronică a sistemului judiciar, nepreluarea
gestionării bugetelor instanțelor judecătorești de către Înalta
Curte de Casație și Justiție și ignorarea Consiliului Superior al
Magistraturii de către Guvern în procesul de adoptare a actelor
normative bugetare ce privesc sistemul justiției;
2. Omisiunea Guvernului de a solicita avizul Consiliului
Superior al Magistraturii asupra proiectelor de acte normative
ce privesc activitatea autorității judecătorești;
3. Desfășurarea unor activități de control de către Ministerul
Justiției și Libertăților Cetățenești la unele instanțe judecătorești,
vizând și aspecte a căror verificare este de competența
exclusivă a Consiliului Superior al Magistraturii.
Dispozițiile constituționale pretins încălcate sunt art. 1
alin. (4) privind principiul separației și echilibrului puterilor în stat,
art. 21 privind accesul liber la justiție, art. 133 alin. (1) privind
rolul de garant al independenței justiției exercitat de Consiliul
Superior al Magistraturii și art. 134 alin. (4) din Constituție privind
exercitarea de către Consiliul Superior al Magistraturii a unor
atribuții stabilite prin legi organice în sarcina sa.
Curtea a stabilit, în jurisprudența sa, că un conflict juridic de
natură constituțională presupune acte sau acțiuni concrete prin
care o autoritate sau mai multe își arogă puteri, atribuții sau
competențe care, potrivit Constituției, aparțin altor autorități
publice, ori omisiunea unor autorități publice, constând în
declinarea competenței sau în refuzul de a îndeplini anumite
acte care intră în obligațiile lor (Decizia nr. 53 din 28 ianuarie
2005, publicată în Monitorul Oficial al României, Partea I, nr. 144
din 17 februarie 2005). Mai mult, prin Decizia nr. 270 din
10 martie 2008, publicată în Monitorul Oficial al României,
Partea I, nr. 290 din 15 aprilie 2008, Curtea a statuat că textul
art. 146 lit. e) din Constituție ăstabilește competența Curții de a
soluționa în fond orice conflict juridic de natură constituțională
ivit între autoritățile publice, iar nu numai conflictele de
competență născute între acestea”. Prin urmare, potrivit
jurisprudenței Curții, conflictele juridice de natură constituțională
nu se limitează numai la conflictele de competență, pozitive sau
negative, care ar putea crea blocaje instituționale, ci vizează
orice situații juridice conflictuale a căror naștere rezidă în mod
direct în textul Constituției.
Raportând datele speței la considerentele de principiu
reținute din jurisprudența sa, Curtea Constituțională urmează să
analizeze dacă aspectele sesizate în cererea președintelui
Consiliului Superior al Magistraturii întrunesc elementele
constitutive ale unui conflict juridic de natură constituțională între
autoritatea judecătorească reprezentată de Consiliul Superior
al Magistraturii, pe de o parte, și autoritatea executivă,
reprezentată de Guvernul României, pe de altă parte. Astfel:
1. A) Susținerea că sistemul judiciar este subfinanțat în mod
cronic, dându-se în acest sens ca exemple Ordonanța de
urgență a Guvernului nr. 34/2009 și Legea nr. 76 din 13 mai
2009, nu poate fi primită. Curtea, prin Decizia nr. 787 din 13 mai
2009, publicată în Monitorul Oficial al României, Partea I, nr. 400
din 12 iunie 2009, a constatat constituționalitatea Legii de
aprobare a Ordonanței de urgență a Guvernului nr. 34/2009 și a
stabilit că rectificarea în sens negativ operată la Înalta Curte de
Casație și Justiție și Ministerul Justiției și Libertăților Cetățenești
a fost una determinată de constrângerile bugetare și de
condițiile economice nefavorabile ale anului 2009. Rectificări
negative au fost operate la toate instituțiile publice, nu numai în

sistemul justiției, astfel încât nu se poate susține că a fost afectat
principiul independenței judecătorilor.
Articolul unic pct. 5 din Legea nr. 76/2009 a stabilit o nouă
sursă de finanțare pentru autoritățile publice locale, fără însă ca
prin această măsură să se dorească subfinanțarea justiției. Ține
de opțiunea exclusivă a legiuitorului stabilirea surselor de
finanțare ale fiecărei categorii de buget în parte. Curtea reține
că, potrivit principiului realității bugetare sau neafectării
veniturilor bugetare, veniturile se înscriu în buget pe surse de
proveniență, iar cheltuielile pe acțiuni și obiective concrete, astfel
încât veniturile odată intrate în buget se depersonalizează și
servesc la efectuarea cheltuielilor în ordinea prevăzută în buget.
Acest principiu este determinat de necesitățile practice ale
execuției bugetare, care au demonstrat că o afectare inițială a
unui venit poate conduce fie la imposibilitatea realizării
obiectivului finanțat, fie la cheltuirea întregului venit, deși
necesitățile nu o impun.
Astfel, calificarea unor surse de venituri ca aparținând
bugetului de stat sau bugetelor locale este o decizie de
oportunitate bugetară ce poate fi cenzurată de Curtea
Constituțională numai în situația în care funcționarea unei puteri
a statului este pusă în pericol, ceea ce, în speță, nu este cazul.
B) În expunerea de motive a Ordonanței de urgență a
Guvernului nr. 100/2007 și Ordonanței de urgență a Guvernului
nr. 137/2008, ca justificare pentru prorogarea intrării în vigoare
a prevederilor art. 136 din Legea nr. 304/2004, se arată
următoarele:
— ăAvând în vedere perioada rămasă până la 1 ianuarie
2008, se impune reglementarea urgentă a calității de ordonator
principal de credite pentru instanțele judecătorești”, respectiv,
— ăMinisterul Justiției asigură, potrivit legii, buna organizare
și administrare a justiției ca serviciu public, are calitatea de
ordonator principal de credite și dispune atât de experiența, cât
și de capacitatea tehnică necesară gestionării bugetului
instanțelor, precum și faptul că instanța supremă nu dispune
încă de capacitatea financiară, materială și de personal pentru
asigurarea acestei funcții”.
Din aceste considerente rezultă clar că Înalta Curte de
Casație și Justiție nu avea, la momentul respectiv, capacitatea
administrativă necesară pentru a prelua gestionarea bugetelor
instanțelor judecătorești. O asemenea capacitate administrativă
vizează existența atât a unei scheme organizaționale adecvate,
cât și personal calificat pentru realizarea obligațiilor care decurg
prin preluarea gestionării bugetelor instanțelor judecătorești. Or,
în lipsa acestor elemente indisolubil legate de imperativul legal
al preluării bugetelor instanțelor judecătorești de către Instanța
Supremă, Guvernul își poate exercita competența de legiferare
conferită de dispozițiile art. 115 alin. (4) din Constituție. De
asemenea, se reține că o atare situație este una extraordinară,
întrucât inexistența capacității administrative menționate,
coroborată cu intrarea în vigoare a art. 136 din Legea nr. 304/2004,
ar perturba grav funcționarea sistemului justiției și, mai mult, o
asemenea situație ar putea avea repercusiuni și asupra
independenței justiției prin blocarea plăților din sistem.
Se mai reține că independența financiară a justiției nu poate
fi afectată de faptul că gestionarea alocațiilor bugetare se face
de către Ministerul Justiției și Libertăților Cetățenești sau de
către Înalta Curte de Casație și Justiție, întrucât independența
financiară nu este determinată de existența unui anume titular
însărcinat cu gestionarea bugetelor, ci de existența în sine a
unor alocații bugetare suficiente pentru a se asigura buna
funcționare a instanțelor.
Totodată, nu se poate face abstracție de faptul că cele două
ordonanțe de urgență au fost emise în perioada 2007—2008,
iar până în prezent nu au dat naștere vreunei nemulțumiri din
partea Consiliului Superior al Magistraturii. Solicitarea Consiliului
Superior al Magistraturii de a se constata, de abia în prezent,
existența acestui conflict conduce la ideea că actualul executiv,
prin simpla acceptare a acestor reglementări, s-ar situa de iure

MONITORUL OFICIAL AL ROMÂNIEI, PARTEA I, Nr. 503/21.VII.2009
pe poziția unui conflict juridic de natură constituțională în raport
de puterea judecătorească, ceea ce apare ca fiind excesiv.
Acest conflict se poate naște însă în condițiile în care, în lipsa
unui dialog efectiv între cele două autorități, se ajunge ca, în
timp, prevederile art. 136 din Legea nr. 304/2004 să fie lipsite de
eficiență.
C) Critica referitoare la nerespectarea rolului constituțional
al Consiliului Superior al Magistraturii de garant al independenței
justiției prin omisiunea de a supune avizării sale actele
normative ce privesc domeniul justiției este neîntemeiată
pentru motivele ce vor fi arătate mai jos:
Curtea, prin Decizia nr. 97 din 7 februarie 2008, a stabilit că
neîndeplinirea de către Guvernul României a unei obligații legale
în cadrul unei proceduri de legiferare nu naște un conflict juridic
de natură constituțională. Astfel, prin decizia menționată s-a
stabilit că nu există un conflict juridic de natură constituțională
prin neîndeplinirea obligației de a solicita avizul Consiliului
Suprem de Apărare a Țării în legătură cu anumite hotărâri de
guvern, care însă nu a afectat procesul legislativ, prin crearea
unui blocaj instituțional.
Raportând considerentele acestei decizii a Curții
Constituționale la speța de față, se reține că textul art. 38
alin. (3) din Legea nr. 317/2004 avut în vedere are următorul
cuprins: ăPlenul Consiliului Superior al Magistraturii avizează
proiectele de acte normative ce privesc activitatea autorității
judecătorești.” Prin urmare, Curtea observă că această
competență a Consiliului Superior al Magistraturii este una
legală, acordată prin voința Parlamentului în temeiul textului
constituțional al art. 134 alin. (4), potrivit căruia ăConsiliul
Superior al Magistraturii îndeplinește și alte atribuții stabilite prin
legea sa organică, în realizarea rolului său de garant al
independenței justiției”. Însă, indiferent că este vorba de o
competență acordată prin lege sau direct prin textul Constituției,
autoritățile sunt obligate să le aplice și să le respecte în virtutea
art. 1 alin. (5) din Constituție, potrivit căruia ăÎn România,
respectarea Constituției, a supremației sale și a legilor este
obligatorie”. O atare concluzie se impune datorită faptului că
principiul legalității este unul de rang constituțional.
Totuși, în cauza de față se reține că aspectele semnalate de
către președintele Consiliului Superior al Magistraturii ar viza o
eventuală neconstituționalitate a unor acte normative, și nu un
conflict juridic de natură constituțională. Totodată, Curtea reține
că neconstituționalitatea unei legi sau ordonanțe poate fi stabilită
numai în condițiile art. 146 lit. a) și d) din Constituție, și nu în
temeiul textului constituțional al art. 146 lit. e).
Pe lângă aceste aspecte, Curtea, având în vedere
divergențele de interpretare dintre părțile aflate în conflict cu

9

privire la noțiunea de ăavizare”, reține că aceasta trebuie
circumscrisă numai la actele normative care privesc în mod
direct organizarea și funcționarea autorității judecătorești,
precum modul de funcționare al instanțelor, cariera magistraților,
drepturile și obligațiile acestora etc., pentru a nu se ajunge la
denaturarea rolului Consiliului Superior al Magistraturii.
2. Cu privire la nesolicitarea avizului conform al Consiliului
Superior al Magistraturii cu privire la actele normative bugetare
ce vizează domeniul justiției, se reține că o atare critică este
neîntemeiată. Astfel, bugetele curților de apel și instanțelor din
circumscripția acestora sunt supuse avizului conform al
Consiliului Superior al Magistraturii, deci rezultă că nu proiectul
legii bugetului de stat este supus avizului Consiliului Superior al
Magistraturii. Acesta avizează conform numai propunerile de
bugete ale instanțelor, iar Guvernul este cel competent în mod
exclusiv să decidă asupra formei finale a proiectului legii
bugetului de stat.
Acceptând teza susținută de Consiliul Superior al
Magistraturii s-ar ajunge la situația ca o instituție care are drept
rol garantarea independenței justiției să stabilească și să
cenzureze chestiuni care țin de gestionarea bugetului la nivel
național, cu alte cuvinte ar realiza un control de oportunitate
bugetară, ceea ce este inadmisibil.
Cu privire la susținerea existenței unui conflict juridic de
natură constituțională între autoritatea judecătorească
reprezentată de Consiliul Superior al Magistraturii, pe de o parte,
și autoritatea executivă, reprezentată de Ministerul Justiției și
Libertăților Cetățenești, organ de specialitate al administrației
publice centrale de specialitate în subordinea Guvernului, pe de
altă parte, motivat de faptul că misiunile de audit efectuate de
Ministerul Justiției și Libertăților Cetățenești și-au depășit
atribuțiunile, se constată că o atare susținere este fără suport
constituțional.
Eventuala depășire a limitelor de competență ale misiunilor
de audit nu reprezintă probleme de constituționalitate, ci strict
de legalitate, astfel încât raportul acestora poate fi cenzurat în
fața instanțelor de judecată. Rezultă deci că nici sub acest
aspect nu există un conflict juridic de natura constituțională între
Consiliul Superior al Magistraturii și Ministerul Justiției și
Libertăților Cetățenești.
Ținând cont cele de mai sus, Curtea urmează să constate
că aspectele sesizate de președintele Consiliului Superior al
Magistraturii nu întrunesc elementele unui conflict juridic de
natură constituțională în sensul art. 146 lit. e) din Constituție.

Având în vedere considerentele expuse, dispozițiile art. 146 lit. e) din Constituție, precum și prevederile art. 11 alin. (1)
lit. A.e), ale art. 34 și 35 din Legea nr. 47/1992 privind organizarea și funcționarea Curții Constituționale,
CURTEA CONSTITUȚIONALĂ

În numele legii
D E C I D E:

Curtea Constituțională constată că aspectele sesizate de Consiliul Superior al Magistraturii nu întrunesc elementele unui
conflict juridic de natură constituțională în sensul art. 146 lit. e) din Constituție.
Definitivă și general obligatorie.
Decizia se comunică președintelui Consiliului Superior al Magistraturii, primului-ministru al Guvernului și ministrului justiției
și libertăților cetățenești și se publică în Monitorul Oficial al României, Partea I.
Dezbaterea a avut loc la data de 17 iunie 2009 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Puskás Valentin Zoltán, Tudorel Toader, Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 503/21.VII.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.373/2008 privind reglementarea
furnizării și transportului rutier de bunuri divizibile pe drumurile publice din România
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.373/2008 privind
reglementarea furnizării și transportului rutier de bunuri divizibile
pe drumurile publice din România, publicată în Monitorul Oficial
al României, Partea I, nr. 749 din 6 noiembrie 2008, se modifică
și se completează după cum urmează:
1. La articolul 8 alineatul (4), litera a) se modifică și va
avea următorul cuprins:
ăa) administratorul drumului public pe care își desfășoară
activitatea utilizatorii, care transportă bunuri divizibile, chiar dacă
accesul de la punctul de lucru al furnizorului se realizează prin
intermediul unui drum de utilitate privată, pentru nerespectarea
de către furnizor a obligațiilor prevăzute la art. 2—4;”.
2. La articolul 8 alineatul (4), după litera c) se introduce
o nouă literă, litera d), cu următorul cuprins:
ăd) inspectorii de trafic ai Autorității Rutiere Române —
A.R.R., în cazul în care își desfășoară activitățile specifice de
control în lipsa personalului prevăzut la lit. b).”

3. La anexa nr. 1, litera a) se modifică și va avea
următorul cuprins:
ăa) să fie amplasate la ieșirea din punctul de lucru al
furnizorului. În mod excepțional, pentru exploatările temporare
de nisip sau pietriș situate în albia cursului de apă sau pe terase,
precum și pentru alte exploatări temporare de bunuri divizibile,
al căror amplasament se modifică frecvent, instalația de
cântărire poate fi amplasată în zona de acces de la punctul de
lucru al furnizorului la drumul public sau pot fi folosite instalații
de cântărire montate pe cupa utilajului de încărcat ori alte tipuri
de instalații de cântărire omologate, având posibilitatea emiterii
tichetului de cântar;”.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Viceprim-ministru,
ministrul administrației și internelor,
Dan Nica
Ministrul mediului,
Nicolae Nemirschi
Ministrul finanțelor publice,
Gheorghe Pogea
București, 1 iulie 2009.
Nr. 770.

GUVERNUL ROMÂNIEI

HOTĂRÂRE
privind modificarea și completarea anexei nr. 3 la Hotărârea Guvernului nr. 1.705/2006
pentru aprobarea inventarului centralizat al bunurilor din domeniul public al statului
În temeiul art. 108 din Constituția României, republicată, și al art. 20 din Legea nr. 213/1998 privind proprietatea publică
și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Anexa nr. 3 la Hotărârea Guvernului nr. 1.705/2006
pentru aprobarea inventarului centralizat al bunurilor din
domeniul public al statului, publicată în Monitorul Oficial al
României, Partea I, nr. 1.020 și 1.020 bis din 21 decembrie
2006, cu modificările și completările ulterioare, privind bunurile
aflate în administrarea Regiei Naționale a Pădurilor —
ROMSILVA, se modifică și se completează după cum urmează:

1. Se scot din inventarul centralizat al bunurilor din domeniul
public al statului și din administrarea Regiei Naționale a
Pădurilor — ROMSILVA bunurile având datele de identificare
prevăzute în anexa nr. 1.
2. Se modifică valoarea de inventar a bunurilor având datele
de identificare prevăzute în anexa nr. 2.

11

MONITORUL OFICIAL AL ROMÂNIEI, PARTEA I, Nr. 503/21.VII.2009
3. Se aprobă includerea în domeniul public al statului a
bunurilor având datele de identificare prevăzute în anexa nr. 3.

Art. II. — Anexele nr. 1—3 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul agriculturii, pădurilor și dezvoltării rurale,
Ilie Sârbu
Ministrul finanțelor publice,
Gheorghe Pogea
București, 1 iulie 2009.
Nr. 771.
ANEXA Nr. 1

D AT E L E D E I D E N T I F I C A R E

ale bunurilor care se scot din inventarul bunurilor din domeniul public al statului în vederea corectării
unor erori de înregistrare
Nr. M.F.P.

Denumirea bunurilor

Valoare de
inventar
(lei)

148938

DRUM FORESTIER VIIȘOARA

3860

148939

DRUM FORESTIER GOLUMBELU VALE

26

148940

DRUM FORESTIER GOLUMBELU

1430

148941

DRUM FORESTIER BALACI SCÂNDURA

1726

148942

DRUM FORESTIER LINTI

2980

148943

DRUM FORESTIER BRATOVOEȘTI

47655

148944

DRUM FORESTIER VALEA HOȚULUI

29784

148945

DRUM FORESTIER VALEA HOȚULUI

43684

148946

DRUM FORESTIER GRĂJDANA

52619

148947

DRUM FORESTIER COSACU

19856

148948

DRUM FORESTIER ȚÂNȚĂRENI

33

148949

DRUM FORESTIER SADOVA

10630

148950

DRUM FORESTIER SADOVA

17

Administratorul bunurilor

Ministerul Agriculturii, Pădurilor
și Dezvoltării Rurale/Regia Națională
a Pădurilor — ROMSILVA

ANEXA Nr. 2

D AT E L E D E I D E N T I F I C A R E

ale bunurilor din domeniul public al statului pentru care se modifică valoarea de inventar ca urmare a reevaluării
Administratorul bunului

Valoarea de inventar
actualizată
(lei)

Nr. M.F.P.

Denumirea bunului

11540

DRUM FORESTIER BRATOVOIEȘTI

47.659

11541

DRUM FORESTIER VALEA HOȚULUI

29.788

11542

DRUM FORESTIER VALEA HOȚULUI

43.691

11543

DRUM FORESTIER GRĂJDANA

52.630

11544

DRUM FORESTIER COSACU

11546

DRUM FORESTIER RACOVIȚA II

11547

DRUM FORESTIER URSOAIA I

3.001

11548

DRUM FORESTIER URSOAIA II

5.487

11550

DRUM FORESTIER PIRIA

16.862

11551

DRUM FORESTIER VERBICIOARA

14.053

Ministerul Agriculturii, Pădurilor
și Dezvoltării Rurale — Regia Națională
a Pădurilor — ROMSILVA

19.860
4.529

12

MONITORUL OFICIAL AL ROMÂNIEI, PARTEA I, Nr. 503/21.VII.2009
Valoarea de inventar
actualizată
(lei)

Nr. M.F.P.

Denumirea bunului

Administratorul bunului

152524

TEREN FORESTIER

4.957,86

152525

TEREN FORESTIER

25.569.30

152526

TEREN FORESTIER

43.289,98

152527

TEREN FORESTIER

7.902,70

152528

TEREN FORESTIER

128.568,22

152529

TEREN FORESTIER

57.099,54

152530

TEREN FORESTIER

21.832,28

152531

TEREN FORESTIER

18.513,40

152532

TEREN FORESTIER

75.950,79

152533

TEREN FORESTIER

52.019,87

152534

TEREN FORESTIER

11.427,47

152535

TEREN FORESTIER

92.124,03

152536

TEREN FORESTIER

38.629,51

152537

TEREN FORESTIER

7.225,75

152538

TEREN FORESTIER

46.492,58

152539

TEREN FORESTIER

49.261,87

152540

TEREN FORESTIER

45.625,45

152541

TEREN FORESTIER

9.747,07

152542

TEREN FORESTIER

40.498,63

152543

TEREN FORESTIER

19.686,89

152544

TEREN FORESTIER

31.080,04

152545

TEREN FORESTIER

35.170,52

152546

TEREN FORESTIER

45.025,93

ANEXA Nr. 3

D AT E L E D E I D E N T I F I C A R E

ale bunurilor achiziționate, în condițiile legii, care se includ în inventarul bunurilor din domeniul public al statului
Date de identificare
Administratorul bunurilor

Cod de
clasificare

Ministerul
Agriculturii, Pădurilor
și Dezvoltării
Rurale/Regia
8.04.01
Națională
a Pădurilor —
ROMSILVA

Denumirea
bunului

Descrierea
tehnică

Fond forestier —
achiziționat conform
art. 11 alin. (6) din
Codul silvic

Suprafața —
175,2824 ha

Adresa
Vecini

Conform
amenajamentelor Județul Dolj
silvice

Anul dării
în folosință

Valoare de
inventar
(lei)

2006

915.492,78

MONITORUL OFICIAL AL ROMÂNIEI, PARTEA I, Nr. 503/21.VII.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Liviu Mănăilă-Maximean
din funcția de secretar de stat la Ministerul Sănătății
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Liviu Mănăilă-Maximean se eliberează din funcția de secretar de stat la Ministerul
Sănătății.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 20 iulie 2009.
Nr. 585.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Tudor Totu în funcția
de secretar de stat la Ministerul Sănătății
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Tudor Totu se numește în funcția de secretar de stat la Ministerul Sănătății.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 20 iulie 2009.
Nr. 586.

13

14

MONITORUL OFICIAL AL ROMÂNIEI, PARTEA I, Nr. 503/21.VII.2009
GUVERNUL ROMÂNIEI
PRIMUL-MINISTRU

DECIZIE
privind acordarea funcției onorifice de înalt reprezentant
pentru protecția și îngrijirea copilului Baroanei
Emma Nicholson de Winterbourne
Având în vedere disponibilitatea exprimată de Baroana Emma Nicholson de
Winterbourne de a continua, susține și coordona politicile sociale privind reforma
în domeniul protecției și promovării drepturilor copilului în România,
ținând cont de calitatea Baroanei Emma Nicholson de Winterbourne de
copreședinte al Grupului la Nivel Înalt pentru Copiii României,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Art. 1. — Se acordă funcția onorifică de înalt reprezentant pentru protecția
și îngrijirea copilului Baroanei Emma Nicholson de Winterbourne.
Art. 2. — Activitatea în România desfășurată de Baroana Emma Nicholson
de Winterbourne este susținută de Compartimentul înaltului reprezentant pentru
protecția și îngrijirea copilului din cadrul Secretariatului General al Guvernului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 20 iulie 2009.
Nr. 587.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
privind stabilirea valorii sumei lunare indexate care se acordă sub formă de tichete de creșă
pentru semestrul II 2009
În temeiul:
— Legii nr. 193/2006 privind acordarea tichetelor cadou și a tichetelor de creșă, cu modificările ulterioare;
— Hotărârii Guvernului nr. 1.317/2006 pentru aprobarea Normelor metodologice de aplicare a dispozițiilor Legii nr. 193/2006
privind acordarea tichetelor cadou și a tichetelor de creșă;
— art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și Protecției
Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Pentru semestrul II 2009, începând cu luna august,
valoarea sumei lunare indexate care se acordă sub formă de
tichete de creșă, stabilită potrivit prevederilor pct. 6.1 și 6.3 din
Normele metodologice de aplicare a dispozițiilor Legii nr. 193/2006

privind acordarea tichetelor cadou și a tichetelor de creșă, aprobate
prin Hotărârea Guvernului nr. 1.317/2006, este de 360 lei.
Art. 2. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Marian Sârbu
București, 15 iulie 2009.
Nr. 1.432.

MONITORUL OFICIAL AL ROMÂNIEI, PARTEA I, Nr. 503/21.VII.2009
RECTIFICĂRI
La Ordinul ministrului justiției nr. 1.589/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 445 din 13 iunie 2008, se face următoarea rectificare (care nu
aparține Redacției ăMonitorul Oficial, Partea I”):
— în anexa nr. 1, la poziția 26, în loc de: ă26. Kleim Mirela Silvia, fiica lui Turc Iosif și Domnica, născută la data
de 4 iunie 1959 în localitatea Arad, județul Arad, România, cetățean german, cu domiciliul în Italia, Vallegio Sul Mincio,
str. Loc. Vanoni-Remelli nr. 120. (Dosar nr. 1.314RD/2007)” se va citi: ă26. Kliem Mirela Silvia, fiica lui Turc Iosif și
Domnica, născută la data de 4 iunie 1959 în localitatea Arad, județul Arad, România, cetățean german, cu domiciliul
în Italia, localitatea Vanoni-Remelli 120, Valeggio Sul Mincio 37067. (Dosar nr. 1.314RD/2007)”.

La Ordinul ministrului justiției nr. 3.039/C/2008 privind acordarea cetățeniei române unor persoane, publicat în
Monitorul Oficial al României, Partea I, nr. 832 din 10 decembrie 2008, se face următoarea rectificare (care nu aparține
Redacției ăMonitorul Oficial, Partea I”):
— în anexă, la poziția 21*), în loc de: ă21.Huang Chun-Hsin, fiica lui Huang Chen-Yun și Cho A Yuan, născută
la data de 15 ianuarie 1975 în localitatea Taiwan, Republica Chineză, cetățean chinez, cu domiciliul actual în București,
Calea Moșilor nr. 227, bl. 37, ap. 24, sectorul 2. Copii minori: Hsu Annie, născută la data de 7 iunie 2001, Hsu AndrewJames, născut la data de 12 decembrie 2003, și Hsu Angelica, născută la data de 10 ianuarie 2002. (6/2008)” se va
citi: ă21. Huang Chun-Hsin, fiica lui Huang Chen-Yun și Cho A Yuan, născută la data de 15 ianuarie 1975 în localitatea
Taiwan, Republica Chineză, cetățean chinez, cu domiciliul actual în București, Calea Moșilor nr. 227, bl. 37, sc. A,
ap. 24, sectorul 2. Copii minori: Hsu Annie, născută la data de 7 iunie 2001, Hsu Andrew-James, născut la data de
12 decembrie 2003, și Hsu Angelica, născută la data de 10 ianuarie 2008. (6/2008)”.
*) A se vedea și rectificarea publicată în Monitorul Oficial al României, Partea I, nr. 288 din 4 mai 2009.

La Ordinul ministrului justiției și libertăților cetățenești nr. 648/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 136 din 5 martie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 267, în loc de: ă267. Savciuc Olga, fiica lui Botnari Efimie și Eugenia (născută la
3.12.1924 în localitatea Step Soci), născută la data de 20 iunie 1949 în localitatea Step Soci, județul Orhei, Republica
Moldova, cetățean moldovean, cu domiciliul actual în Republica Moldova, localitatea Pelivan, județul Orhei.
(4.434/2003)” se va citi: ă267. Savciuc Olga, fiica lui Botnari Efim și Eugenia (născută la 3.12.1924 în localitatea Step
Soci), născută la data de 20 iunie 1949 în localitatea Step Soci, județul Orhei, Republica Moldova, cetățean
moldovean, cu domiciliul actual în Republica Moldova, localitatea Pelivan, județul Orhei. (4.434/2003)”.

La Ordinul ministrului justiției și libertăților cetățenești nr. 649/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 148 din 10 martie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 2, la poziția 8, în loc de: ă8. Beiu Ion, fiul lui Sergiu și Eugenia (fiica lui Tricolici Mihail, născut la
24.08.1921 în localitatea Orhei, și Ana), născut la data de 15 august 1983 în localitatea Sirata, județul Orhei, Republica
Moldova, cetățean moldovean, cu domiciliul actual în Republica Moldova, localitatea Chișinău, str. A. Pușkin nr. 39,
cămin 4, camera 82. (273/2005)” se va citi: ă8. Beiu Ion, fiul lui Sergiu și Eugenia (fiica lui Tricolici Mihail, născut la
24.08.1921 în localitatea Orhei, și Ana), născut la data de 15 august 1983 în localitatea Sirota, județul Orhei, Republica
Moldova, cetățean moldovean, cu domiciliul actual în Republica Moldova, localitatea Chișinău, str. A. Pușkin nr. 39,
cămin 4, camera 82. (273/2005)”.

La Ordinului ministrului justiției și libertăților cetățenești nr. 1.237/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 274 din 28 aprilie 2009, se fac
următoarele rectificări (care nu aparțin Redacției ăMonitorul Oficial, Partea I”):
— în anexa nr. 1, la poziția 15, în loc de: ă15. Bolocan Denis, fiul lui Nicolai și Floarea (fiica lui Bălici Avram,
născut la 26.03.1935 în localitatea Vicovu de Sus, județul Suceava), născut la data de 20 iunie 1987 în localitatea
Savca, raionul Ocnița, Ucraina, cetățean ucrainean, cu domiciliul actual în Ucraina, localitatea Cupca, raionul Hliboca,
regiunea Cernăuți. (2.281/2008)” se va citi: ă15. Bolocan Denis, fiul lui Nicolai și Floarea (fiica lui Bălici Avram, născut
la 26.03.1935 în localitatea Vicovu de Sus, județul Suceava), născut la data de 20 iunie 1987 în localitatea Sauca,
raionul Ocnița, Republica Moldova, cetățean ucrainean, cu domiciliul actual în Ucraina, localitatea Cupca, raionul
Hliboca, regiunea Cernăuți. (2.281/2008)”;
— în anexa nr. 1, la poziția 16, în loc de: ă16. Bolocan Diana, fiica lui Nicolai și Floarea (fiica lui Bălici Avram,
născut la 26.03.1935 în localitatea Vicovu de Sus, județul Suceava), născută la data de 30 decembrie 1985 în
localitatea Savca, raionul Ocnița, Ucraina, cetățean ucrainean, cu domiciliul actual în Ucraina, localitatea Cernăuți,
str. Cernomorska, 15-a, cămin. (2.286/2008)” se va citi: ă16. Bolocan Diana, fiica lui Nicolai și Floarea (fiica lui Bălici
Avram, născut la 26.03.1935 în localitatea Vicovu de Sus, județul Suceava), născută la data de 30 decembrie 1985
în localitatea Sauca, raionul Ocnița, Republica Moldova, cetățean ucrainean, cu domiciliul actual în Ucraina, localitatea
Cernăuți, str. Cernomorska, 15-a, cămin. (2.286/2008)”.

15

16

MONITORUL OFICIAL AL ROMÂNIEI, PARTEA I, Nr. 503/21.VII.2009

La Ordinul ministrului justiției și libertăților cetățenești nr. 1.406/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 338 din 21 mai 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 75, în loc de: ă75. Offer Dan, fiul lui Iteanu Mișu și Adela, născut la data de
24 octombrie 1956 în București, România, cetățean israelian, cu domiciliul actual în Israel, Vardia Haifa 34651,
str. Hazivoni nr. 11/A. (4.506/2008)” se va citi: ă75. Offer Dan, fiul lui Iteanu Mișu și Adela, născut la data de
24 octombrie 1956 în București, România, cetățean israelian, cu domiciliul actual în Israel, Vardia Haifa 34651,
str. Hazivoni nr. 11/A. (4.506/2008) Copii minori: Offer Tomer, născut la data de 18 aprilie 1992.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 503/21.VII.2009 conține 16 pagini.

Prețul: 3,20 lei

&JUYDGY|432253]
ISSN 1453—4495

