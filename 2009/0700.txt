PARTEA I

Anul 177 (XXI) — Nr. 700

Luni, 19 octombrie 2009

LEGI, DECRETE, HOTĂRÂRI ȘI ALTE ACTE
SUMAR

Nr.
DECIZII ALE CURȚII CONSTITUȚIONALE
Decizia nr. 1.195 din 24 septembrie 2009 referitoare la
excepția de neconstituționalitate a dispozițiilor art. 119
alin. 2 din Codul de procedură penală........................
Decizia nr. 1.202 din 24 septembrie 2009 referitoare la
excepția de neconstituționalitate a dispozițiilor art. 171
alin. 3 din Codul de procedură penală........................
HOTĂRÂRI ALE GUVERNULUI ROMÂNIEI
1.094. — Hotărâre privind condițiile introducerii pe piață a
generatoarelor de aerosoli ........................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
239. — Decizie a președintelui Agenției pentru
Implementarea Proiectelor și Programelor pentru
Întreprinderi Mici și Mijlocii privind modificarea și
completarea Procedurii de implementare a
Programului național multianual pe perioada 2005—
2012 pentru dezvoltarea culturii antreprenoriale în
rândul femeilor manager din sectorul întreprinderilor
mici și mijlocii, aprobată prin Decizia președintelui
Agenției pentru Implementarea Proiectelor și
Programelor
pentru
Întreprinderi
Mici
și
Mijlocii nr. 58/2009......................................................
240. — Decizie a președintelui Agenției pentru
Implementarea Proiectelor și Programelor pentru
Întreprinderi Mici și Mijlocii privind modificarea
Procedurii de implementare a Programului de
dezvoltare și modernizare a activităților de
comercializare a produselor și serviciilor de piață,
aprobată prin Decizia președintelui Agenției pentru
Implementarea Proiectelor și Programelor pentru
Întreprinderi Mici și Mijlocii nr. 63/2009 ......................

Pagina

2–3

3–4

5–13

14–15

15–16

2

MONITORUL OFICIAL AL ROMÂNIEI, PARTEA I, Nr. 700/19.X.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.195
din 24 septembrie 2009

referitoare la excepția de neconstituționalitate a dispozițiilor art. 119 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 119 alin. 2 din Codul de procedură penală,
excepție ridicată de Marius Mihai Maftei în Dosarul
nr. 5.573/62/2008 al Tribunalului Brașov.
La apelul nominal se prezintă autorul excepției personal și
asistat de apărătorul ales, domnul avocat Corneliu Liviu
Popescu, din cadrul Baroului București, iar celelalte părți sunt
reprezentate de doamna avocat Lorette Luca, din cadrul
Baroului Brașov. Procedura de citare a fost legal îndeplinită.
Cauza se află în stare de judecată.
Apărătorul ales al autorului excepției pune concluzii de
admitere a acesteia, reluând, în esență, motivația ce se
regăsește în notele scrise.
Apărătorul ales al părților Zenovia Geană și Zenovia Ion
solicită admiterea excepției de neconstituționalitate, invocând
aceleași rațiuni ca și autorul acesteia.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 20 februarie 2009, pronunțată în
Dosarul nr. 5.573/62/2008, Tribunalul Brașov a sesizat
Curtea Constituțională cu excepția de neconstituționalitate
a prevederilor art. 119 alin. 2 din Codul de procedură
penală, excepție ridicată de Marius Mihai Maftei în dosarul de
mai sus, având ca obiect soluționarea unei cereri de revizuire.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3), art. 24 alin. (1),
art. 124 alin. (3), precum și ale art. 20, raportate la art. 6 din
Convenția pentru apărarea drepturilor omului și a libertăților
fundamentale, deoarece, spre deosebire de ipoteza prevăzută
în art. 119 alin. 1 din Codul de procedură penală în care instanța
de judecată numește expertul judiciar, în art. 119 alin. 2 din
același cod expertul nu mai este numit de instanță, ci de
instituția medico-legală din care acesta face parte. Așa fiind,

este afectat dreptul la un proces echitabil, întrucât instanța în
fața căreia procesul se judecă nu mai are plenitudine de
jurisdicție. Totodată, prin împiedicarea judecătorului să decidă
asupra numirii în concret a expertului judiciar medico-legal, este
încălcată și independența justiției, cu consecința directă a
afectării dreptului la apărare, partea interesată nemaiputând
contesta în vreun fel desemnarea dispusă de serviciul medicolegal.
Tribunalul Brașov — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 119 alin. 2 din Codul de procedură penală, cu
denumirea marginală Experți oficiali, care au următorul conținut:
ăCând expertiza urmează să fie efectuată de un serviciu medicolegal, de un laborator de expertiză criminalistică sau de orice
institut de specialitate, organul de urmărire penală ori instanța de
judecată se adresează acestora pentru efectuarea expertizei.”
Examinând excepția de neconstituționalitate, Curtea
constată că dispozițiile legale criticate dispun cu privire la
efectuarea unei expertize de către un serviciu medico-legal, de
un laborator de expertiză criminalistică, sau de orice institut de
specialitate. Critica autorului excepției de neconstituționalitate
se fundamentează pe imposibilitatea judecătorului de a
desemna în mod direct expertul/experții care urmează să
întocmească raportul solicitat, sens în care se reclamă lipsa unei

MONITORUL OFICIAL AL ROMÂNIEI, PARTEA I, Nr. 700/19.X.2009
plenitudini de jurisdicție, cu consecința directă a afectării
înfăptuirii actului de justiție și a drepturilor referitoare la un
proces echitabil și la apărare.
Față de acestea, Curtea constată că, dimpotrivă, dacă
judecătorul, în absența unei norme exprese, dispune cu privire
la numirea unui anumit expert, deci cu privire la repartizarea
lucrărilor ce intră în competența sau atribuțiile altor instituții,
acest fapt echivalează cu un abuz de putere care nu își găsește
niciun fel de justificare obiectivă și rezonabilă. Mai mult decât
atât, raportul de expertiză ce urmează a fi întocmit de un serviciu
medico-legal nu reprezintă ipso facto o probă ce atestă
vinovăția/nevinovăția acuzatului, acesta reprezentând o
secțiune din sistemul probator, sens în care judecătorul chemat
să soluționeze cauza o va face ținând cont de coroborarea
raportului de expertiză cu alte probe, deoarece, potrivit art. 63

3

alin. 2 din Codul de procedură penală, ăprobele nu au valoare
mai dinainte stabilită”.
Așa fiind, întrucât justiția, unică, egală și imparțială, se
înfăptuiește de judecători independenți și în numele legii, care
nu instituie o posibilă intruziune a instanței de judecată în modul
de organizare și funcționare a serviciilor medico-legale, nu poate
fi primită critica potrivit căreia sunt afectate dispozițiile
constituționale ale art. 124 alin. (3).
De asemenea, nu se aduce atingere nici dreptului la apărare
al părților, care au posibilitatea de a formula cereri în fața
instanțelor judecătorești, solicitând administrarea oricăror probe
în apărarea lor, și de a exercita căile de atac prevăzute de lege.
În sfârșit, sunt îndeplinite și exigențele dreptului la un proces
echitabil, întrucât dispozițiile procedural-penale asigură
posibilitatea părților de a cere numirea unui expert-parte,
efectuarea unui supliment de expertiză sau a unei noi expertize.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 119 alin. 2 din Codul de procedură penală, excepție ridicată
de Marius Mihai Maftei în Dosarul nr. 5.573/62/2008 al Tribunalului Brașov.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.202
din 24 septembrie 2009

referitoare la excepția de neconstituționalitate a dispozițiilor art. 171 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 171 alin. 3 din Codul de procedură penală,

excepție ridicată de Gheorghe Adrian Finta în Dosarul
nr. 5.528/296/P/2007 al Curții de Apel Oradea — Secția penală
și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența existentă în materie.

4

MONITORUL OFICIAL AL ROMÂNIEI, PARTEA I, Nr. 700/19.X.2009
C U R T E A,

având în vedere actele și lucrările dosarului, constată
următoarele:
Prin Încheierea din 12 martie 2009, pronunțată în Dosarul
nr. 5.528/296/P/2007, Curtea de Apel Oradea — Secția penală
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 171
alin. 3 din Codul de procedură penală, excepție ridicată de
Gheorghe Adrian Finta în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3) și art. 24, precum
și ale art. 6 din Convenția pentru apărarea drepturilor omului și
a libertăților fundamentale, deoarece diferența de tratament
juridic creată între faza de urmărire penală și faza de judecată,
cât privește asistența juridică obligatorie, este arbitrară și nu se
justifică.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 171 alin. 3 din Codul de procedură penală, cu
denumirea marginală Asistența învinuitului sau a inculpatului,
care au următorul conținut: ăÎn cursul judecății, asistența juridică
este obligatorie și în cauzele în care legea prevede pentru
infracțiunea săvârșită pedeapsa detențiunii pe viață sau
pedeapsa închisorii de 5 ani sau mai mare.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 365 din
5 iulie 2005, publicată în Monitorul Oficial al României, Partea I,
nr. 735 din 12 august 2005, a statuat că dreptul la apărare nu
poate fi confundat cu dreptul la asistență juridică obligatorie,
primul fiind garantat în toate cazurile, iar cel de-al doilea fiind
instituit de legiuitor numai în anumite situații. Întrucât Legea
fundamentală garantează dreptul la apărare, iar nu și pe cel la
asistență juridică obligatorie, Curtea a considerat că stabilirea
cazurilor în care aceasta din urmă este obligatorie constituie
atributul exclusiv al legiuitorului. Așa fiind, nu se poate susține că
dispozițiile art. 171 alin. 3 din Codul de procedură penală sunt
neconstituționale numai pentru că nu prevăd că asistența
juridică este obligatorie și în cursul urmăririi penale atunci când
legea prevede pentru infracțiunea săvârșită pedeapsa
detențiunii pe viață sau pedeapsa închisorii de 5 ani sau mai
mare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 171 alin. 3 din Codul de procedură penală, excepție ridicată
de Gheorghe Adrian Finta în Dosarul nr. 5.528/296/P/2007 al Curții de Apel Oradea — Secția penală și pentru cauze cu minori.
Definitivă și general obligatorie.
Pronunțată în ședința publică din data de 24 septembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 700/19.X.2009

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind condițiile introducerii pe piață a generatoarelor de aerosoli
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Prezenta hotărâre stabilește condițiile de
introducere pe piață a generatoarelor de aerosoli.
(2) Condițiile menționate la alin. (1) sunt prevăzute în anexa
care face parte integrantă din prezenta hotărâre.
Art. 2. — Pentru aplicarea prezentei hotărâri, expresiile de
mai jos semnifică după cum urmează:
a) generator de aerosoli — orice recipient care nu se poate
refolosi, fabricat din metal, sticlă sau plastic și care conține un
gaz comprimat, lichefiat ori dizolvat sub presiune, cu sau fără
un lichid, o pastă ori o pulbere și care este prevăzut cu un
dispozitiv care permite evacuarea conținutului sub formă de
particule solide sau lichide în suspensie într-un gaz, sub formă
de spumă, pastă ori pulbere sau în stare lichidă;
b) introducere pe piață — punerea la dispoziție pentru prima
oară a unui produs pe piața comunitară;
c) punere la dispoziție pe piață — furnizarea unui produs
pentru distribuție, consum sau utilizare pe piața comunitară în
cursul unei activități comerciale, în schimbul unei plăți sau
gratuit.
Art. 3. — Prevederile prezentei hotărâri nu se aplică
generatoarelor de aerosoli care au o capacitate maximă mai
mică de 50 ml și generatoarelor de aerosoli cu o capacitate
maximă mai mare decât cea prevăzută la pct. 3.1, 4.1.1, 4.2.1,
5.1 și 5.2 din anexă.
Art. 4. — Persoana responsabilă pentru introducerea pe
piață a generatoarelor de aerosoli aplică simbolul ă3”, epsilon
inversat, pe generatoarele de aerosoli pentru a atesta că
acestea satisfac condițiile prezentei hotărâri.
Art. 5. — (1) Fără a afecta prevederile altor acte normative
naționale armonizate în vigoare, în special ale celor referitoare
la substanțe și preparate chimice periculoase, pe fiecare
generator de aerosoli sau atunci când informațiile nu pot fi
înscrise pe generatorul de aerosoli datorită dimensiunilor sale
reduse, respectiv capacitatea maximă este mai mică sau egală
cu 150 ml, o etichetă atașată acestuia trebuie să conțină, cu
litere vizibile, lizibile și de neșters, următoarele informații:
a) numele și adresa sau marca comercială a persoanei
responsabile pentru introducerea pe piață a generatorului de
aerosoli;
b) simbolul ă3”, epsilon inversat, care certifică conformitatea
cu cerințele prezentei hotărâri;
c) marcajele codate care permit identificarea lotului de
producție;
d) detaliile prevăzute la pct. 2.2 și 2.3 din anexă;
e) conținutul net în greutate și în volum.
(2) În cazul în care un generator de aerosoli conține
componente inflamabile astfel cum sunt definite la pct. 1.8 din
anexă, dar generatorul de aerosoli nu este considerat ca
inflamabil sau extrem de inflamabil potrivit criteriilor definite la
pct. 1.9 din anexă, cantitatea materialului inflamabil conținut în
generatorul de aerosoli trebuie să fie menționată clar pe
etichetă, cu litere vizibile, lizibile și de neșters: ăConține X% din
masă componente inflamabile”.
(3) Informațiile menționate pe etichetă, prevăzute la alin. (1)
și (2), se redactează în limba română. Aceasta nu exclude

posibilitatea prezentării lor și în alte limbi de circulație
internațională.
Art. 6. — Este interzisă aplicarea pe generatoarele de
aerosoli a marcajelor sau a inscripționărilor care ar putea fi
confundate cu simbolul ă3”, epsilon inversat.
Art. 7. — Nu poate fi împiedicată, interzisă sau restricționată
introducerea pe piață a generatoarelor de aerosoli care
îndeplinesc cerințele prezentei hotărâri.
Art. 8. — (1) Organismul de control care verifică respectarea
prevederilor prezentei hotărâri este Inspecția de Stat pentru
Controlul Cazanelor, Recipientelor sub Presiune și Instalațiilor
de Ridicat — ISCIR.
(2) În situația în care organismul de control, pe baza unor
motive justificate, constată că unul sau mai multe generatoare
de aerosoli, deși sunt conforme cu cerințele aplicabile din
prezenta hotărâre, prezintă un pericol pentru siguranță sau
sănătate, acesta ia măsurile necesare de interzicere temporară
a introducerii pe piață a generatoarelor de aerosoli sau impune
condiții speciale pentru generatoarele de aerosoli în cauză.
Organismul de control informează fără întârziere în scris
Ministerul Economiei cu privire la faptele constatate, decizia
luată în acest sens și motivele care au stat la baza acesteia.
(3) Ministerul Economiei informează imediat celelalte state
membre ale Uniunii Europene și Comisia Europeană cu privire
la faptele constatate potrivit alin. (2), precum și cu privire la
decizia luată de organismul de control și motivele care au stat la
baza acesteia.
Art. 9. — (1) Următoarele fapte constituie contravenții și se
sancționează după cum urmează:
a) nerespectarea prevederilor art. 4 și 6, cu amendă de la
2.500 lei la 5.000 lei, retragerea de pe piață și/sau interzicerea
introducerii pe piață și interzicerea comercializării produselor
nemarcate ori marcate incorect, până la eliminarea
neconformităților;
b) nerespectarea prevederilor art. 5, cu amendă de la 5.000
lei la 10.000 lei, retragerea de pe piață și/sau interzicerea
introducerii pe piață, cât și interzicerea comercializării
produselor nemarcate ori marcate incorect, până la eliminarea
neconformităților;
c) nerespectarea prevederilor pct. 2.2 din anexă, cu amendă
de la 2.500 lei la 5.000 lei, retragerea de pe piață și/sau
interzicerea utilizării și introducerii pe piață a produselor
neconforme;
d) nerespectarea prevederilor pct. 6.1.4.3 lit. c) și pct. 6.1.4.3
lit. d) din anexă, cu amendă de la 5.000 lei la 10.000 lei și
interzicerea comercializării, până la o data stabilită de
organismul de control de comun acord cu producătorul sau cu
reprezentantul autorizat al acestuia, persoană juridică cu sediul
în România ori într-un stat membru al Uniunii Europene, după
caz, pentru eliminarea neconformităților.
(2) Constatarea contravențiilor și aplicarea sancțiunilor
prevăzute la alin. (1) se realizează de către personalul
împuternicit de ISCIR.
(3) Contravențiilor prevăzute în prezentul articol le sunt
aplicabile dispozițiile Ordonanței Guvernului nr. 2/2001 privind

6

MONITORUL OFICIAL AL ROMÂNIEI, PARTEA I, Nr. 700/19.X.2009

regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(4) Decizia luată în baza prezentei hotărâri de către ISCIR,
din care rezultă sancțiuni, trebuie să menționeze inclusiv temeiul
legal al acesteia și posibilitatea de exercitare a căilor de atac
potrivit legislației în vigoare în România.
Art. 10. — (1) Ministerul Economiei comunică Comisiei
Europene textul prezentei hotărâri, inclusiv tabelul de
concordanță cu prevederile Directivei 2008/47/CE a Comisiei
din 8 aprilie 2008 de modificare, în scopul adaptării la programul
tehnic, a Directivei 75/324/CEE a Consiliului privind apropierea
legislațiilor statelor membre referitoare la generatoarele de
aerosoli.
(2) Ministerul Economiei comunică Comisiei Europene
textele legislației naționale adoptate în domeniul reglementat de
prezenta hotărâre.
Art. 11. — (1) Prezenta hotărâre intră în vigoare la data de
29 aprilie 2010.

(2) La data intrării în vigoare a prezentei hotărâri, Ordinul
ministrului industriei și resurselor nr. 595/2002 pentru aprobarea
Reglementărilor tehnice cu privire la recipiente pulverizatoare
de aerosoli, RT 75/324, publicat în Monitorul Oficial al României,
Partea I, nr. 902 din 12 decembrie 2002, cu modificările și
completările ulterioare, se abrogă.
Prezenta hotărâre transpune Directiva Consiliului
75/324/CEE din 20 mai 1975 privind apropierea legislației
statelor membre referitoare la generatoarele de aerosoli,
publicată în Jurnalul Oficial al Comunităților Europene (JOCE)
L 147 din 9 iunie 1975, Directiva Comisiei 94/1/CE din 6 ianuarie
1994 de adaptare tehnică a Directivei Consiliului 75/324/CEE,
publicată în Jurnalul Oficial al Comunităților Europene (JOCE)
L 23 din 28 ianuarie 1994, și Directiva Comisiei 2008/47/CE care
amendează Directiva Consiliului 75/324/CEE, publicată în
Jurnalul Oficial al Uniunii Europene (JOUE) L 96 din 9 aprilie
2008.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul transporturilor și infrastructurii,
Radu Mircea Berceanu
Șeful Departamentului pentru Afaceri Europene,
Vasile Pușcaș
București, 30 septembrie 2009.
Nr. 1.094.
ANEXĂ

CONDIȚII

de introducere pe piață a generatoarelor de aerosoli
1. Definiții
1.1. Presiuni — presiunile interne exprimate în bar (presiuni
relative).
1.2. Presiunea de încercare — presiunea la care recipientul
gol al unui generator de aerosoli poate fi supus timp de 25 de
secunde fără a fi provocată nicio scurgere sau, în cazul
recipientelor din metal ori plastic, fără a fi provocată nicio
deformare vizibilă sau permanentă, cu excepția celor permise
potrivit prevederilor pct. 6.1.1.2.
1.3. Presiunea la rupere — presiunea minimă care provoacă
crăparea sau ruperea recipientului generatorului de aerosoli.
1.4. Capacitatea totală a recipientului — volumul exprimat în
mililitri al unui recipient deschis, până la nivelul deschiderii.
1.5. Capacitatea netă — volumul exprimat în mililitri al unui
generator de aerosoli umplut și închis.
1.6. Volumul fazei lichide — volumul fazelor negazoase în
generatorul de aerosoli umplut și închis.
1.7. Condiții de încercare — valorile presiunilor de încercare
și de spargere exercitate hidraulic la o temperatură de 20°C
(±5°C).
1.8. Componente inflamabile
Componentele unui aerosol sunt considerate ca inflamabile
în cazul în care conțin un component care este clasificat ca
inflamabil:
a) lichid inflamabil — un lichid al cărui punct de inflamabilitate
nu este mai mare de 93°C;
b) solid inflamabil — o substanță solidă sau un amestec solid
care sunt ușor combustibile ori care pot cauza sau contribui la

ardere prin frecare. Materialele solide ușor combustibile sunt
substanțe sau amestecuri pulverulente, granulare ori păstoase,
care sunt periculoase dacă se pot aprinde ușor prin contact scurt
cu o sursă de aprindere, precum un chibrit aprins, și dacă flacăra
se răspândește rapid;
c) gaz inflamabil — un gaz sau un amestec de gaze care, în
contact cu aerul, are punctul de inflamabilitate de 20°C la o
presiune standard de 1,013 bar.
Această definiție nu acoperă substanțele și amestecurile
piroforice, cu autoîncălzire sau care reacționează la contactul
cu apa, care niciodată nu pot fi părți componente ale conținutului
aerosolilor.
1.9. Aerosoli inflamabili, neinflamabili sau extrem de
inflamabili
Un aerosol este considerat neinflamabil, inflamabil sau
extrem de inflamabil în funcție de căldura de combustie chimică
și de concentrația, în greutate, a componentelor sale inflamabile,
după cum urmează:
a) aerosolul este clasificat ca extrem de inflamabil în cazul în
care concentrația componentelor inflamabile este mai mare sau
egală cu 85% și căldura de combustie chimică este mai mare
sau egală cu 30 kJ/g;
b) aerosolul este clasificat ca neinflamabil în cazul în care
concentrația componentelor inflamabile este mai mică sau egală
cu 1% și căldura de combustie chimică este mai mică de
20 kJ/g;
c) toți ceilalți aerosoli trebuie supuși următoarelor proceduri
de clasificare din punctul de vedere al inflamabilității sau trebuie

MONITORUL OFICIAL AL ROMÂNIEI, PARTEA I, Nr. 700/19.X.2009
clasificați ca extrem de inflamabili. Încercarea de aprindere la
distanță, încercarea de aprindere în spațiu închis și încercarea
de inflamabilitate a spumei trebuie să respecte cerințele de la
pct. 6.3.
1.9.1. Aerosoli inflamabili pulverizați
În cazul aerosolilor pulverizați, clasificarea se efectuează
luându-se în considerare căldura de combustie chimică și pe
baza rezultatelor încercării de aprindere la distanță, după cum
urmează:
a) în cazul în care căldura de combustie este mai mică de
20 kJ/g:
(i) aerosolul este clasificat ca inflamabil dacă
aprinderea are loc la o distanță mai mare sau egală
cu 15 cm, dar mai mică de 75 cm;
(ii) aerosolul este clasificat ca extrem de inflamabil dacă
aprinderea are loc la o distanță mai mare sau egală
cu 75 cm;
(iii) dacă în cursul încercării de aprindere la distanță nu
are loc nicio aprindere, trebuie efectuată încercarea
de aprindere în spațiu închis, iar în acest caz
aerosolul este clasificat ca inflamabil dacă timpul
echivalent este mai mic sau egal cu 300 s/m3 sau
densitatea deflagrației este mai mică sau egală cu
300 g/m3; în toate celelalte cazuri, aerosolul este
clasificat ca neinflamabil;
b) în cazul în care căldura de combustie chimică este mai
mare sau egală cu 20 kJ/g, aerosolul este clasificat ca extrem de
inflamabil dacă aprinderea are loc la o distanță mai mare sau
egală cu 75 cm; în toate celelalte cazuri, aerosolul este clasificat
ca inflamabil.
1.9.2. Aerosoli inflamabili tip spumă
În cazul aerosolilor tip spumă, clasificarea se face pe baza
rezultatelor încercării de inflamabilitate a spumei.
a) Aerosolul este clasificat ca extrem de inflamabil dacă:
(i) înălțimea flăcării este mai mare sau egală cu 20 cm
și durata flăcării este mai mare sau egală cu 2 s;
sau
(ii) înălțimea flăcării este mai mare sau egală cu 4 cm și
durata flăcării este mai mare sau egală cu 7 s.
b) Aerosolul care nu îndeplinește criteriile de la lit. a) este
clasificat ca inflamabil dacă înălțimea flăcării este mai mare sau
egală cu 4 cm și durata flăcării este mai mare sau egală cu 2 s.
1.10. Căldura de combustie chimică
Căldura de combustie chimică ΔHc este determinată:
a) pe baza unor norme tehnologice recunoscute, cuprinse
de exemplu în standardele ASTM D 240, SR EN
ISO 13943:2002 86.1 la 86.3 și NFPA 30B sau în literatura
atestată științific;
sau
b) aplicând următoarea metodă de calcul:
Căldura de combustie chimică (ΔHc), în kilojouli pe gram
(kJ/g), poate fi calculată ca produsul dintre căldura de combustie
teoretică (ΔHcomb) și randamentul de combustie, de obicei mai
mic de 1,0 (randamentul de combustie tipic este de 0,95 sau
95%).
Pentru formularea amestecului conținut de un aerosol,
căldura de combustie chimică reprezintă suma căldurilor de
combustie ponderate pentru fiecare componentă, după cum
urmează:

7

unde:
∆Hc = căldura de combustie chimică (kJ/g) a produsului;
wi% = procentul din greutatea produsului reprezentat de
componenta i;
∆Hc(i) = căldura de combustie specifică (kJ/g) a componentei i
în produs.
În cazul în care căldura de combustie chimică este folosită ca
parametru de evaluare a inflamabilității aerosolilor potrivit
prevederilor prezentei hotărâri, persoana responsabilă pentru
introducerea pe piață a generatoarelor de aerosoli trebuie să
descrie metoda folosită la determinarea căldurii de combustie
chimică într-un document redactat în limba română, care trebuie
să fie ușor de obținut de la adresa specificată pe etichetă în
conformitate cu art. 5 alin. (1) lit. a).
2. Prevederi generale
Fără a se aduce atingere prevederilor specifice ale anexei
cu privire la cerințele legate de pericolul de inflamabilitate și de
presiune, persoana responsabilă pentru introducerea pe piață
a generatoarelor de aerosoli are obligația de a analiza pericolele
pentru a le identifica pe cele aplicabile generatoarelor proprii.
Acolo unde este cazul, această analiză include o evaluare a
riscurilor provocate de inhalarea conținutului degajat de
generatoarele de aerosoli în condiții de utilizare normale sau
previzibile în mod rezonabil, ținând cont de distribuția
dimensiunilor picăturilor corelată cu proprietățile fizice și chimice
ale componentelor. Persoana responsabilă pentru introducerea
pe piață a generatoarelor de aerosoli trebuie ca ulterior să țină
cont de rezultatele acestei analize în proiectarea, execuția și
testarea lor și, dacă este cazul, să elaboreze mențiuni specifice
cu privire la utilizarea lor.
2.1. Execuție și dotare
2.1.1. Generatorul de aerosoli umplut trebuie să respecte în
condiții normale de utilizare și depozitare prevederile prezentei
anexe.
2.1.2. În condiții normale de depozitare sau transport supapa
trebuie să permită o închidere practic etanșă a generatorului de
aerosoli și să fie protejată, de exemplu, cu un capac protector,
împotriva oricăror deschideri neintenționate și oricăror
deteriorări.
2.1.3. Nu trebuie să existe nicio posibilitate de diminuare a
rezistenței mecanice a generatorului de aerosoli, ca urmare a
acțiunii substanțelor conținute de acesta, chiar și pe durata unei
perioade îndelungate de depozitare.
2.2. Etichetare
Fără a se aduce atingere prevederilor altor acte normative
în vigoare referitoare la clasificarea, ambalarea și etichetarea
substanțelor și preparatelor periculoase, în special în ceea ce
privește pericolul pentru sănătate și/sau mediu, orice generator
de aerosoli trebuie să poarte în mod vizibil următoarele indicații
aplicate în mod lizibil și de neșters:
a) indiferent de conținutul său: ăRecipient sub presiune: nu
trebuie expus la soare și la temperaturi care depășesc 50°C. Nu
trebuie găurit sau introdus în foc, chiar și după utilizarea
completă.”;
b) dacă aerosolul este clasificat ca inflamabil sau extrem de
inflamabil potrivit criteriilor de la pct. 1.9:
— simbolul unei flăcări, potrivit modelului prevăzut în anexa
nr. 4 la Hotărârea Guvernului nr. 1.408/2008 privind clasificarea,
ambalarea și etichetarea substanțelor periculoase;
— indicația ăinflamabil” sau ăextrem de inflamabil”, în funcție
de clasificarea aerosolilor ca inflamabili sau extrem de
inflamabili.
2.3. Mențiuni specifice privind utilizarea
Fără a se aduce atingere prevederilor altor acte normative
în vigoare referitoare la clasificarea, ambalarea și etichetarea
substanțelor și preparatelor chimice periculoase, în special legat
de pericolele pentru sănătate și/sau mediu, orice generator de

8

MONITORUL OFICIAL AL ROMÂNIEI, PARTEA I, Nr. 700/19.X.2009

aerosoli trebuie să poarte în mod vizibil următoarele indicații
aplicate în mod lizibil și de neșters:
a) indiferent de conținutul său: orice precauții suplimentare
de utilizare care atenționează consumatorii cu privire la pericole
specifice ale produsului; dacă generatorul de aerosoli este
însoțit de instrucțiuni de utilizare separate, acestea trebuie să
conțină precauțiile suplimentare menționate;
b) dacă aerosolul este clasificat ca inflamabil sau extrem de
inflamabil potrivit criteriilor de la pct. 1.9, următoarele
avertismente:
— frazele de securitate S2 și S16 prevăzute în anexa nr. 6 la
Hotărârea Guvernului nr. 1.408/2008;
— ăNu se pulverizează spre o flacără deschisă sau un
material incandescent”.
2.4. Volumul fazei lichide
La temperatura de 50°C, volumul fazei lichide nu trebuie să
depășească 90% din capacitatea netă.
3. Prevederi specifice pentru generatoarele de aerosoli
al căror recipient este din metal
3.1. Capacitate
Capacitatea totală a acestor recipiente nu trebuie să
depășească 1.000 ml.
3.1.1. Presiunea de încercare a recipientului
a) Pentru recipientele destinate umplerii la o presiune mai
mică de 6,7 bar la temperatura de 50°C, presiunea de încercare
trebuie să fie de minimum 10 bar.
b) Pentru recipientele destinate umplerii la o presiune mai
mare sau egală cu 6,7 bar la temperatura de 50°C, presiunea de
încercare trebuie să fie cu 50% mai mare decât presiunea
internă la temperatura de 50°C.
3.1.2. Umplere
La temperatura de 50°C, presiunea din generatorul de
aerosoli nu trebuie să depășească 12 bar.
Cu toate acestea, dacă aerosolul nu conține un gaz sau un
amestec de gaze cu un punct de inflamabilitate cu aerul la 20°C
și o presiune standard de 1,013 bar, presiunea maximă admisă
la temperatura de 50°C este de 13,2 bar.
4. Prevederi specifice pentru generatoarele de aerosoli
al căror recipient este din sticlă
4.1. Recipiente acoperite cu plastic sau protejate permanent
Recipientele de acest tip pot fi folosite pentru umplerea cu
gaz comprimat, lichefiat sau dizolvat.
4.1.1. Capacitate
Capacitatea totală a acestor recipiente nu poate depăși
220 ml.
4.1.2. Înveliș protector
Învelișul protector trebuie să fie format dintr-o peliculă
protectoare din plastic sau alt material adecvat, care să
împiedice riscul împrăștierii particulelor de sticlă în situația în
care recipientul se sparge accidental; învelișul trebuie să fie
proiectat astfel încât să nu existe particule de sticlă care să se
împrăștie dacă generatorul de aerosoli umplut, care este adus
la o temperatură de 20°C, cade pe o suprafață de beton de la
o înălțime de 1,8 m.
4.1.3. Presiunea de încercare a recipientelor
a) Recipientele care se utilizează pentru umplere cu gaz
comprimat sau dizolvat trebuie să reziste la o presiune de
încercare de minimum 12 bar.
b) Recipientele care se utilizează pentru umplere cu gaz
lichefiat trebuie să reziste la o presiune de încercare de
minimum 10 bar.
4.1.4. Umplere
a) Generatoarele de aerosoli umplute cu gaz comprimat nu
trebuie să fie supuse, la temperatura de 50°C, la o presiune mai
mare de 9 bar.

b) Generatoarele de aerosoli umplute cu gaz dizolvat nu
trebuie să fie supuse, la temperatura de 50°C, la o presiune mai
mare de 8 bar.
c) Generatoarele de aerosoli care conțin gaz lichefiat sau
amestecuri de gaze lichefiate nu trebuie să suporte, la
temperatura de 20°C, presiuni mai mari decât cele indicate în
tabelul următor:
Capacitatea
totală

Procentajul reprezentând greutatea gazului lichefiat
din amestecul total
20%

50%

80%

50 la 80 ml

3,5 bar

2,8 bar

2,5 bar

< 80 la 160 ml

3,2 bar

2,5 bar

2,2 bar

< 160 la 220 ml

2,8 bar

2,1 bar

1,8 bar

Acest tabel indică limitele presiunii admisibile la temperatura
de 20°C în funcție de procentajul de gaz.
Pentru procentajele de gaz care nu figurează în acest tabel,
presiunile-limită sunt calculate prin extrapolare.
4.2. Recipiente din sticlă neprotejate
Generatoarele de aerosoli care utilizează recipiente din sticlă
neprotejate trebuie umplute exclusiv cu gaz lichefiat sau
dizolvat.
4.2.1. Capacitate
Capacitatea totală a acestor recipiente nu poate depăși 150 ml.
4.2.2. Presiunea de încercare a recipientului
Presiunea de încercare a recipientului trebuie să fie de
minimum 12 bar.
4.2.3. Umplere
a) Generatoarele de aerosoli umplute cu gaz dizolvat nu
trebuie să suporte, la temperatura de 50°C, o presiune mai mare
de 8 bar.
b) Generatoarele de aerosoli care conțin gaz lichefiat nu
trebuie să suporte, la temperatura de 20°C, presiuni mai mari
decât cele indicate în tabelul următor:
Capacitatea
totală

Procentajul reprezentând greutatea gazului lichefiat
din amestecul total
20%

50%

80%

50 la 70 ml

1,5 bar

1,5 bar

1,25 bar

< 70 la 150 ml

1,5 bar

1,5 bar

1 bar

Acest tabel indică limitele presiunii admisibile la temperatura
de 20°C în funcție de procentajul de gaz lichefiat.
Pentru procentajele de gaz care nu figurează în acest tabel,
presiunile-limită sunt calculate prin extrapolare.
5. Prevederi specifice pentru generatoarele de aerosoli
al căror recipient este din plastic
5.1. Generatoarele de aerosoli al căror recipient este din
plastic care la spargere pot împrăștia fragmente trebuie tratate
în același fel cu generatoarele de aerosoli al căror recipient este
din sticlă neprotejată.
5.2. Generatoarele de aerosoli al căror recipient este din
plastic care la spargere nu pot împrăștia fragmente trebuie
tratate în același fel cu generatoarele de aerosoli al căror
recipient este din sticlă cu înveliș protector.
6. Încercări
6.1. Cerințe privind încercările ce trebuie garantate de
persoana responsabilă cu introducerea pe piață

MONITORUL OFICIAL AL ROMÂNIEI, PARTEA I, Nr. 700/19.X.2009
6.1.1. Încercarea hidraulică pe recipientele goale
6.1.1.1. Recipientele din metal, sticlă sau plastic ale
generatoarelor de aerosoli trebuie să reziste la o încercare la
presiune hidraulică potrivit prevederilor pct. 3.1.1, 4.1.3 și 4.2.2.
6.1.1.2. Recipientele din metal care prezintă deformări
asimetrice sau deformări majore ori alte defecte similare trebuie
respinse. Este permisă o ușoară deformare simetrică a bazei
sau o deformare care afectează profilul părții superioare a
recipientului, cu condiția ca recipientul să nu fie respins la
încercarea la rupere.
6.1.2. Încercarea la rupere pentru recipientele goale din
metal
Persoana responsabilă pentru introducerea pe piață trebuie
să asigure că presiunea de rupere a recipientelor este cu cel
puțin 20% mai mare decât presiunea de încercare prevăzută.
6.1.3. Încercarea la cădere pentru recipientele din sticlă
protejate
Producătorul trebuie să asigure că recipientele satisfac
cerințele pentru încercări prevăzute la pct. 4.1.2.
6.1.4. Verificarea finală a generatoarelor de aerosoli umplute
6.1.4.1. Generatoarele de aerosoli sunt supuse uneia dintre
următoarele metode de încercare finală:
a) Încercarea în baie de apă fierbinte
Fiecare generator de aerosoli umplut trebuie să fie imersat
într-o baie de apă fierbinte.
(i) Temperatura băii de apă și durata încercării trebuie
să permită presiunii interne să atingă presiunea exercitată de
conținut la o temperatură uniformă de 50°C.
(ii) Orice generator de aerosoli care prezintă o
deformare vizibilă și permanentă sau o scurgere trebuie să fie
respins.
b) Metode de încercare finală la cald
Pot fi folosite și alte metode de încălzire a conținutului
generatoarelor de aerosoli, cu condiția să se garanteze că
presiunea și temperatura din fiecare generator de aerosoli
umplut ating valorile cerute pentru încercarea în baia de apă
fierbinte și că deformările și scurgerile sunt detectate cu aceeași
precizie ca în cazul încercării în baia de apă fierbinte.
c) Metode de încercare finală la rece
Poate fi folosită și o metodă alternativă de încercare finală la
rece, cu condiția să respecte prevederile referitoare la o metodă
alternativă pentru încercarea în baie de apă fierbinte a
generatoarelor de aerosoli, în conformitate cu pct. 6.2.4.3.2.2
din anexa A la Acordul european referitor la transportul rutier
internațional al mărfurilor periculoase (ADR), încheiat la Geneva
la 30 septembrie 1957, la care România a aderat prin Legea
nr. 31/1994, actualizat cu amendamentele ulterioare.
6.1.4.2. Pentru generatoarele de aerosoli al căror conținut
suferă, după umplere și înainte de prima utilizare, o transformare
fizică sau chimică care duce la modificarea caracteristicilor
presiunii lui, trebuie aplicate metodele de încercare finală la rece
în conformitate cu pct. 6.1.4.1 lit. c).
6.1.4.3. În cazul metodelor de încercare prevăzute la
pct. 6.1.4.1 lit. b) și c):
a) metoda de încercare trebuie să fie aprobată de către
ISCIR;
b) persoana responsabilă pentru introducerea pe piață a
generatoarelor de aerosoli trebuie să înainteze o cerere de
aprobare către ISCIR. Cererea trebuie însoțită de dosarul tehnic
cuprinzând descrierea metodei;
c) în scopul supravegherii, persoana responsabilă pentru
introducerea pe piață a generatoarelor de aerosoli trebuie să
păstreze aprobarea emisă de ISCIR, dosarul tehnic cuprinzând
descrierea metodei și, dacă este cazul, procesele-verbale de
control; aceste documente trebuie să fie ușor de procurat de la
adresa specificată pe etichetă în conformitate cu art. 5 alin. (1)
lit. a) din prezenta hotărâre;

9

d) la dispoziția ISCIR trebuie pus dosarul tehnic de fabricație
redactat în limba română sau o copie legalizată a acestuia.
6.2. Exemple de încercări de verificare care se pot efectua
6.2.1. Încercări pe recipiente goale
Presiunea de încercare este aplicată timp de 25 de secunde
pe 5 recipiente alese în mod aleatoriu dintr-un lot omogen de
2.500 de recipiente goale, adică fabricate din aceleași materiale
și prin același procedeu de fabricație în serie continuă a lotului
sau dintr-un lot care constituie producția într-un interval de o oră.
Dacă oricare dintre aceste recipiente nu trece încercarea, se
aleg în mod aleatoriu 10 recipiente suplimentare din același lot
care se supun aceleiași încercări.
Dacă oricare dintre aceste recipiente nu trece încercarea,
întregul lot este impropriu utilizării.
6.2.2. Încercări pe generatoarele de aerosoli umplute
Încercările de verificare a etanșeității la aer și apă se
realizează imersând un număr reprezentativ de generatoare de
aerosoli umplute într-o baie de apă. Temperatura băii și perioada
de imersie trebuie să permită conținutului generatorului de
aerosoli să atingă o temperatură uniformă de 50°C în intervalul
de timp necesar care să asigure că nu are loc nicio crăpare sau
rupere.
Toate loturile de generatoare de aerosoli care nu trec aceste
încercări se consideră improprii utilizării.
6.3. Încercările privind inflamabilitatea aerosolilor
6.3.1. Încercarea de aprindere la distanță pentru aerosolii
pulverizați
6.3.1.1. Introducere
6.3.1.1.1. Această încercare standard descrie metoda de
determinare a distanței de aprindere a unui aerosol pulverizat
pentru a evalua riscul de flacără asociat. Aerosolul este
pulverizat în direcția unei surse de aprindere la intervale de 15 cm,
pentru a observa dacă are loc aprinderea și combustia susținută
a conținutului pulverizat. Prin definiție, aprinderea și combustia
susținută au loc atunci când o flacără stabilă rămâne aprinsă
timp de cel puțin 5 secunde. Sursa aprinderii este definită ca
fiind un arzător cu gaz având o flacără albastră, neluminoasă, de
4—5 cm înălțime.
6.3.1.1.2. Această încercare este aplicabilă generatoarelor
de aerosoli cu o distanță de pulverizare mai mare sau egală cu
15 cm. Generatoarele de aerosoli cu o distanță de pulverizare
mai mică de 15 cm, cum ar fi cele care degajă spumă, gel și
pastă sau cele care sunt dotate cu un aparat de măsurare, sunt
excluse de la această încercare. Generatoarele de aerosoli care
conțin spumă, gel sau pastă sunt supuse încercării de
inflamabilitate a spumei.
6.3.1.2. Aparatură și materiale
6.3.1.2.1. Este necesară următoarea aparatură:
Baie de apă menținută la 20°C
precizie de ± 1°C
Cântar calibrat de laborator
precizie de ± 0,1 g
Cronometru
precizie de ± 0,2 s
Scală gradată, suport și clamă
gradații în cm
Arzător cu gaz, cu suport și clamă
Termometru
precizie de ± 1°C
Higrometru
precizie de ± 5%
Manometru
precizie de ± 0,1 bar
6.3.1.3. Procedură
6.3.1.3.1. Cerințe generale
6.3.1.3.1.1. Înainte de încercare, fiecare generator de
aerosoli trebuie condiționat și apoi amorsat prin descărcare, timp
de aproximativ o secundă. Scopul acestei acțiuni este
îndepărtarea materialelor neomogene de pe tubul de imersie.
6.3.1.3.1.2. Instrucțiunile de utilizare trebuie respectate cu
strictețe, indiferent dacă generatorul este destinat a fi utilizat în

10

MONITORUL OFICIAL AL ROMÂNIEI, PARTEA I, Nr. 700/19.X.2009

poziție verticală orientată în sus sau în jos. Dacă este necesară
agitarea, aceasta trebuie realizată imediat înainte de încercare.
6.3.1.3.1.3. Încercarea trebuie efectuată într-un mediu ferit
de curenți de aer și care poate fi ventilat, având o temperatură
controlată de 20°C ± 5°C și o umiditate relativă de 30—80%.
6.3.1.3.1.4. Fiecare generator de aerosoli urmează să fie
încercat:
a) atunci când este plin în conformitate cu procedura
completă, arzătorul cu gaz fiind situat la o distanță de 15—90 cm
față de duza de evacuare a cilindrului cu aerosoli;
b) atunci când conținutul lui este de 10—12% din capacitatea
sa nominală (procentaj din masă) numai o singură dată, fie la o
distanță de 15 cm față de duza de evacuare, când aerosolii
pulverizați dintr-un cilindru plin nu s-au aprins deloc, fie la
distanța de aprindere a aerosolilor pulverizați dintr-un cilindru
plin plus 15 cm.
6.3.1.3.1.5. În timpul încercării, cilindrul trebuie poziționat
conform indicațiilor de pe etichetă. Sursa de aprindere trebuie
poziționată în consecință.
6.3.1.3.1.6. Următoarea procedură impune încercarea
aerosolilor pulverizați la intervale de 15 cm între flacăra
arzătorului și duza de evacuare a cilindrului cu aerosoli, la
distanțe care variază între 15 și 90 cm. Este indicat să se
înceapă la o distanță de 60 cm între flacăra arzătorului și duza
de evacuare a cilindrului cu aerosoli.
Distanța dintre flacăra arzătorului și duza de evacuare a
cilindrului cu aerosoli trebuie mărită cu 15 cm în cazul aprinderii
aerosolilor pulverizați la o distanță de 60 cm. Distanța trebuie
micșorată cu 15 cm în cazul în care nu are loc nicio aprindere la
o distanță de 60 cm între flacăra arzătorului și duza de evacuare
a cilindrului cu aerosoli. Scopul acestei proceduri este de a
determina distanța maximă dintre duza de evacuare a cilindrului
cu aerosoli și flacăra arzătorului care provoacă combustia
susținută a aerosolilor pulverizați sau să se stabilească că
aprinderea nu se poate produce la o distanță de 15 cm între
flacăra arzătorului și duza de evacuare a cilindrului cu aerosoli.
6.3.1.3.2. Procedura de încercare
a) Minimum 3 generatoare de aerosoli pline per produs
trebuie condiționate la 20°C ± 1°C într-o baie de apă, prin
imersare în apă în proporție de cel puțin 95% timp de cel puțin
30 de minute înainte de fiecare încercare (dacă generatoarele
sunt complet imersate în apă, este suficientă o perioadă de
condiționare de 30 de minute).
b) Este necesară respectarea cerințelor generale și
înregistrarea temperaturii și umidității relative a mediului.
c) Se cântărește un generator de aerosoli și se notează
greutatea acestuia.
d) Se determină presiunea internă și capacitatea de
descărcare inițială la temperatura de 20°C ± 1°C (pentru a
elimina generatoarele de aerosoli defecte sau umplute parțial).
e) Arzătorul cu gaz se așază pe o suprafață plată sau se
fixează pe un suport cu ajutorul unei clame.
f) Se aprinde arzătorul; flacăra trebuie să fie neluminoasă și
înaltă de aproximativ 4—5 cm.
g) Orificiul de ieșire al duzei de evacuare trebuie așezat la
distanța cerută față de flacără. Generatorul de aerosoli trebuie
testat în poziția în care a fost proiectat pentru utilizare, de
exemplu, în poziție verticală orientată în sus sau în jos.
h) Orificiul duzei de evacuare trebuie așezat la același nivel
cu flacăra arzătorului, asigurând că orificiul este direcționat în
mod corespunzător spre flacără (conform figurii 6.3.1.1).
Conținutul pulverizat trebuie eliberat prin jumătatea superioară
a flăcării.

*) Figura 6.3.1.1 este reprodusă în facsimil.

Figura 6.3.1.1*)

i) Se respectă cerințele generale cu privire la agitarea
generatorului de aerosoli.
j) Se acționează supapa generatorului de aerosoli pentru a
descărca conținutul acestuia timp de 5 secunde, dacă nu are
loc aprinderea. Dacă are loc aprinderea, se continuă
operațiunea de descărcare și se înregistrează durata flăcării
timp de 5 secunde, de la începutul aprinderii.
k) Se notează rezultatele aprinderii la distanțe diferite dintre
arzătorul cu gaz și generatorul de aerosoli în tabelul furnizat în
acest scop.
l) Dacă nu are loc nicio aprindere în etapa prevăzută la lit. j),
generatorul de aerosoli trebuie testat în poziții alternative, de
exemplu, vertical orientat în jos pentru produsele destinate a fi
utilizate în poziție verticală orientată în sus, pentru a verifica
dacă se obține aprinderea.
m) Se repetă etapele prevăzute la lit. g)—l) de două ori (în
total de 3 ori) pentru același cilindru la aceeași distanță între
arzătorul cu gaz și duza de evacuare a cilindrului.
n) Se repetă procedura de încercare pentru încă 2 cilindri cu
aerosoli conținând același produs la aceeași distanță între
arzătorul cu gaz și duza de evacuare a cilindrului.
o) Se repetă etapele prevăzute la lit. g)—n) ale procedurii de
încercare la o distanță de 15—90 cm între duza de evacuare a
cilindrului cu aerosoli și flacăra arzătorului, în funcție de
rezultatul fiecărei încercări (trebuie consultate, de asemenea,
pct. 6.3.1.3.1.4 și 6.3.1.3.1.5).
p) Dacă la distanța de 15 cm nu are loc nicio aprindere,
procedura este încheiată pentru cilindrii care inițial au fost plini.
Procedura este, de asemenea, încheiată atunci când aprinderea
și combustia susținută au loc la o distanță de 90 cm. Dacă
aprinderea nu s-a produs la o distanță de 15 cm, se
înregistrează faptul că aprinderea nu a avut loc. În toate celelalte
cazuri, distanța maximă dintre flacăra arzătorului și duza de
evacuare a cilindrului cu aerosoli pentru care au fost observate
o aprindere și o combustie susținută este notată ca fiind
ădistanța de aprindere”.
q) Trebuie, de asemenea, efectuată o încercare pe 3 cilindri
având un conținut de 10—12% din capacitatea lor nominală.
Acești cilindri trebuie încercați la o distanță între duza de
evacuare a cilindrului cu aerosoli și flacăra arzătorului care este
considerată a fi ădistanța de aprindere a cilindrilor plini + 15 cm”.
r) Se descarcă un cilindru cu aerosoli până ajunge la 10—12%
din capacitatea sa nominală (procentaj din greutate) în
pulverizări de cel mult 30 de secunde. Durata minimă de
așteptare între pulverizări este de 300 de secunde. În această
perioadă intermediară, generatoarele trebuie imersate în baia
de apă pentru condiționare.
s) Se repetă etapele prevăzute la lit. g)—n) pentru cilindri cu
aerosoli având un conținut de 10—12% din capacitatea lor
nominală, omițând etapele de la lit. l) și m). Această încercare
trebuie efectuată menținând generatoarele de aerosoli într-o
singură poziție, de exemplu, în poziție verticală orientată în sus
sau în jos, corespunzătoare celei care a produs aprinderea
(dacă este cazul) pentru cilindrii umpluți.
t) Toate rezultatele se înregistrează în tabelul 6.3.1.1, așa
cum este arătat mai jos.

MONITORUL OFICIAL AL ROMÂNIEI, PARTEA I, Nr. 700/19.X.2009
6.3.1.3.2.1. Toate încercările trebuie efectuate într-o hotă de
tiraj situată într-o încăpere ce poate fi bine ventilată.
După fiecare încercare, hota de tiraj și încăperea pot fi
ventilate timp de cel puțin 3 minute. Trebuie luate toate măsurile
de siguranță pentru a împiedica inhalarea produselor de
combustie.
6.3.1.3.2.2. Cilindrii având un conținut de 10—12% din
capacitatea lor nominală trebuie încercați numai o singură dată.
În tabelele cu rezultate trebuie indicat un singur rezultat pentru
fiecare cilindru.

11

6.3.1.3.2.3. Dacă în urma încercării în care generatorul de
aerosoli a fost utilizat în poziția sa proiectată de utilizare se
obține un rezultat negativ, încercarea trebuie repetată cu
generatorul în poziția în care cel mai probabil se obține un
rezultat pozitiv.
6.3.1.4. Metoda de evaluare a rezultatelor
6.3.1.4.1. Toate rezultatele trebuie să fie înregistrate.
Tabelul 6.3.1.1 de mai jos reprezintă modelul unui ătabel cu
rezultate” ce trebuie folosit.

Tabelul 6.3.1.1
Temperatura... °C
Umiditatea relativă.. %

Data
Denumirea produsului
Volumul net
Nivelul inițial de umplere
Distanța generatorului de aerosoli
15 cm
30 cm
45 cm
60 cm
75 cm
90 cm

Încercare
Aprindere?
Da sau Nu
Aprindere?
Da sau Nu
Aprindere?
Da sau Nu
Aprindere?
Da sau Nu
Aprindere?
Da sau Nu
Aprindere?
Da sau Nu

Cilindrul 1
%
1 2 3

Cilindrul 2
%
1 2 3

Cilindrul 3
%
1 2 3

Observații — inclusiv poziția cilindrului
6.3.2. Încercarea de aprindere în spațiu închis
6.3.2.1. Introducere
Această încercare standard descrie metoda de evaluare a
inflamabilității produselor ce provin din generatoarele de aerosoli
pe baza tendinței lor de aprindere într-un spațiu închis sau
limitat. Conținutul unui generator de aerosoli este pulverizat
într-un vas de testare cilindric ce conține o lumânare aprinsă.
Dacă are loc o aprindere ce poate fi observată, se notează
timpul scurs și cantitatea descărcată.
6.3.2.2. Aparatură și materiale
6.3.2.2.1. Este necesară următoarea aparatură:
Cronometru
precizie de ± 0,2 s
Baie de apă menținută la 20°C
precizie de ± 1°C
Cântar calibrat de laborator
precizie de ± 0,1 g
Termometru
precizie de ± 1°C
Higrometru
precizie de ± 5%
Manometru
precizie de ± 0,1 bar
Vas de testare cilindric
așa cum este descris mai jos
6.3.2.2.2. Pregătirea aparaturii pentru încercare
6.3.2.2.2.1. Un vas de testare cilindric, deschis la un capăt,
având un volum de aproximativ 200 dm3, un diametru de
aproximativ 600 mm și o lungime de aproximativ 720 mm,
trebuie modificat după cum urmează:
a) un dispozitiv de închidere sub forma unui capac cu
balamale trebuie potrivit pe capătul deschis al recipientului; sau
b) o peliculă din plastic groasă de 0,01—0,02 mm poate fi
utilizată, de asemenea, ca dispozitiv de închidere. Dacă
*) Figura 6.3.2.1 este reprodusă în facsimil.

încercarea este efectuată cu pelicula din plastic, aceasta trebuie
folosită în modul descris mai jos: Se întinde pelicula peste
capătul deschis al tamburului și se fixează în această poziție cu
un elastic. Atunci când este fixat pe tamburul așezat pe o parte,
elasticul trebuie să aibă o rezistență care să îi permită să se
întindă numai cu 25 mm când o greutate de 0,45 kg este atașată
de punctul său cel mai de jos. Se execută o tăietură de 25 mm
în peliculă, începând de la o distanță de 50 mm față de marginea
tamburului. Pelicula trebuie să fie întinsă;
c) la celălalt capăt al tamburului se execută o gaură cu un
diametru de 50 mm, începând de la o distanță de 100 mm față
de margine, astfel încât orificiul să se situeze în punctul cel mai
înalt atunci când recipientul este așezat și gata de testare
(figura 6.3.2.1);
Figura 6.3.2.1*)

d) pe un suport metalic de 200 × 200 mm se așază o lumânare
din ceară de parafină, având un diametru de 20—40 mm și o

12

MONITORUL OFICIAL AL ROMÂNIEI, PARTEA I, Nr. 700/19.X.2009

înălțime de 100 mm. Lumânarea trebuie înlocuită atunci când
înălțimea ei scade sub 80 mm. Flacăra lumânării este protejată
de acțiunea aerosolilor pulverizați prin intermediul unui deflector
cu o lățime de 150 mm și o înălțime de 200 mm. Deflectorul
include un plan înclinat la 45° începând cu înălțimea de 150 mm
față de baza lui (figura 6.3.2.2);
Figura 6.3.2.2*)

e) lumânarea așezată pe suportul metalic trebuie poziționată
la jumătatea distanței dintre cele două capete ale tamburului
(figura 6.3.2.3);
Figura 6.3.2.3**)

f) tamburul este așezat pe sol sau pe un suport într-un loc în
care temperatura este cuprinsă între 15°C și 25°C. Produsul
care urmează a fi testat este pulverizat în interiorul tamburului
având un volum de aproximativ 200 dm3, în care se află o sursă
de aprindere.
6.3.2.2.2.2. De obicei, produsul este expulzat din generatorul
de aerosoli la un unghi de 90° față de axa verticală a cilindrului.
Configurația și procedura descrise se referă la acest tip de
generatoare. În cazul unor generatoare de aerosoli cu o
funcționare neobișnuită (de exemplu generatoare cu degajare
verticală) trebuie să se înregistreze modificările la echipament și
proceduri în conformitate cu bunele practici de laborator, cum
ar fi standardul SR EN ISO/CEI 17025:2005 Cerințe generale
pentru competența laboratoarelor de încercări și etalonări.
6.3.2.3. Procedură
6.3.2.3.1. Cerințe generale
6.3.2.3.1.1. Înainte de încercare, fiecare generator de
aerosoli trebuie condiționat și apoi amorsat prin descărcare timp
de aproximativ o secundă. Scopul acestei acțiuni este
îndepărtarea materialelor neomogene de pe tubul de imersie.
6.3.2.3.1.2. Instrucțiunile de utilizare trebuie respectate cu
strictețe, indiferent dacă generatorul este destinat a fi utilizat în
poziție verticală orientată în sus sau în jos. Dacă este necesară
agitarea, aceasta trebuie realizată imediat înainte de încercare.
*) Figura 6.3.2.2 este reprodusă în facsimil.
**) Figura 6.3.2.3 este reprodusă în facsimil.

6.3.2.3.1.3. Încercările trebuie efectuate într-un mediu ferit
de curenți de aer și care poate fi ventilat, având o temperatură
controlată de 20°C ± 5°C și o umiditate relativă de 30—80%.
6.3.2.3.2. Procedura de încercare
a) Minimum 3 generatoare de aerosoli pline per produs
trebuie condiționate la 20°C ±1°C într-o baie de apă, prin
imersare în apă în proporție de cel puțin 95% timp de cel puțin
30 de minute (dacă generatoarele sunt complet imersate în apă,
este suficientă o perioadă de condiționare de 30 de minute).
b) Se măsoară sau se calculează volumul efectiv al
tamburului în dm3.
c) Sunt necesare respectarea cerințelor generale și
înregistrarea temperaturii și umidității relative a mediului.
d) Se determină presiunea internă și capacitatea de
descărcare inițială la 20°C ± 1°C (pentru a elimina generatoarele
de aerosoli defecte sau umplute parțial).
e) Se cântărește unul dintre generatoarele de aerosoli și se
notează masa acestuia.
f) Se aprinde lumânarea și se instalează dispozitivul de
închidere (capacul sau pelicula din plastic).
g) Se așază generatorul de aerosoli în așa fel încât distanța
dintre orificiul duzei de evacuare și centrul orificiului de intrare în
tambur să fie de 35 mm, iar în cazul recipientelor pulverizatoare
de aerosoli cu un câmp larg de pulverizare distanța trebuie să fie
mai mică. Se pornește cronometrul și în conformitate cu
instrucțiunile de utilizare a produsului se direcționează conținutul
pulverizat spre centrul extremității opuse (capac sau peliculă din
plastic). Generatorul trebuie testat în poziția sa de utilizare
proiectată, de exemplu în poziție verticală orientată în sus sau
în jos.
h) Se pulverizează până când are loc aprinderea. Se oprește
cronometrul și se notează timpul scurs. Se cântărește din nou
generatorul de aerosoli și se notează masa acestuia.
i) Se aerisește și se cântărește tamburul, îndepărtându-se
orice reziduuri care ar putea afecta încercările ulterioare. Dacă
este necesar, se lasă tamburul să se răcească.
j) Se repetă etapele prevăzute la lit. d)—i) din cadrul
procedurii de încercare pentru încă două generatoare de
aerosoli conținând același produs (în total 3 generatoare; de
reținut că fiecare generator este încercat o singură dată).
6.3.2.4. Metoda de evaluare a rezultatelor
6.3.2.4.1. Trebuie redactat un raport de încercare care să
conțină următoarele informații:
a) produsul încercat și referințele acestuia;
b) presiunea internă și capacitatea de descărcare a
generatorului de aerosoli;
c) temperatura și umiditatea relativă a aerului din încăpere;
d) pentru fiecare încercare, timpul de descărcare (în
secunde) necesar pentru a obține aprinderea (dacă produsul nu
se aprinde, se menționează acest lucru);
e) masa produsului pulverizat în timpul fiecărei încercări (în
grame);
f) volumul efectiv al tamburului (în dm3).
6.3.2.4.2. Timpul echivalent (tec) necesar pentru a obține
aprinderea într-un metru cub poate fi calculat după cum
urmează:

MONITORUL OFICIAL AL ROMÂNIEI, PARTEA I, Nr. 700/19.X.2009

6.3.2.4.3. Densitatea deflagrației (Ddef) necesară pentru a
obține aprinderea în timpul încercării se poate de asemenea
calcula după cum urmează:

6.3.3. Încercarea de inflamabilitate a aerosolului tip spumă
6.3.3.1. Introducere
6.3.3.1.1. Această încercare standard descrie metoda de
determinare a inflamabilității unui aerosol pulverizat sub formă
de spumă, gel sau pastă. Un aerosol sub formă de spumă, gel
sau pastă este pulverizat (aproximativ 5 grame) pe o sticlă de
ceas la baza căreia este amplasată o sursă de aprindere
(lumânare, chibrit sau brichetă) pentru a observa dacă au loc
aprinderea și combustia susținută a spumei, gelului sau pastei.
Prin definiție, aprinderea are loc atunci când o flacără stabilă,
având o înălțime de minimum 4 cm, rămâne aprinsă timp de cel
puțin două secunde.
6.3.3.2. Aparatură și materiale
6.3.3.2.1. Este necesară următoarea aparatură:
Scală gradată, suport și clamă
Sticlă de ceas rezistentă la foc,
având un diametru aproximativ de
150 mm
Cronometru
Lumânare, chibrit sau brichetă
Cântar calibrat de laborator
Baie de apă menținută la 20°C
Termometru
Higrometru
Manometru

gradații în cm

precizie de ± 0,2 s
precizie de ± 0,1 g
precizie de ± 1°C
precizie de ± 1°C
precizie de ± 5%
precizie de ± 0,1 bar

6.3.3.2.2. Sticla de ceas se așază pe o suprafață rezistentă
la foc într-o zonă ferită de curenți de aer și care poate fi ventilată
după fiecare încercare. Scala gradată se amplasează exact în
spatele sticlei de ceas și este ținută vertical cu ajutorul suportului
și al clamei.
6.3.3.2.3. Scala se amplasează în așa fel încât baza sa să fie
la același nivel cu baza sticlei de ceas pe un plan orizontal.
6.3.3.3. Procedură
6.3.3.3.1. Cerințe generale
6.3.3.3.1.1. Înainte de încercare, fiecare generator de
aerosoli trebuie condiționat și apoi amorsat prin descărcare timp
de aproximativ o secundă. Scopul acestei acțiuni este
îndepărtarea materialelor neomogene de pe tubul de imersie.
6.3.3.3.1.2. Instrucțiunile de utilizare trebuie respectate cu
strictețe, indiferent dacă generatorul este destinat a fi utilizat în
poziție verticală orientată în sus sau în jos. Dacă este necesară
agitarea, aceasta trebuie realizată imediat înainte de încercare.
6.3.3.3.1.3. Încercările trebuie efectuate într-un mediu ferit
de curenți de aer și care poate fi ventilat, având o temperatură
controlată de 20°C ± 5°C și o umiditate relativă de 30—80%.

13

6.3.3.3.2. Procedura de încercare
a) Minimum 4 generatoare de aerosoli pline per produs
trebuie condiționate la 20°C ± 1°C, prin imersare în apă în
proporție de cel puțin 95% timp de cel puțin 30 de minute înainte
de fiecare încercare (dacă generatoarele sunt complet imersate
în apă, este suficientă o perioadă de condiționare de 30 de
minute).
b) Sunt necesare respectarea cerințelor generale și
înregistrarea temperaturii și umidității relative a mediului.
c) Se determină presiunea internă la temperatura de 20°C ±
1°C (pentru a elimina generatoarele de aerosoli defecte sau
umplute parțial).
d) Se măsoară capacitatea de descărcare sau debitul
aerosolului ce urmează a fi examinat, astfel încât cantitatea
produsului dispersat să poată fi măsurată cu o exactitate mai
mare.
e) Se cântărește unul dintre generatoarele de aerosoli și se
notează masa acestuia.
f) Pe baza capacității de descărcare sau a debitului măsurat
și urmând instrucțiunile producătorului se pulverizează
aproximativ 5 grame din produs în centrul sticlei curate de ceas
pentru a forma o proeminență nu mai înaltă de 25 mm.
g) În maximum 5 secunde de la sfârșitul descărcării se
instalează sursa de aprindere pe marginea mostrei, la baza
acesteia, și se pornește în același timp cronometrul. Dacă este
necesar, sursa de aprindere trebuie înlăturată de lângă
marginea mostrei după aproximativ două secunde, pentru a
observa cu exactitate dacă a avut loc aprinderea. Dacă nu se
constată nicio aprindere a mostrei, sursa de aprindere trebuie
reamplasată lângă marginea mostrei.
h) Dacă are loc aprinderea, se notează următoarele:
(i) înălțimea maximă a flăcării deasupra bazei sticlei de
ceas în centimetri;
(ii) durata flăcării în secunde;
(iii) uscarea și recântărirea generatorului și calcularea
masei produsului degajat.
i) Zona de testare se ventilează imediat după fiecare
încercare.
j) Dacă nu are loc nicio aprindere, iar produsul degajat
rămâne sub formă de spumă sau pastă pe toată durata utilizării
sale, trebuie repetate etapele prevăzute la lit. e)—i). Se așteptă
30 de secunde, 1 minut, 2 minute sau 4 minute înainte de
aplicarea sursei de aprindere.
k) Se repetă etapele prevăzute la lit. e)—j) din cadrul
procedurii de încercare de încă două ori (în total de 3 ori) pentru
același cilindru.
l) Se repetă etapele prevăzute la lit. e)—k) din cadrul
procedurii de încercare pentru încă 2 cilindri cu aerosoli (în total
3 cilindri) conținând același produs.
6.3.3.4. Metoda de evaluare a rezultatelor
6.3.3.4.1. Trebuie redactat un raport de încercare care să
conțină următoarele informații:
a) dacă produsul se aprinde;
b) înălțimea maximă a flăcării în centimetri;
c) durata flăcării în secunde;
d) masa produsului încercat.

14

MONITORUL OFICIAL AL ROMÂNIEI, PARTEA I, Nr. 700/19.X.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ÎNTREPRINDERILOR MICI ȘI MIJLOCII, COMERȚULUI ȘI MEDIULUI DE AFACERI
AGENȚIA PENTRU IMPLEMENTAREA PROIECTELOR ȘI PROGRAMELOR PENTRU ÎNTREPRINDERI MICI ȘI MIJLOCII

DECIZIE
privind modificarea și completarea Procedurii de implementare a Programului național multianual
pe perioada 2005—2012 pentru dezvoltarea culturii antreprenoriale în rândul femeilor manager
din sectorul întreprinderilor mici și mijlocii, aprobată prin Decizia președintelui
Agenției pentru Implementarea Proiectelor și Programelor pentru Întreprinderi Mici
și Mijlocii nr. 58/2009
Având în vedere prevederile anexei nr. 3/21/27 la Legea bugetului de stat pe anul 2009 nr. 18/2009, cu modificările și
completările ulterioare, ale art. 25 din Legea nr. 346/2004 privind stimularea înființării și dezvoltării întreprinderilor mici și mijlocii,
cu modificările și completările ulterioare, precum și ale art. 3 lit. a) din Hotărârea Guvernului nr. 65/2009 privind înființarea,
organizarea și funcționarea Agenției pentru Implementarea Proiectelor și Programelor pentru Întreprinderi Mici și Mijlocii,
în temeiul prevederilor art. 5 alin. (3) din Hotărârea Guvernului nr. 65/2009 și ale art. 15 alin. (5) din Regulamentul de
organizare și funcționare al Agenției pentru Implementarea Proiectelor și Programelor pentru Întreprinderi Mici și Mijlocii, aprobat
prin Ordinul ministrului întreprinderilor mici și mijlocii, comerțului și mediului de afaceri nr. 658/2009,
președintele Agenției pentru Implementarea Proiectelor și Programelor pentru Întreprinderi Mici și Mijlocii emite
prezenta decizie.
Art. I. — Procedura de implementare a Programului național
multianual pe perioada 2005—2012 pentru dezvoltarea culturii
antreprenoriale în rândul femeilor manager din sectorul
întreprinderilor mici și mijlocii, aprobată prin Decizia
președintelui Agenției pentru Implementarea Proiectelor și
Programelor pentru Întreprinderi Mici și Mijlocii nr. 58/2009,
publicată în Monitorul Oficial al României, Partea I, nr. 268 și
268 bis din 24 aprilie 2009, se modifică și se completează după
cum urmează:
1. La punctul 2, subpunctele 2.4.1 și 2.4.2 se modifică și
vor avea următorul cuprins:
ă2.4.1. Bugetul alocat Programului pentru anul bugetar 2009
este de 450 mii lei, din care 438 mii lei pentru desfășurarea
activităților specifice Programului și 12 mii lei la dispoziția
Agenției pentru Implementarea Proiectelor și Programelor
pentru Întreprinderi Mici și Mijlocii, denumită în continuare
Agenție, pentru cheltuieli aferente serviciilor de redactare a
programelor de dezvoltare a întreprinderilor mici și mijlocii,
serviciilor de conducere a programelor și cele complementare
acestora, de monitorizare, evaluare și control, conform art. 26
alin. (4) din Legea nr. 346/2004 privind stimularea înființării și
dezvoltării întreprinderilor mici și mijlocii, cu modificările și
completările ulterioare.
2.4.2. Suma de 438 mii lei se defalcă pe etape astfel:
2.4.2.1. 30.000 lei pentru finanțarea etapei I, repartizată în
mod egal pentru 13 OTIMMC-uri;
2.4.2.2. 45.000 lei pentru finanțarea etapei a II-a, repartizată
în mod egal pentru 13 OTIMMC, pentru organizarea campaniilor
de informare din cadrul caravanei «Zilele Femeilor
Întreprinzător» în 13 orașe:
1. BRAȘOV
2. CLUJ-NAPOCA

3. CONSTANȚA
4. CRAIOVA
5. GALAȚI
6. IAȘI
7. TÂRGU MUREȘ
8. TIMIȘOARA
9. TÂRGOVIȘTE
10. SATU MARE
11. BUCUREȘTI
12. BACĂU
13. PLOIEȘTI
2.4.2.3. 300.000 pentru finanțarea etapei a III-a, gestionată
de Agenție pentru organizarea și desfășurarea cursurilor de
educație antreprenorială pe durata a 5 zile în 7 locații.”
2. După subpunctul 2.4.2.3 se introduce un nou
subpunct, subpunctul 2.4.2.4, cu următorul cuprins:
ă2.4.2.4. 63.000 lei pentru finanțarea etapei a IV-a, gestionată
de Agenție pentru organizarea «Forumului Antreprenoriatului
Feminin».”
3. La punctul 3, subpunctul 3.1 se modifică și va avea
următorul cuprins:
ă3.1. Programul se va derula în 4 etape, astfel:
Etapa I — elaborare și publicare de broșuri (conținutul
broșurilor urmează a fi stabilit în colaborare cu toate OTIMMC,
astfel încât conținutul lor să fie unitar și să atingă obiective
specifice Săptămânii europene a IMM-urilor);
Etapa a II-a — organizarea campaniei de informare «Zilele
Femeilor Întreprinzător», având ca tematică asistența oferită de
UE IMM-urilor, competitivitatea acestora și cultura
antreprenorială;
(1) Agenția și OTIMMC demarează implementarea
Programului în termen de 5 zile lucrătoare de la data publicării

MONITORUL OFICIAL AL ROMÂNIEI, PARTEA I, Nr. 700/19.X.2009
în Monitorul Oficial al României, Partea I, a Procedurii de
implementare a Programului.
(2) Perioada și locația de desfășurare a campaniilor de
informare din cadrul caravanei «Zilele Femeilor Întreprinzător»
se vor stabili de fiecare OTIMMC în perioada 6—14 mai 2009 și
vor fi anunțate cu cel puțin 15 zile calendaristice atât pe site-ul
Agenției, pe site-ul OTIMMC-ului organizator, cât și în presă.
(3) Înscrierea participantelor la manifestările din cadrul
campaniei de informare se face completându-se formularul de
participare on-line (anexa nr. 1 la procedură) la adresa de web
www.animmc.ro., în termen de 5 zile lucrătoare de la expirarea
perioadei prevăzute la alin. (1).
Etapa a III-a — organizarea și desfășurarea de cursuri de
pregătire antreprenorială pe durata a 5 zile în cadrul a 6 locații.
(4) Localitățile unde se vor desfășura cursurile, precum și
tematica acestora se vor aproba prin decizie a președintelui și

15

se vor publica pe pagina de web a Agenției, pe site-urile
OTIMMC și în presă.
(5) Înscrierea participantelor se face completându-se
formularul de înscriere on-line la cursuri (anexa nr. 2 la
procedură), la adresa de web www.animmc.ro, în termen de
5 zile de la expirarea perioadei prevăzute la alin. (1).
Etapa a IV-a — organizarea «Forumului Antreprenoriatului
Feminin», la care vor fi invitați să participe promotorii
antreprenoriatului feminin la nivel național și internațional, femei
de afaceri și femei cu potențial antreprenorial, absolventele
cursurilor de educație antreprenorială din cadrul promoțiilor
2007, 2008 și 2009 ale Programului.”
Art. II. — Prezenta decizie se publică în Monitorul Oficial al
României, Partea I, și intră în vigoare în termen de 5 zile de la
data publicării.

Președintele Agenției pentru Implementarea Proiectelor și Programelor pentru Întreprinderi Mici și Mijlocii,
Cristian Haiduc
București, 12 octombrie 2009.
Nr. 239.

MINISTERUL ÎNTREPRINDERILOR MICI ȘI MIJLOCII, COMERȚULUI ȘI MEDIULUI DE AFACERI
AGENȚIA PENTRU IMPLEMENTAREA PROIECTELOR ȘI PROGRAMELOR PENTRU ÎNTREPRINDERI MICI ȘI MIJLOCII

DECIZIE
privind modificarea Procedurii de implementare a Programului de dezvoltare și modernizare
a activităților de comercializare a produselor și serviciilor de piață, aprobată prin Decizia
președintelui Agenției pentru Implementarea Proiectelor și Programelor pentru Întreprinderi Mici
și Mijlocii nr. 63/2009
Având în vedere prevederile anexei nr. 3/21/27 la Legea bugetului de stat pe anul 2009 nr. 18/2009, cu modificările și
completările ulterioare, ale art. 25 și 261 din Legea nr. 346/2004 privind stimularea înființării și dezvoltării întreprinderilor mici și
mijlocii, cu modificările și completările ulterioare, precum și ale art. 3 lit. a) din Hotărârea Guvernului nr. 65/2009 privind înființarea,
organizarea și funcționarea Agenției pentru Implementarea Proiectelor și Programelor pentru Întreprinderi Mici și Mijlocii,
în temeiul prevederilor art. 5 alin. (3) din Hotărârea Guvernului nr. 65/2009 și ale art. 15 alin. (5) din Regulamentul de
organizare și funcționare al Agenției pentru Implementarea Proiectelor și Programelor pentru Întreprinderi Mici și Mijlocii, aprobat
prin Ordinul ministrului întreprinderilor mici și mijlocii, comerțului și mediului de afaceri nr. 658/2009,
președintele Agenției pentru Implementarea Proiectelor și Programelor pentru Întreprinderi Mici și Mijlocii emite
prezenta decizie.
Art. I. — Procedura de implementare a Programului de
dezvoltare și modernizare a activităților de comercializare a
produselor și serviciilor de piață, aprobată prin Decizia
președintelui Agenției pentru Implementarea Proiectelor și
Programelor pentru Întreprinderi Mici și Mijlocii nr. 63/2009,
publicată în Monitorul Oficial al României, Partea I, nr. 268 și
268 bis din 24 aprilie 2009, se modifică după cum urmează:
1. Punctul 2 va avea următorul cuprins:
ă2. Bugetul Programului
Bugetul alocat Programului pentru anul bugetar 2009 este
de 7.300 mii lei, din care:
— 7.288 mii lei pentru acordarea de alocații financiare
nerambursabile; și

— 12 mii lei la dispoziția Agenției pentru Implementarea
Proiectelor și Programelor pentru Întreprinderi Mici și Mijlocii,
denumită în continuare Agenție, pentru cheltuieli aferente
serviciilor de redactare a programelor de dezvoltare a
întreprinderilor mici și mijlocii, serviciilor de conducere a
programelor și cele complementare acestora, de monitorizare,
evaluare și control, conform art. 26 alin. (4) din Legea
nr. 346/2004 privind stimularea înființării și dezvoltării
întreprinderilor mici și mijlocii, cu modificările și completările
ulterioare.
Pentru anul 2009, prin implementarea Programului se
estimează acordarea de ajutor de minimis unui număr minim de
146 de beneficiari.”

16

MONITORUL OFICIAL AL ROMÂNIEI, PARTEA I, Nr. 700/19.X.2009

2. La punctul 9, subpunctul 9.3 va avea următorul
cuprins:
ă9.3. Beneficiarii sunt obligați să efectueze activitățile pentru
care au solicitat finanțare și să depună cererea de eliberare a
AFN în termen de maximum 40 de zile lucrătoare de la data
semnării contractului de finanțare, dar nu mai târziu de
15 decembrie 2009. Activele achiziționate trebuie să fie puse în
funcțiune la momentul depunerii cererii de eliberare a alocației
financiare nerambursabile.”
3. La punctul 9, subpunctul 9.8 va avea următorul
cuprins:
ă9.8. Termenul-limită pentru depunerea cererii-tip de
eliberare a AFN, completată, este 15 decembrie 2009.”

4. În anexa nr. 13 la procedură, articolul 4 va avea
următorul cuprins:
ăART. 4
Termenul-limită pentru depunerea cererii-tip de eliberare a
alocației financiare nerambursabile, completată, este
15 decembrie 2009.”
5. În anexa nr. 13 la procedură, la articolul 25, literele e)
și f) vor avea următorul cuprins:
ăe) nu transmite/depune la UPSEC până la data de
15 decembrie formularul de decont prevăzut în anexa nr. 8 la
prezenta procedură;
f) nu transmite/depune la UPSEC până la data de
15 decembrie cererea-tip de renunțare totală la finanțare.”
Art. II. — Prezenta decizie se publică în Monitorul Oficial al
României, Partea I.

Președintele Agenției pentru Implementarea Proiectelor și Programelor pentru Întreprinderi Mici și Mijlocii,
Cristian Haiduc
București, 12 octombrie 2009.
Nr. 240.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 700/19.X.2009 conține 16 pagini.

Prețul: 3,20 lei

&JUYDGY|434226]
ISSN 1453—4495

