Anul 177 (XXI) — Nr. 166

PARTEA I

LEGI, DECRETE, HOTĂRÂRI ȘI ALTE ACTE

Marți, 17 martie 2009

SUMAR

Nr.

Pagina

Nr.
DECIZII ALE PRIMULUI-MINISTRU

DECRETE
429.

430.

— Decret privind acordarea gradului profesional de
chestor principal de poliție unui chestor de poliție din
Ministerul Administrației și Internelor la încetarea
raporturilor de serviciu ale acestuia cu ministerul ......
— Decret privind încetarea raporturilor de serviciu ale
unui chestor-șef de poliție cu Ministerul Administrației
și Internelor ................................................................

Pagina

346.

— Decizie privind numirea Comisiei de concurs pentru
recrutarea înalților funcționari publici ........................

7

2

347.

— Decizie privind numirea Comisiei de soluționare a
contestațiilor pentru recrutarea înalților funcționari
publici ........................................................................

8

2

348.

— Decizie privind numirea Comisiei pentru evaluarea
performanțelor profesionale individuale ale înalților
funcționari publici........................................................

9

431.

— Decret privind încetarea raporturilor de serviciu ale
unui chestor de poliție cu Ministerul Administrației și
Internelor ....................................................................

3

432.

— Decret privind trecerea în rezervă a unui general de
brigadă cu o stea din Ministerul Administrației și
Internelor ....................................................................

3

DECIZII ALE CURȚII CONSTITUȚIONALE
Decizia nr. 244 din 19 februarie 2009 referitoare la excepția de
neconstituționalitate a dispozițiilor art. 172 alin. (3) din
Ordonanța Guvernului nr. 92/2003 privind Codul
de procedură fiscală ..................................................

4–5

Decizia nr. 245 din 19 februarie 2009 referitoare la excepția de
neconstituționalitate a dispozițiilor art. 147, art. 148 și
art. 149 din Legea nr. 571/2003 privind Codul fiscal ....

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.29. — Ordin al ministrului apărării naționale privind
delegarea șefului Direcției pentru relația cu
Parlamentul și asistență juridică de a reprezenta
interesele Ministerului Apărării Naționale în fața
instanțelor de judecată și a altor organe cu activitate
jurisdicțională..............................................................
164.

— Ordin al ministrului agriculturii, pădurilor și
dezvoltării rurale privind recunoașterea Acordului
interprofesional pentru sfecla de zahăr — recolta
anului de comercializare 2009/2010 ..........................

10

10–16

2

MONITORUL OFICIAL AL ROMÂNIEI, PARTEA I, Nr. 166/17.III.2009

DECRETE
PREȘEDINTELE ROMÂNIEI

DECRET
privind acordarea gradului profesional de chestor principal
de poliție unui chestor de poliție din Ministerul Administrației
și Internelor la încetarea raporturilor de serviciu ale acestuia
cu ministerul
În temeiul prevederilor art. 94 lit. b) și ale art. 100 din Constituția României,
republicată, precum și ale Legii nr. 360/2002 privind Statutul polițistului, cu
modificările și completările ulterioare,
având în vedere propunerea viceprim-ministrului, ministrul administrației și
internelor,
Președintele României d e c r e t e a z ă:
Articol unic. — Domnului chestor de poliție Vizitiu Costache
Petrică-Constantin i se acordă gradul profesional de chestor principal de poliție și
îi încetează raporturile de serviciu cu Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 13 martie 2009.
Nr. 429.

PREȘEDINTELE ROMÂNIEI

DECRET
privind încetarea raporturilor de serviciu ale unui chestor-șef
de poliție cu Ministerul Administrației și Internelor
În temeiul prevederilor art. 94 lit. b) și ale art. 100 din Constituția României,
republicată, precum și ale Legii nr. 360/2002 privind Statutul polițistului, cu
modificările și completările ulterioare,
având în vedere propunerea viceprim-ministrului, ministrul administrației și
internelor,
Președintele României d e c r e t e a z ă:
Articol unic. — Domnului chestor-șef de poliție Niță Tănase Vasile-Gabriel
îi încetează raporturile de serviciu cu Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 13 martie 2009.
Nr. 430.

MONITORUL OFICIAL AL ROMÂNIEI, PARTEA I, Nr. 166/17.III.2009
PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție cu Ministerul Administrației și Internelor
În temeiul prevederilor art. 94 lit. b) și ale art. 100 din Constituția României,
republicată, precum și ale Legii nr. 360/2002 privind Statutul polițistului, cu
modificările și completările ulterioare,
având în vedere propunerea viceprim-ministrului, ministrul administrației și
internelor,
Președintele României d e c r e t e a z ă:
Articol unic. — Domnului chestor de poliție Mitea Maria Adrian îi încetează
raporturile de serviciu cu Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 13 martie 2009.
Nr. 431.

PREȘEDINTELE ROMÂNIEI

DECRET
privind trecerea în rezervă a unui general de brigadă
cu o stea din Ministerul Administrației și Internelor
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea viceprim-ministrului, ministrul administrației și
internelor,
Președintele României d e c r e t e a z ă:
Articol unic. — Domnul general de brigadă cu o stea Georgescu Vasile
Daniel trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 13 martie 2009.
Nr. 432.

3

4

MONITORUL OFICIAL AL ROMÂNIEI, PARTEA I, Nr. 166/17.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 244
din 19 februarie 2009

referitoare la excepția de neconstituționalitate a dispozițiilor art. 172 alin. (3)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 172 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăJob Company” — S.R.L. Iași în
Dosarul nr. 3.032/245/2008 al Tribunalului Iași — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
întrucât aceasta privește modalitatea de interpretare și aplicare
a legii.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2008, pronunțată în
Dosarul nr. 3.032/245/2008, Tribunalul Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 172 alin. (3) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăJob Company” — S.R.L. Iași într-o cauză având ca obiect
soluționarea unei contestații la executare silită.
În motivarea excepției se susține, în esență, că modul în
care instanța de judecată a aplicat textul criticat a încălcat liberul
acces la justiție al autorului excepției.
Tribunalul Iași — Secția civilă apreciază excepția de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată, invocând în acest sens jurisprudența
Curții Constituționale.

Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 172 alin. (3) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
având următorul cuprins:
ă(3) Contestația poate fi făcută și împotriva titlului executoriu
în temeiul căruia a fost pornită executarea, în cazul în care acest
titlu nu este o hotărâre dată de o instanță judecătorească sau de
alt organ jurisdicțional și dacă pentru contestarea lui nu există o
altă procedură prevăzută de lege.”
Autorul excepției susține că dispozițiile legale criticate încalcă
prevederile art. 21 alin. (1) și (3) din Constituție privind accesul
liber la justiție.
Examinând excepția de neconstituționalitate, Curtea
constată că autorul acesteia se mărginește numai la a invoca în
susținerea ei unele elemente de fapt care l-au determinat să
ridice prezenta excepție ăraportat la modul în care instanța a
aplicat textul de lege și, implicit, la practica judiciară ieșeană”. În
aceste condiții, Curtea reține că autorul excepției critică
modalitatea în care instanța de judecată a interpretat și aplicat
dispozițiile art. 172 alin. (3) din Codul de procedură fiscală,
aspecte care, potrivit prevederilor art. 2 alin. (2) și (3) din Legea
nr. 47/1992, nu intră în competența de soluționare a Curții
Constituționale.
Pe lângă faptul că excepția de neconstituționalitate ridicată
privește aspecte ce excedează controlului de constituționalitate,
Curtea constată că aceasta nu este motivată, nerespectând
prevederile art. 10 alin. (2) din Legea nr. 47/1992.
Având în vedere cele expuse, Curtea urmează să respingă
excepția ca inadmisibilă.

MONITORUL OFICIAL AL ROMÂNIEI, PARTEA I, Nr. 166/17.III.2009

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 172 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăJob Company” — S.R.L. Iași în Dosarul
nr. 3.032/245/2008 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 245
din 19 februarie 2009

referitoare la excepția de neconstituționalitate a dispozițiilor art. 147, art. 148 și art. 149
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 147, art. 148 și art. 149 din Legea nr. 571/2003
privind Codul fiscal, excepție ridicată de Societatea Comercială
ăCătălina Impex” — S.R.L. Vaslui în Dosarul nr. 2.481/89/2007
al Curții de Apel Iași — Secția contencios administrativ și fiscal.
La apelul nominal se prezintă reprezentantul autorului
excepției, lipsind celelalte părți, față de care procedura de citare
a fost legal îndeplinită.
Reprezentantul autorului excepției solicită admiterea
acesteia, invocând chestiuni care țin de circumstanțele
particulare ale cauzei, și anume imposibilitatea de a pune în

executare o decizie de rambursare a taxei pe valoarea
adăugată.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate sunt norme tehnice ce privesc
rambursarea taxei pe valoarea adăugată și nu încalcă cu nimic
textele constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2008, pronunțată în Dosarul
nr. 2.481/89/2007, Curtea de Apel Iași — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 147,
art. 148 și art. 149 din Legea nr. 571/2003 privind Codul
fiscal, excepție ridicată de Societatea Comercială ăCătălina
Impex” — S.R.L. Vaslui într-o cauză având ca obiect
soluționarea recursului împotriva unei sentințe prin care s-a
constatat existența compensării taxei pe valoarea adăugată.

6

MONITORUL OFICIAL AL ROMÂNIEI, PARTEA I, Nr. 166/17.III.2009

În motivarea excepției autorul acesteia indică anumite
situații de fapt care au stat la baza formulării cererii introductive.
Curtea de Apel Iași — Secția contencios administrativ și
fiscal apreciază că excepția de neconstituționalitate nu vizează
constatarea neconstituționalității textelor legale criticate, în
cuprinsul acesteia reiterându-se doar motivele care au stat la
baza formulării acțiunii.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 147, art. 148 și art. 149 din Legea nr. 571/2003
privind Codul fiscal, publicată în Monitorul Oficial al României,
Partea I, nr. 927 din 23 decembrie 2003. Aceste texte legale, în
forma criticată de către autorul excepției de neconstituționalitate,
privesc deducerea taxei pe valoarea adăugată pentru
persoanele impozabile cu regim mixt, determinarea taxei de
plată sau a sumei negative de taxă, precum și regularizarea și
rambursarea taxei.

Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi, art. 21 privind accesul liber la justiție, art. 45 privind
libertatea economică, art. 51 privind dreptul de petiționare,
art. 52 privind dreptul persoanei vătămate de o autoritate
publică, art. 57 privind exercitarea cu bună-credință a drepturilor
și libertăților, art. 124 alin. (1) și (2) privind înfăptuirea justiției,
art. 142 alin. (1) privind rolul Curții Constituționale și ale art. 148
alin. (1), (2) și (4) privind integrarea în Uniunea Europeană.
Examinând excepția de neconstituționalitate ridicată, Curtea
reține că textele legale criticate în forma considerată
neconstituțională de către autorul excepției au fost modificate
prin art. I pct. 116, 118 și 119 din Legea nr. 343/2006, publicată
în Monitorul Oficial al României, Partea I, nr. 662 din 1 august
2006, iar noul text nu preia soluția legislativă criticată. În aceste
condiții, Curtea, în temeiul art. 29 alin. (1) din Legea nr. 47/1992,
urmează să respingă excepția ca fiind inadmisibilă.
De asemenea, Curtea constată că excepția de
neconstituționalitate nu este motivată, contrar cerințelor art. 10
alin. (2) din Legea nr. 47/1992. Simpla enumerare în susținerea
excepției a unor prevederi constituționale pretins încălcate nu
este de natură să satisfacă exigențele art. 10 alin. (2) din Legea
nr. 47/1992. De altfel, în acest sens, Curtea s-a mai pronunțat
prin numeroase decizii; cu titlu exemplificativ, se rețin: Decizia
nr. 627 din 29 mai 2008, publicată în Monitorul Oficial al
României, Partea I, nr. 555 din 23 iulie 2008, Decizia nr. 465 din
17 mai 2007, publicată în Monitorul Oficial al României, Partea I,
nr. 367 din 30 mai 2007, Decizia nr. 517 din 8 mai 2008,
publicată în Monitorul Oficial al României, Partea I, nr. 412 din
2 iunie 2008.
Având în vedere cele de mai sus, excepția de
neconstituționalitate a dispozițiilor art. 147,148 și 149 din Legea
nr. 571/2003 privind Codul fiscal urmează să fie respinsă ca
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 147, art. 148 și art. 149 din Legea nr. 571/2003
privind Codul fiscal, excepție ridicată de Societatea Comercială ăCătălina Impex” — S.R.L. Vaslui în Dosarul nr. 2.481/89/2007 al
Curții de Apel Iași — Secția contencios administrativ și fiscal.
Definitivă și general obligatorie.
Pronunțată în ședința publică din data de 19 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

7

MONITORUL OFICIAL AL ROMÂNIEI, PARTEA I, Nr. 166/17.III.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea Comisiei de concurs
pentru recrutarea înalților funcționari publici
Având în vedere:
— propunerea formulată de Ministerul Administrației și Internelor prin Adresa
nr. 5.775 din 13 martie 2009;
— dispozițiile art. 18 alin. (1) și (3) din Legea nr. 188/1999 privind Statutul
funcționarilor publici, republicată, cu modificările și completările ulterioare, precum
și ale art. 13—21 din Hotărârea Guvernului nr. 341/2007 privind intrarea în
categoria înalților funcționari publici, managementul carierei și mobilitatea înalților
funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 14 alin. (1) din Hotărârea Guvernului nr. 341/2007, cu modificările și
completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii se numește Comisia
de concurs pentru recrutarea înalților funcționari publici, în componența prevăzută
în anexa care face parte integrantă din prezenta decizie.
Art. 2. — Pe data intrării în vigoare a prezentei decizii se abrogă Decizia
primului-ministru nr. 15/2008 privind numirea Comisiei de concurs pentru
recrutarea înalților funcționari publici, publicată în Monitorul Oficial al României,
Partea I, nr. 43 din 18 ianuarie 2008, cu modificările ulterioare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 martie 2009.
Nr. 346.
ANEXĂ

COMPONENȚA

Comisiei de concurs pentru recrutarea înalților funcționari publici
Nr.
crt.

Numele și prenumele

Funcția și instituția

Perioada de numire

1.

Profiroiu Marius

Profesor universitar dr.,
Academia de Studii
Economice, București

10 ani și jumătate

2.

Dănișor Dan Claudiu

Profesor universitar dr.,
Universitatea Craiova,
Dolj

9 ani

3.

Poede George

Profesor universitar dr.,
Universitatea ăAlexandru
Ioan Cuza”, Iași

7 ani și jumătate

4.

Neacșu Marinela

Consilier juridic, Instituția
Prefectului Județului
Ialomița

6 ani

5.

Neagoe Ștefan

Membru al Consiliului
Concurenței

4 ani și jumătate

6.

Bitea Cristian

Subprefect, Instituția
Prefectului Județului
Ialomița

3 ani

7.

Țărmure Aurora

Secretar, municipiul
Cluj-Napoca, județul Cluj

un an și jumătate

8

MONITORUL OFICIAL AL ROMÂNIEI, PARTEA I, Nr. 166/17.III.2009
GUVERNUL ROMÂNIEI
PRIMUL-MINISTRU

DECIZIE
privind numirea Comisiei de soluționare a contestațiilor
pentru recrutarea înalților funcționari publici
Având în vedere:
— propunerea formulată de Ministerul Administrației și Internelor prin Adresa
nr. 5.775 din 13 martie 2009;
— dispozițiile art. 18 alin. (1) și (3) din Legea nr. 188/1999 privind Statutul
funcționarilor publici, republicată, cu modificările și completările ulterioare, precum
și ale art. 13—21 din Hotărârea Guvernului nr. 341/2007 privind intrarea în
categoria înalților funcționari publici, managementul carierei și mobilitatea înalților
funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 14 alin. (5) din Hotărârea Guvernului nr. 341/2007, cu modificările și
completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii se numește Comisia
de soluționare a contestațiilor pentru recrutarea înalților funcționari publici, în
componența prevăzută în anexa care face parte integrantă din prezenta decizie.
Art. 2. — Pe data intrării în vigoare a prezentei decizii se abrogă Decizia
primului-ministru nr. 16/2008 privind numirea Comisiei de soluționare a
contestațiilor pentru recrutarea înalților funcționari publici, publicată în Monitorul
Oficial al României, Partea I, nr. 43 din 18 ianuarie 2008, cu modificările ulterioare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 martie 2009.
Nr. 347.

ANEXĂ

COMPONENȚA

Comisiei de soluționare a contestațiilor pentru recrutarea înalților funcționari publici
Nr.
crt.

Numele și prenumele

Funcția și instituția

Perioada de numire

1.

Pop Liviu

Profesor universitar dr., Universitatea ăBabeș-Bolyai”,
Cluj-Napoca

10 ani și jumătate

2.

Gheorghiu Aristide

Profesor, director adjunct — Grupul Școlar
Electroputere, municipiul Craiova, județul Dolj

9 ani

3.

Teocan Lacrima Camelia

Inspector de specialitate, Consiliul Județean Satu
Mare

7 ani și jumătate

4.

Zara Elena Cătălina

Secretar, Consiliul Județean Bacău

6 ani

5.

Comșa Radu Bogdan

Consilier ministru, Ministerul Dezvoltării Regionale și
Locuinței

4 ani și jumătate

6.

Bîrsan Iulian

Profesor universitar dr. ing., prorector, Universitatea
ăDunărea de Jos” Galați

3 ani

7.

Stancu Emilian

Profesor universitar dr., Universitatea București

un an și jumătate

9

MONITORUL OFICIAL AL ROMÂNIEI, PARTEA I, Nr. 166/17.III.2009
GUVERNUL ROMÂNIEI
PRIMUL-MINISTRU

DECIZIE
privind numirea Comisiei pentru evaluarea performanțelor
profesionale individuale ale înalților funcționari publici
Având în vedere:
— propunerea formulată de Ministerul Administrației și Internelor prin Adresa
nr. 5.775 din 13 martie 2009;
— dispozițiile art. 50—59 din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 20 alin. (4) din Legea nr. 188/1999 privind Statutul funcționarilor publici,
republicată, cu modificările și completările ulterioare, și al art. 50 alin. (1) din
Hotărârea Guvernului nr. 341/2007, cu modificările și completările ulterioare,
primul-ministru emite prezenta decizie.
Art. 1. — Pe data intrării în vigoare a prezentei decizii se numește Comisia
pentru evaluarea performanțelor profesionale individuale ale înalților funcționari
publici, în componența prevăzută în anexa care face parte integrantă din prezenta
decizie.
Art. 2. — Pe data intrării în vigoare a prezentei decizii se abrogă Decizia
primului-ministru nr. 17/2008 privind numirea Comisiei pentru evaluarea
performanțelor profesionale individuale ale înalților funcționari publici, publicată în
Monitorul Oficial al României, Partea I, nr. 43 din 18 ianuarie 2008, cu modificările
ulterioare.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 martie 2009.
Nr. 348.

ANEXĂ

COMPONENȚA

Comisiei pentru evaluarea performanțelor profesionale individuale
ale înalților funcționari publici
Nr.
crt.

Numele și prenumele

Funcția și instituția

1.

Răducanu Viorica

Secretar, Consiliul Județean Argeș

2.

Nicolescu Ovidiu

Profesor universitar dr., Academia de Studii Economice,
București

3.

Iancu Gheorghe

Profesor universitar dr., Universitatea București

4.

Boier Alexandru

Consilier ministru, Ministerul Dezvoltării Regionale și
Locuinței

5.

Tufă Radian

Secretar general, Ministerul Transporturilor și Infrastructurii

10

MONITORUL OFICIAL AL ROMÂNIEI, PARTEA I, Nr. 166/17.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind delegarea șefului Direcției pentru relația cu Parlamentul și asistență juridică
de a reprezenta interesele Ministerului Apărării Naționale în fața instanțelor de judecată
și a altor organe cu activitate jurisdicțională
Pentru aplicarea dispozițiilor art. 3 alin. (1), art. 5 alin. (1) lit. d), art. 9 și ale art. 32 alin. (1) și (3) din Legea nr. 346/2006
privind organizarea și funcționarea Ministerului Apărării Naționale, cu modificările ulterioare,
având în vedere dispozițiile art. 4 din Legea nr. 514/2003 privind organizarea și exercitarea profesiei de consilier juridic,
cu completările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — (1) Se deleagă șeful Direcției pentru relația cu
Parlamentul și asistență juridică din cadrul Departamentului
pentru relația cu Parlamentul și informare publică să exercite
toate drepturile procedurale și să reprezinte Ministerul Apărării
Naționale și structurile care nu au personalitate juridică în fața
instanțelor de judecată și a altor organe cu activitate
jurisdicțională.
(2) Structurile Ministerului Apărării Naționale care au
personalitate juridică, potrivit legii, pot fi reprezentate în justiție
de către Direcția pentru relația cu Parlamentul și asistență
juridică, la cererea conducătorilor acestora și cu aprobarea
șefului direcției.
(3) În îndeplinirea atribuțiilor prevăzute la alin. (1) și (2), șeful
Direcției pentru relația cu Parlamentul și asistență juridică poate
delega pe oricare dintre consilierii juridici din subordine și/sau

din cadrul altor structuri, cu acordul șefilor/comandanților
acestora.
Art. 2. — Organizarea activității de reprezentare în fața
instanțelor de judecată și a altor organe cu activitate
jurisdicțională se reglementează prin dispoziții ale șefului
Direcției pentru relația cu Parlamentul și asistență juridică.
Art. 3. — (1) Prezentul ordin intră în vigoare la data de 30
martie 2009.
(2) La aceeași dată se abrogă Ordinul ministrului apărării
nr. M.187/2006*) privind delegarea șefului Direcției legislație și
asistență juridică de a reprezenta interesele Ministerului Apărării
în fața instanțelor de judecată și a altor organe cu activitate
jurisdicțională.
Art. 4. — Prezentul ordin se publică în Monitorul Oficial al
României, Partea I.

p. Ministrul apărării naționale,
Viorel Oancea,
secretar de stat
București, 11 martie 2009.
Nr. M.29.
*) Ordinul ministrului apărării nr. M.187/2006 nu a fost publicat în Monitorul Oficial al României, Partea I, deoarece avea ca obiect reglementări din sectorul
de apărare a țării și securitate națională.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind recunoașterea Acordului interprofesional pentru sfecla de zahăr — recolta
anului de comercializare 2009/2010
Văzând Referatul de aprobare nr. 117.362 din 2 martie 2009 al Direcției generale politici agricole,
având în vedere prevederile pct. 11 lit. b) din art. 2, ale art. 6, precum și prevederile din anexa II la Regulamentul
Consiliului (CE) nr. 318/2006 privind organizarea comună a piețelor în sectorul zahărului, publicat în Jurnalul Oficial al Uniunii
Europene, nr. L 58 din 28 februarie 2006, p. 1—31,
în temeiul prevederilor art. 7 alin. (7) din Hotărârea Guvernului nr. 8/2009 privind organizarea și funcționarea Ministerului
Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite prezentul ordin.
Art. 1. — Se recunoaște de către Ministerul Agriculturii,
Pădurilor și Dezvoltării Rurale Acordul interprofesional pentru
sfecla de zahăr — recolta anului de comercializare 2009/2010,
prevăzut în anexa care face parte integrantă din prezentul ordin.

Art. 2. — Contractele de producere, cumpărare, livrare și
plată a sfeclei de zahăr destinate industrializării din recolta
anului de comercializare 2009/2010, încheiate între producătorii
de sfeclă de zahăr și societățile comerciale producătoare de

MONITORUL OFICIAL AL ROMÂNIEI, PARTEA I, Nr. 166/17.III.2009
zahăr din sfeclă de zahăr, vor respecta condițiile stabilite în
Acordul interprofesional pentru sfecla de zahăr.
Art. 3. — Ministerul Agriculturii, Pădurilor și Dezvoltării
Rurale, prin Direcția generală politici agricole, direcțiile pentru
agricultură și dezvoltare rurală județene și a municipiului

11

București și Agenția de Plăți și Intervenție pentru Agricultură, vor
urmări și vor controla modul de aplicare a prevederilor
prezentului ordin.
Art. 4. — Prezentul ordin va fi publicat în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 6 martie 2009.
Nr. 164.
ANEXĂ

ACORD INTERPROFESIONAL

pentru sfecla de zahăr — recolta anului de comercializare 2009/2010
Membrii semnatari ai prezentului acord interprofesional, și
anume:
• Organizația Interprofesională Națională ăZahărul” din
România, denumită în continuare O.I.N.Z.R.;
• Federația Cultivatorilor de Sfeclă de Zahăr din România,
denumită în continuare F.C.S.Z.R.;
• Patronatul Zahărului din România;
• Asociația Producătorilor de Zahăr din Sfeclă de Zahăr din
România,
în baza art. 8 lit. k) alin. 7 din statutul O.I.N.Z.R., au încheiat
prezentul acord interprofesional, denumit în continuare AIP,
privind contractarea, producerea, transportul, recepția și plata
sfeclei de zahăr din recolta anului de comercializare 2009/2010,
destinată industrializării.
Prezentul AIP a luat în considerare toate regulamentele și
prevederile europene recente în domeniu și îndeosebi
regulamentele Consiliului (CE) nr. 318/2006, 319/2006,
950/2006, 952/2006, 551/2008, 1.261/2008, 1.913/2006,
1.234/2007, cu modificările și completările ulterioare.
ARTICOLUL 1
Obiectivele și durata AIP

1.1. AIP își propune să reglementeze de o manieră unitară,
la nivel național, relațiile dintre parteneri (cultivatori de sfeclă de
zahăr, respectiv societăți procesatoare de zahăr).
1.2. AIP își propune să asigure contractul de bază privind
producerea, cumpărarea, livrarea și plata sfeclei de zahăr,
precum și clauzele generale ale acestuia, respectând interesele
generale ale partenerilor din filiera zahărului.
1.3. AIP își propune să asigure cadrul general de funcționare
și dezvoltare a industriei zahărului din România și integrarea
acestuia în structurile europene.
1.4. AIP își propune să asigure durabilitate sectorului
agroindustrial al filierei zahărului, contribuind la creșterea
producției naționale de zahăr la un nivel care să pună în valoare
potențialul culturii de sfeclă de zahăr din România și să satisfacă
necesarul național de consum.
1.5. AIP este valabil pentru campania de sfeclă de zahăr din
anul de comercializare 2009/2010, clauzele generale putând fi
modificate prin negocieri între cei 4 membri semnatari și
Ministerul Agriculturii, Pădurilor și Dezvoltării Rurale, denumit în
continuare MAPDR, până cel mai târziu la 1 februarie 2009.
1.6. Respectarea clauzelor prezentului AIP este obligatorie
pentru toți membrii afiliați structurilor profesionale semnatare.

1.7. AIP este aprobat anual de către MAPDR și pus în
aplicare prin ordin al ministrului agriculturii, pădurilor și
dezvoltării rurale.
Definiții:
— zahăr în cotă — cota de producție de zahăr alb echivalent
alocată unei societăți procesatoare de zahăr, destinată
desfacerii pe piața comunitară;
— sfeclă de zahăr în cotă — toate cantitățile de sfeclă de
zahăr procesate pentru a obține zahăr în cotă;
— zahăr în afara cotei — producția de zahăr alb echivalent
care se obține peste cota de producție alocată (zahăr în cotă) și
care este destinată exportului extracomunitar sau pentru
producerea de zahăr industrial ori surplusului de zahăr.
Cantitățile de zahăr produse în afara cotei într-un an de
comercializare pot fi transferate (carry forward) în anul de
comercializare următor, decizia aparținând exclusiv societăților
procesatoare de zahăr. Cantitățile de zahăr astfel transferate
vor fi considerate ca fiind primele cantități de zahăr din cotă
procesate din cadrul cotei anului următor;
— sfeclă de zahăr în afara cotei — toate cantitățile de sfeclă
de zahăr procesate pentru a obține zahăr în afara cotei;
— zahăr industrial — cantitatea de zahăr, peste cantitățile
de zahăr din sfecla de zahăr în cotă, care este destinată utilizării
în anumite industrii, precum cea producătoare de bioetanol, de
rom, pentru anumite produse farmaceutice, drojdie, rinse
appelstroop și altele [conform anexei la Regulamentul
Consiliului (CE) nr. 967/2006];
— surplus de zahăr — cantitatea de zahăr atribuită unui
anumit an de comercializare, suplimentar zahărului în cotă și
zahărului industrial;
— an de comercializare — perioada începând cu data de
1 octombrie și sfârșind cu data de 30 septembrie ale anului
calendaristic următor. Anul de comercializare 2009/2010 începe
la data de 1 octombrie 2009 și se termină la data de
30 septembrie 2010;
— societate procesatoare de zahăr — o organizație
economică independentă și constituită legal care operează, pe
răspunderea sa, una sau mai multe fabrici de zahăr. Societățile
procesatoare de zahăr trebuie să fie agreate de către statul
membru pe baza capabilității profesionale dovedite de a
produce zahăr și a conformării acesteia cu cerințele privind
furnizarea de informații specifice și acceptarea verificării
acestora.

12

MONITORUL OFICIAL AL ROMÂNIEI, PARTEA I, Nr. 166/17.III.2009
ARTICOLUL 2

ARTICOLUL 3

Clauze generale

Modul de aplicare a AIP

2.1. Părțile au căzut de acord ca pentru recolta anului de
comercializare 2009/2010 să colaboreze în vederea obținerii
unei cantități de zahăr alb din sfeclă de zahăr care să acopere
cota națională (104.698 tone de zahăr alb) și eventualele
cantități de zahăr din afara cotei (industrial sau în surplus), ca
urmare a angajamentelor implicite și explicite legate de
producerea cotei de producție de zahăr din sfeclă de zahăr
asumate de societățile procesatoare de zahăr și de MAPDR.
Cota națională menționată mai sus poate fi redusă prin
adoptarea regulamentelor europene care prevăd retrageri
temporare de cotă pentru respectivul an de comercializare.
2.2. În funcție de cotele de producție alocate, societățile
procesatoare de zahăr vor determina cantitatea minimă
dezirabilă de sfeclă de zahăr și suprafața necesară a fi
contractată, pe care le vor comunica asociațiilor de cultivatori
de sfeclă de zahăr din zona de aprovizionare, până la începerea
campaniei de contractare a sfeclei de zahăr.
2.3. Între cultivator și societățile procesatoare de zahăr va fi
întocmit un contract de producere, cumpărare, livrare și plată a
rădăcinilor de sfeclă de zahăr, denumit în continuare CPCLP, al
cărui model este cuprins în anexa nr. 1 la prezentul AIP,
recunoscut de către MAPDR prin ordin al ministrului agriculturii,
pădurilor și dezvoltării rurale, ca instrument legal pentru
aplicarea schemelor de sprijin pentru agricultori pentru recolta
anului de comercializare 2009/2010.
2.4. CPCLP se vor încheia până la data de 25 aprilie 2009.
Atât societățile procesatoare de zahăr, cât și asociațiile
producătorilor de sfeclă de zahăr vor colabora pentru informarea
fermierilor asupra modului de completare a documentației
privind subvențiile și ajutoarele de stat pentru cultura sfeclei de
zahăr. Până la data de 1 mai 2009, societățile procesatoare de
zahăr împreună cu asociațiile locale ale producătorilor vor
înainta către direcția pentru agricultură și dezvoltare rurală o listă
a contractelor încheiate și vor face o verificare a bazei de date
privind CPCLP înregistrate. Agenția de plăți și intervenție pentru
agricultură (APIA) județeană va transmite situația finală a
contractelor înregistrate și avizate la APIA centrală; APIA
centrală va transmite această situație centralizată la MAPDR,
conform prevederilor pct. 2.2, până la data de 8 mai 2009;
eventualele neconcordanțe vor fi analizate și soluționate până la
data de 15 mai 2009 (prin intermediul O.I.N.Z.R.).
2.5. CPCLP este semnat de ambii parteneri și este
obligatoriu în toate atributele sale pentru aceștia.
2.6. CPCLP este documentul în care se stabilesc clauze
contractuale speciale privind relația dintre un cultivator definit și
societatea procesatoare de zahăr cu care acesta a încheiat
angajamentul.
2.7. Clauzele CPCLP nu pot anula clauzele generale ale AIP,
care îl însoțesc de drept pe toată perioada valabilității lui.
2.8. Partenerii CPCLP pot denunța în caz de litigiu doar
clauzele derivate din acesta, nu și clauzele AIP.
2.9. CPCLP și AIP pot fi utilizate în relații comerciale și de
parteneri neafiliați celor 3 structuri reprezentative, cu mențiunea
că aceștia nu beneficiază de clauzele privind concilierea
interprofesională.

3.1. Prezentul AIP reprezintă voința partenerilor asociați în
structuri profesionale reprezentative, clauzele acestuia fiind
obligatorii din momentul semnării lui.
3.2. AIP poate fi modificat anual prin negocieri între cei
4 parteneri semnatari, în perioada desemnată la art. 1 pct. 1.5.
3.3. Partenerii vor supraveghea aplicarea AIP în toate
cazurile în care unul sau mai mulți membri ai structurii
profesionale reprezentative sunt implicați într-o activitate
contractuală derivată din prezentul acord și pasibilă de atingerea
de o manieră păgubitoare a uneia dintre părți.
3.4. CPCLP poate cuprinde clauze complementare specifice,
care au caracter limitat la cei 2 parteneri semnatari, care nu
anulează stipulațiile AIP, nici în litera și nici în spiritul lor, și care
nu modifică convenția de bază privind respectarea intereselor
generale ale partenerilor.
3.5. Clauzele speciale ale CPCLP sunt negociate între cei
2 parteneri și pot fi modificate de către aceștia prin acte
adiționale, pentru clauzele care nu afectează parametrii de
producție; clauzele speciale ale CPCLP nu pot fi extinse asupra
AIP aferent campaniei din care acesta a fost derivat.
ARTICOLUL 4
Forța majoră

4. În caz de forță majoră, prezentul AIP încetează parțial sau
total să producă efecte. Forța majoră poate fi invocată de către
oricare dintre părți, justificată prin documente constatatoare
emise de autoritățile competente și se răsfrânge și asupra
CPCLP.
ARTICOLUL 5
Concilierea și arbitrajul

5. Litigiile referitoare la aplicarea prezentului AIP și a CPCLP
se supun reglementărilor în vigoare relative la conciliere și
arbitraj. Părțile convin ca litigiile să fie soluționate pe cale
amiabilă și să se adreseze instanței numai după epuizarea
procedurilor de conciliere.
ARTICOLUL 6
Cotizațiile profesionale și interprofesionale

6.1. Părțile semnatare ale prezentului AIP au convenit asupra
necesității ca societățile procesatoare de zahăr să opereze în
numele cultivatorilor de sfeclă de zahăr la prelevarea cotizației
profesionale în cuantum de 0,8 lei/tona de sfeclă de zahăr
predată neto de plată. Această prevedere va fi inclusă în mod
obligatoriu în CPCLP al fiecărei societăți procesatoare de zahăr.
Suma încasată va fi virată astfel: 49% către F.C.S.Z.R., 2% către
O.I.N.Z.R. și 49% asociațiilor cultivatorilor din zona fiecărei
societăți procesatoare de zahăr. Sumele încasate vor fi incluse
în bugetul de venituri și cheltuieli al fiecărei organizații.
6.2. Plata cotizațiilor se face până la sfârșitul campaniei de
recoltare, dar nu mai târziu de 31 decembrie 2009. În cazurile în
care recoltarea sfeclei de zahăr sau predarea la societatea
procesatoare de zahăr se prelungește după această dată,
termenul-limită se poate prelungi, dar nu mai târziu de
15 februarie 2010.
6.3. Calcularea cotizațiilor se face la tona neto de plată livrată
de către cultivator societății procesatoare de zahăr și

MONITORUL OFICIAL AL ROMÂNIEI, PARTEA I, Nr. 166/17.III.2009
recepționată prin aplicarea baremului de echivalență, atât pentru
sfecla de zahăr din cotă, cât și pentru cantitatea din afara cotei.
ARTICOLUL 7
Producerea/cultivarea sfeclei de zahăr

7.1. CPCLP vor specifica atât suprafața cultivată, cât și
producția netă de zahăr alb scontată a se obține, separat din
cotă și din afara cotei de producție. Contractanții de sfeclă de
zahăr, asociați sau neasociați în structuri profesionale sau
interprofesionale, și societățile procesatoare de zahăr pot să
asigure (contra cost):
• sămânța de sfeclă de zahăr necesară înființării culturii,
pentru suprafața contractată, direct sau prin societăți comerciale
specializate;
• serviciile de îndrumare tehnologică a cultivatorilor, indiferent
de suprafața/cantitatea contractată.
7.2. Sămânța de sfeclă de zahăr asigurată de către
societatea procesatoare de zahăr va fi pusă la dispoziția
cultivatorului și va fi tratată standard cu insecticide și fungicide.
7.3. Cultivatorii se obligă să respecte tehnologia
recomandată de societatea procesatoare de zahăr și să permită
accesul reprezentanților acesteia, pentru a executa
monitorizarea evoluției culturii, obligându-se să execute lucrările
tehnologice solicitate de aceștia la termenele stabilite.
7.4. Periodic, de la începerea contractării și până la
terminarea recoltării și prelucrării sfeclei de zahăr, societățile
procesatoare de zahăr se obligă să transmită datele statistice
specifice către MAPDR, Patronatul Zahărului din România,
Asociația Producătorilor de Zahăr din Sfeclă de Zahăr din
România și F.C.S.Z.R. Ca un minim de informații necesar,
fiecare societate procesatoare de zahăr are obligația transmiterii
de date privind cantitățile de zahăr din sfeclă de zahăr din cotă,
pentru care s-au încheiat contracte de livrare, conținutul de
zahăr stipulat și estimat, precum și randamentul preconizat.
Autoritățile competente au dreptul să ceară și să obțină și alte
informații pe care le consideră necesare.
ARTICOLUL 8
Recoltarea sfeclei de zahăr

8.1. Recoltarea sfeclei de zahăr se face din inițiativa societății
procesatoare de zahăr care va notifica cultivatorii.
8.2. Cultivatorii se obligă să respecte datele de începere a
recoltării și de punere la dispoziție a sfeclei de zahăr, dacă
acestea le-au fost aduse la cunoștință, conform graficelor
convenite. Societățile procesatoare de zahăr pot acorda o
bonificație pentru sfecla de zahăr din cota recoltată timpuriu sau
târziu. În funcție de zona și de specificul culturii, definițiile
recoltării timpurii și recoltării târzii se vor stabili bilateral prin
CPCLP.
8.3. Societatea procesatoare de zahăr poate stabili datalimită a terminării recoltatului și a recepției.
8.4. Depășirea cu două zile a datei-limită de recepție poate
atrage refuzul societății procesatoare de zahăr de a recepționa
sfecla de zahăr, cantitățile aferente decăzând din clauzele AIP
și CPCLP, sub rezerva înțelegerilor particulare ale părților
semnatare ale CPCLP de extindere a perioadei respective.
ARTICOLUL 9
Transportul sfeclei de zahăr

9.1. Transportul sfeclei de zahăr de pe câmp la bazele de
preluare pentru transport cu mijloacele societății procesatoare

13

de zahăr se efectuează și se suportă de cultivator. Transportul
sfeclei de zahăr de la bazele de preluare la societatea
procesatoare de zahăr se efectuează și se suportă de către
societatea procesatoare de zahăr.
9.2. În vederea eficientizării și viabilizării producției de zahăr,
prin intermediul CPCLP, părțile pot conveni asupra unei metode
de partajare a costurilor cu transportul sfeclei de zahăr
(procentual, cost fix/tonă etc.).
9.3. Sub rezerva convențiilor particulare răspunzând regulilor
sau obiceiurilor locale valabile înaintea campaniei agricole a
anului de comercializare 2009/2010, CPCLP pot deroga de la
prevederile pct. 9.1 și 9.2.
ARTICOLUL 10
Recepția sfeclei de zahăr

10.1. Partenerii au convenit ca recepția sfeclei de zahăr din
recolta anului de comercializare 2009/2010 să fie efectuată
cantitativ și calitativ, cu respectarea prevederilor regulamentelor
europene în vigoare [Regulamentul Consiliului (CE) nr. 318/2006].
10.2. CPCLP va preciza modul în care se face recepția
sfeclei de zahăr, atât calitativ, cât și cantitativ.
Pentru recolta anului de comercializare 2009/2010, sfecla de
zahăr de calitate standard trebuie să fie:
• de calitate bună, sănătoasă și prezentată în condiții
acceptabile de comercializare;
• cu un conținut de zahăr de 16% la punctul de recepție.
ARTICOLUL 11
Prețul sfeclei de zahăr

Sfecla de zahăr din cotă
11.1. Părțile au convenit că pentru recolta anului de
comercializare 2009/2010 prețul minim pentru sfecla de zahăr
din cotă, de calitate standard, să fie de 26,29 euro/tonă, în
condiția de livrare ex-loc de recepție convenit cu procesatorul.
Prețul se calculează și se plătește în lei, la cursul de schimb
stabilit de Regulamentul Comisiei (CE) nr. 163/2006.
11.2. Prețul sfeclei de zahăr se poate majora/diminua, în
funcție de conținutul în zahăr, astfel:
a) pentru fiecare 0,1% conținut de zaharoză prețul se
majorează cu minimum:
(i) 0,9% pentru conținut de zaharoză peste 16%, dar nu
mai mult de 18%;
(ii) 0,7% pentru conținut de zaharoză peste 18%, dar nu
mai mult de 19%;
(iii) 0,5% pentru conținut de zaharoză peste 19%, dar nu
mai mult de 20%;
b) pentru fiecare 0,1% conținut de zaharoză prețul se
diminuează cu maximum:
(i) 0,9% pentru conținut de zaharoză sub 16%, dar nu
mai puțin de 15,5%;
(ii) 1% pentru conținut de zaharoză sub 15,5%, dar nu
mai puțin de 14,5%.
11.3. Prețul pentru sfecla de zahăr cu un conținut de
zaharoză peste 20% nu trebuie să fie mai mic decât prețul minim
ajustat conform lit. a)(iii).
11.4. În completarea datelor de mai sus, pentru sfecla de
zahăr cu un conținut de zaharoză peste 20% și sub 14,5%,
CPCLP poate stipula alte procente de creștere/diminuare.
11.5. Prețurile minime sus-menționate se aplică cantităților
neto de sfeclă de zahăr predate și recepționate de societățile

14

MONITORUL OFICIAL AL ROMÂNIEI, PARTEA I, Nr. 166/17.III.2009

procesatoare de zahăr, în conformitate cu stipulațiile CPCLP
privind conținutul de corpuri străine și de pământ aderent.
Se stabilește ca sfecla de zahăr acceptabilă pentru
prelucrare să aibă un conținut minim de zaharoză de 13,5%.
Pentru sfecla de zahăr cu un conținut de zaharoză sub pragul
minim acceptabil menționat mai sus, societățile procesatoare de
zahăr au dreptul de a refuza preluarea acesteia.
Sfecla de zahăr din afara cotei
11.6. Pentru cantitățile de sfeclă de zahăr din afara cotei,
prețul și condițiile de achiziție sunt stipulate separat în CPCLP
și se negociază fără restricții între părțile implicate. Societatea
procesatoare de zahăr are dreptul de a decide dacă și în ce
condiții acceptă o cantitate de sfeclă de zahăr în afara cotei de
producție.
Dacă societatea procesatoare de zahăr nu a încheiat CPCLP
(până la data-limită menționată la art. 2 pct. 2.4), pentru întreaga
cantitate de sfeclă de zahăr necesară producerii cotei de
producție alocate și la prețul minim, aceasta este obligată să
plătească prețul minim stipulat mai sus pentru întreaga cantitate
de sfeclă de zahăr pe care o procesează în anul de
comercializare 2009/2010.
11.7. Echivalența prețului minim pe tona de sfeclă de zahăr,
în funcție de conținutul de zaharoză determinat la punctul de
colectare este prezentată în anexa nr. 2 la prezentul AIP.
ARTICOLUL 12
Plata materiei prime

12.1. Părțile au convenit ca plata materiei prime recepționate
să se facă astfel:
— o treime până la data de 20 decembrie 2009;
— o treime până la data de 31 ianuarie 2010;
— integral până la data de 31 martie 2010.
12.2. Sub rezerva convențiilor particulare ce răspund
regulilor sau obiceiurilor locale valabile înaintea campaniei
agricole a anului de comercializare 2009/2010, CPCLP pot
deroga de la prevederile pct. 12.1.
12.3. Modalitatea de plată convenită de părți se negociază
între părți și se va stipula în CPCLP.
ARTICOLUL 13
Alte drepturi ale cultivatorilor

13. În privința borhotului rezultat în urma procesării sfeclei
de zahăr, CPCLP poate prevedea ca:
a) borhotul umed corespunzător prelucrării întregii cantități
de sfeclă de zahăr livrate către societatea procesatoare de
zahăr să fie livrat gratuit către furnizorii de sfeclă de zahăr în
condiția de livrare ex-fabrică;
b) numai o parte a borhotului, presat, uscat sau uscat și
amestecat cu melasa să fie livrată gratuit de societatea
procesatoare de zahăr către furnizorii de sfeclă de zahăr în
condiția de livrare ex-fabrică;
c) borhotul presat sau uscat să fie livrat gratuit către furnizorii
de sfeclă de zahăr în condiția de livrare ex-fabrică, dar cu plata
costurilor de presare sau uscare;
Federația Cultivatorilor de Sfeclă de
Zahăr din România,
Președinte,
dr. ing. Ioan Gherman

d) societatea procesatoare de zahăr să plătească furnizorului
de sfeclă de zahăr compensații care să țină cont de posibilitățile
de vânzare a borhotului.
În cazul în care mai multe prevederi se pot aplica cantităților
de sfeclă de zahăr livrabile, CPCLP trebuie să menționeze toate
punctele care se pot aplica.
ARTICOLUL 14
Alocarea cotei de cultivare a sfeclei de zahăr în cotă

14.1. Societățile procesatoare de zahăr vor încheia contracte
de livrare de sfeclă de zahăr în cotă, luând în considerare
eficiența agricolă în ceea ce privește costurile de transport și
randamentul culturii sfeclei de zahăr. Având în vedere creșterea
competitivității în acest sector și necesitatea de a atinge
performanțele agriculturii europene, procesatorii de zahăr din
sfeclă de zahăr, în consultare cu asociațiile cultivatorilor de
sfeclă de zahăr, au posibilitatea de a-și modifica politica de
achiziție a sfeclei de zahăr după fiecare an de comercializare și
de a reconsidera contractele de livrare a sfeclei de zahăr pentru
furnizorii care nu sunt competitivi.
14.2. Cotele de producție de zahăr și, implicit, cele de
cultivare a sfeclei de zahăr pot suferi modificări de la un an la
altul și, în consecință, societățile procesatoare de zahăr pot
modifica cantitățile de sfeclă de zahăr în funcție de modificările
de cotă impuse de regulamentele europene.
14.3. În cazul în care procesatorii de zahăr din sfeclă de
zahăr vor apela la procesarea cotei în afara unității producătoare
respective [conform art. 6 din Regulamentul (CE) nr. 952/2006],
părțile semnatare ale prezentului AIP se obligă ca prima opțiune
pentru procesare să fie o unitate de producție din România și
numai în cazul refuzului acesteia sau al unei oferte
necompetitive procesarea să se facă în alte țări ale Uniunii
Europene. Acceptul sau refuzul unui contract de procesare se
face în maximum 3 zile lucrătoare de la cererea scrisă, lipsa
unui răspuns va fi considerată ca refuz. Ministerul Agriculturii,
Pădurilor și Dezvoltării Rurale va asigura punerea în practică a
acestui punct, prin condiționarea acordului de procesare.
ARTICOLUL 15
Taxe și alte obligații financiare

Ambele părți se obligă să plătească la timp și în cuantumul
cerut taxele sau alte obligații financiare care provin din aplicarea
politicilor agricole ale Uniunii Europene și care vor fi stipulate de
regulamentele și legislația românească, cum ar fi taxa de
producție, achiziția de noi cote de producție etc. CPCLP trebuie
să prevadă modul de colectare și repartizare a acestor obligații
financiare în conformitate cu prevederile legale și/sau cu
înțelegerea dintre părți.
Încheiat astăzi, 15 ianuarie 2009, în 4 exemplare.

Patronatul Zahărului din România,
Președinte,
ing. Emilian Dobrescu

Asociația Producătorilor de Zahăr
din Sfeclă de Zahăr din România,
Președinte,
ing. Ioan Armenean

Organizația Interprofesională Națională ăZahărul” din România,
Președinte,
ing. Emilian Dobrescu

MONITORUL OFICIAL AL ROMÂNIEI, PARTEA I, Nr. 166/17.III.2009

15
ANEXA Nr. 1
la AIP

CONTRACT

de producere, cumpărare, livrare și plată a rădăcinilor de sfeclă de zahăr (CPCLP)
Prezentul CPCLP este încheiat în baza art. 1 pct. 1.2 din Acordul interprofesional pentru sfecla de zahăr — recolta anului
de comercializare 2009/2010 (AIP).
Între:
Beneficiar: Societatea Comercială ........................................................ — S.A., cu sediul în ................................................,
str. ........................................ nr. .........., reprezentată prin ...............................................................................................................;
(numele, prenumele și funcția)

și
...............................................................................................................................................................................................,
(numele, prenumele și funcția)

având contul ........................, deschis la ......................................................., înregistrată în registrul comerțului sub nr. .................,
și
Furnizor: ......................................../Proprietar ........................., cu sediul/domiciliul în ............................, str. ..........................
nr. .........., telefon/fax ......................., reprezentat prin ......................................................................................................................;
(numele, prenumele și funcția)

și
...............................................................................................................................................................................................,
(numele, prenumele și funcția)

având contul .................., deschis la ..................................., înregistrată în registrul comerțului la poziția .................... nr. ..................,
a intervenit următorul CPCLP, cu valoare de contract bilateral, privind producerea, cumpărarea, livrarea și plata sfeclei de zahăr.
Cursul de schimb se stabilește în conformitate cu regulamentele europene în vigoare.
Sfecla de zahăr din cotă
Furnizorul se obligă să cultive o suprafață de ....... ha cu sfeclă de zahăr, în scopul realizării unei producții nete de plată
de ............ tone, care va fi predată beneficiarului, conform graficului de livrare care va fi comunicat de către beneficiar.
Beneficiarul se obligă să cumpere de la furnizor o cantitate de ............. tone rădăcini de sfeclă de zahăr, la un preț
de ............. euro/tona de sfeclă de zahăr, în condițiile calității standard (de calitate bună, sănătoasă și prezentată în condiții
acceptabile de comercializare, cu un conținut de zahăr de 16% la punctul de recepție).
Prețul menționat mai sus se poate modifica în funcție de conținutul de zaharoză la punctul de livrare, conform tabelului
anexat la prezentul contract.
Conținutul de zahăr minim acceptabil pentru sfecla de zahăr destinată procesării este de 13,5%. Beneficiarul are dreptul
să refuze orice cantitate de sfeclă de zahăr livrată și având sub conținutul minim de zaharoză menționat mai sus.
Sfecla de zahăr în afara cotei (dacă este cazul)
Beneficiarul se angajează să cumpere o cantitate de .................... sfeclă de zahăr în afara cotei de producție, la prețul
de .......... euro/tonă, în condițiile de livrare ............., pusă la dispoziție de furnizor.
Punctele de colectare pentru sfecla de zahăr a anului de comercializare 2009/2010 sunt: ................. .
Livrările de sfeclă se desfășoară, de regulă, în perioada .............................................. .
Recepția cantitativă și controlul calității sfeclei de zahăr
Recepția cantitativă și controlul calității sfeclei de zahăr se fac la ................., de către ............................................., prin
metoda ...................................., în prezența .................... .
Datele se vor consemna/înregistra în .................................................................................................................................. .
Alte drepturi ale cultivatorilor
Beneficiarul va livra, iar furnizorul de sfeclă de zahăr va primi o cantitate de borhot (tăiței) în următoarele condiții:
...............................................................................................................................................................................................................
Plata taxelor și obligațiilor financiare
................................................................................................................................................................................................
Furnizorul de sfeclă de zahăr mandatează beneficiarul ca la plata sfeclei de zahăr să îi rețină cotizația de membru al
Federației Cultivatorilor de Sfeclă de Zahăr din România (F.C.S.Z.R.) în valoare de 0,8 lei/tona de sfeclă predată neto de plată și
să verse aceste sume în contul și pe cheltuiala F.C.S.Z.R (în conformitate cu art. 6 pct. 6.1 din AIP).
Noi, semnatarii prezentului CPCLP, declarăm că avem cunoștință despre stipulațiile Acordului interprofesional pentru
sfecla de zahăr — recolta anului de comercializare 2009/2010 și prevederile Regulamentului Consiliului (CE) nr. 318/2006 (anexa
nr. 2) — campania agricolă a anului de comercializare 2009/2010 și ne angajăm să le respectăm în litera și în spiritul lor.
Încheiat astăzi, ...... ... .. , în ... exemplare, toate cu valoare de original.
Furnizor,

Beneficiar,
.
(numele, prenumele și semnătura)

..
(numele, prenumele și semnătura)

16

MONITORUL OFICIAL AL ROMÂNIEI, PARTEA I, Nr. 166/17.III.2009
ANEXA Nr. 2
la AIP

Tabel de echivalență a prețului minim pe tona de sfeclă de zahăr, în funcție de conținutul de zaharoză determinat la
punctul de colectare
Nr.
crt.

Conținutul de sucroză (%)
la punctul de colectare

Prețul minim
(€/tonă de sfeclă)

Nr.
crt.

Conținutul de sucroză (%)
la punctul de colectare

Prețul minim
(€/tonă de sfeclă)

1.

13,5

CPCLP

35.

16,9

28,42

2.

13,6

CPCLP

36.

17,0

28,66

3.

13,7

CPCLP

37.

17,1

28,89

4.

13,8

CPCLP

38.

17,2

29,13

5.

13,9

CPCLP

39.

17,3

29,37

6.

14,0

CPCLP

40.

17,4

29,60

7.

14,1

CPCLP

41.

17,5

29,84

8.

14,2

CPCLP

42.

17,6

30,08

9.

14,3

CPCLP

43.

17,7

30,31

10.

14,4

CPCLP

44.

17,8

30,55

11.

14,5

22,48

45.

17,9

30,79

12.

14,6

22,74

46.

18,0

31,02

13.

14,7

23,00

47.

18,1

31,21

14.

14,8

23,27

48.

18,2

31,39

15.

14,9

23,53

49.

18,3

31,57

16.

15,0

23,79

50.

18,4

31,76

17.

15,1

24,06

51.

18,5

31,94

18.

15,2

24,32

52.

18,6

32,13

19.

15,3

24,58

53.

18,7

32,31

20.

15,4

24,84

54.

18,8

32,49

21.

15,5

25,11

55.

18,9

32,68

22.

15,6

25,34

56.

19,0

32,86

23.

15,7

25,58

57.

19,1

32,99

24.

15,8

25,82

58.

19,2

33,13

25.

15,9

26,05

59.

19,3

33,26

26.

16,0

26,29

60.

19,4

33,39

27.

16,1

26,53

61.

19,5

33,52

28.

16,2

26,76

62.

19,6

33,65

29.

16,3

27,00

63.

19,7

33,78

30.

16,4

27,24

64.

19,8

33,91

31.

16,5

27,47

65.

19,9

34,05

32.

16,6

27,71

66.

20

34,18

33.

16,7

27,95

67.

>20

CPCLP

34.

16,8

28,18
EDITOR: PARLAMENTUL ROMÂNIEI — CAMERA DEPUTAȚILOR

ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 166/17.III.2009 conține 16 pagini.

Prețul: 3,20 lei

&JUYDGY|428881]
ISSN 1453—4495

