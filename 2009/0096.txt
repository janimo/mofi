PARTEA I

Anul 177 (XXI) — Nr. 96

Miercuri, 18 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.286 din 2 decembrie 2008 referitoare la excepția
de neconstituționalitate a prevederilor art. 12 și art. 14
din Ordonanța de urgență a Guvernului nr. 40/1999
privind protecția chiriașilor și stabilirea chiriei pentru
spațiile cu destinația de locuințe ................................

2–3

Decizia nr. 7 din 8 ianuarie 2009 referitoare la excepția de
neconstituționalitate a dispozițiilor art. 82 alin. 3, art. 88
și art. 89 din Codul penal, art. 371 alin. 1 din Codul de
procedură penală și ale art. 4 alin. (2) și art. 7 din
Legea nr. 543/2002 privind grațierea unor pedepse și
înlăturarea unor măsuri și sancțiuni ..........................

4–6

Decizia nr. 9 din 8 ianuarie 2009 referitoare la excepția de
neconstituționalitate a dispozițiilor art. 394 și art. 408
din Codul de procedură penală și ale art. 29 alin. (6)
din Legea nr. 47/1992 privind organizarea și
funcționarea Curții Constituționale ............................

6–7

Decizia nr. 33 din 13 ianuarie 2009 referitoare la excepția de
neconstituționalitate a prevederilor art. 82 alin. (5),
art. 87 alin. (1) lit. b) și art. 106 alin. (4) din Ordonanța
de urgență a Guvernului nr.194/2002 privind regimul
străinilor în România ..................................................

8–9

HOTĂRÂRI ALE GUVERNULUI ROMÂNIEI
53.

— Hotărâre pentru aprobarea Planului național de
protecție a apelor subterane împotriva poluării și
deteriorării ..................................................................

10–16

2

MONITORUL OFICIAL AL ROMÂNIEI, PARTEA I, Nr. 96/18.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.286
din 2 decembrie 2008

referitoare la excepția de neconstituționalitate a prevederilor art. 12 și art. 14
din Ordonanța de urgență a Guvernului nr. 40/1999 privind protecția chiriașilor și stabilirea chiriei
pentru spațiile cu destinația de locuințe
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 12 și art. 14 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, excepție ridicată
de Tudorița Dinu în Dosarul nr. 3.967/301/2007 al Tribunalului
București — Secția a III-a civilă.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă cu privire la cererea de amânare
a judecății pentru lipsă de apărare, formulată de autorul
excepției.
Reprezentantul Ministerului Public solicită respingerea cererii
de amânare a judecății.
Curtea, deliberând, respinge cererea de amânare a judecării
cauzei formulată de autorul excepției.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 martie 2008, pronunțată în Dosarul
nr. 3.967/301/2007, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a prevederilor art. 12 și art. 14 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, excepție ridicată de Tudorița Dinu
într-un proces de evacuare.
În motivarea excepției de neconstituționalitate autorul
acesteia susține, în esență, că prevederile de lege criticate
contravin art. 22 din Legea fundamentală, întrucât creează

obligația pentru proprietarii caselor care au fost retrocedate să
încheie contracte de închiriere în condițiile impuse de aceștia.
Tribunalul București — Secția a III-a civilă apreciază
excepția ca neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. Invocă,
în acest sens,
jurisprudența Curții.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), al art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 12 și art. 14 din Ordonanța de urgență a
Guvernului nr. 40/1999 privind protecția chiriașilor și stabilirea
chiriei pentru spațiile cu destinația de locuințe, publicată în
Monitorul Oficial al României, Partea I, nr. 148 din 8 aprilie 1999,
aprobată cu modificări și completări prin Legea nr. 241/2001,
publicată în Monitorul Oficial al României, Partea I, nr. 265 din
23 mai 2001.
Textele criticate au următoarea redactare:
— Art. 12: ăÎn cazul părăsirii definitive a domiciliului de către
titularul contractului de închiriere sau al decesului acestuia,
închirierea continuă, contractul de închiriere transferându-se, la
cerere, după caz:
a) în beneficiul soțului sau al soției, dacă este menționat în
contract și dacă a locuit efectiv împreună cu titularul;
b) în beneficiul descendenților sau al ascendenților, dacă
aceștia erau menționați în contract și dacă au locuit efectiv
împreună cu titularul. În cazul minorilor și al incapabililor, care nu
au reprezentant legal, autoritatea tutelară este obligată să

MONITORUL OFICIAL AL ROMÂNIEI, PARTEA I, Nr. 96/18.II.2009
asigure asistența pentru încheierea, modificarea sau încetarea
contractului de închiriere, după caz;
c) în beneficiul altor persoane, dacă acestea erau menționate
în contract și dacă au locuit efectiv împreună cu titularul cel puțin
un an.”.
— Art. 14: ă(1) La expirarea termenului de închiriere stabilit
conform prezentei ordonanțe de urgență chiriașul are dreptul la
reînnoirea contractului, pentru aceeași perioadă, dacă părțile nu
modifică prin acord expres durata închirierii.
(2) Proprietarul poate refuza reînnoirea contractului de
închiriere numai pentru următoarele motive:
a) locuința este necesară pentru a satisface nevoile sale de
locuit, ale soțului, părinților ori copiilor oricăruia dintre aceștia,
numai dacă sunt cetățeni români cu domiciliul în România;
b) locuința urmează să fie vândută în condițiile prezentei
ordonanțe de urgență;
c) chiriașul nu a achitat chiria cel puțin 3 luni consecutive în
executarea contractului de închiriere;
d) în cazurile prevăzute la art. 13 lit. f)—i).
(3) Proprietarul este obligat să îi notifice chiriașului refuzul
de a reînnoi contractul de închiriere cu cel puțin un an înainte de
expirarea acestuia, pentru situațiile prevăzute la alin. (2) lit. a) și
b). În cazurile prevăzute la alin. (2) lit. d) notificarea se face cu
cel puțin 60 de zile înainte de expirarea contractului.
(4) Sunt permise mai multe reînnoiri succesive.
(5) Chiriașul este obligat să părăsească locuința în termen de
60 de zile de la expirarea termenului contractual, dacă
locațiunea nu s-a reînnoit. Chiriașul este obligat să plătească
întreaga chirie, precum și toate cheltuielile pentru servicii și
întreținere aferente perioadei în care a ocupat efectiv locuința.”
Textul constituțional considerat ca fiind încălcat este cel al
art. 22 privind dreptul la viață și la integritate fizică și psihică.
Examinând excepția de neconstituționalitate, Curtea reține
următoarele:

3

Ordonanța de urgență a Guvernului nr. 40/1999, în
ansamblu, precum și unele dintre articolele ei, printre care și
textele de lege criticate în cauza de față, au mai făcut obiectul
controlului de constituționalitate.
Astfel, prin Decizia nr. 22 din 20 ianuarie 2005, publicată în
Monitorul Oficial al României, Partea I, nr. 152 din 21 februarie
2005, Decizia nr. 512 din 6 octombrie 2005, publicată în
Monitorul Oficial al României, Partea I, nr. 1.085 din 2 decembrie
2005, și Decizia nr. 256 din 20 martie 2007, publicată în
Monitorul Oficial al României, Partea I, nr. 292 din 3 mai 2007,
Curtea a statuat că măsurile de protecție a chiriașilor, instituite
prin Ordonanța de urgență a Guvernului nr. 40/1999, își au
temeiul constituțional în art. 47 alin. (1) și în cele ale art. 135
alin. (2) lit. f) din Constituție, finalitatea acestei ordonanțe fiind
aceea de a reglementa raporturile dintre chiriași și proprietari, de
a oferi soluții juridice situațiilor litigioase ivite în procesul aplicării
Legii nr. 112/1995 pentru reglementarea situației juridice a unor
imobile cu destinația de locuințe, trecute în proprietatea statului,
prin utilizarea unor mijloace juridice, asigurându-se totodată
posibilitatea pentru proprietar de valorificare a atributelor
dreptului său de proprietate și, în același timp, protecția
chiriașilor împotriva unor eventuale abuzuri.
De asemenea, Curtea a mai reținut că protecția temporară a
chiriașilor, inclusiv în condițiile retrocedării imobilelor către foștii
proprietari se realizează prin diverse modalități juridice, cum
sunt: prelungirea contractelor de închiriere pentru o perioadă de
5 sau 3 ani, după caz, asigurarea stabilității, în viitor, a drepturilor
lor locative prin acordarea dreptului chiriașului la reînnoirea
contractului de închiriere și crearea unor garanții împotriva unei
evacuări abuzive, precum și a unui drept de preempțiune în
cazul în care proprietarul intenționează să vândă locuința.
Considerentele reținute de Curte în deciziile mai sus
menționate sunt valabile și în cauza de față, întrucât nu au
intervenit elemente noi, de natură a determina o reconsiderare
a jurisprudenței acesteia.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 12 și art. 14 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție ridicată de Tudorița Dinu
în Dosarul nr. 3.967/301/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 2 decembrie 2008.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 96/18.II.2009
CURTEA CONSTITUȚIONALĂ

D E C I Z I A Nr. 7
din 8 ianuarie 2009

referitoare la excepția de neconstituționalitate a dispozițiilor art. 82 alin. 3, art. 88 și art. 89
din Codul penal, art. 371 alin. 1 din Codul de procedură penală și ale art. 4 alin. (2) și art. 7
din Legea nr. 543/2002 privind grațierea unor pedepse și înlăturarea unor măsuri și sancțiuni
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 82 alin. 3, art. 88 și art. 89 din Codul penal,
art. 371 alin. 1 din Codul de procedură penală și ale art. 4
alin. (2) și art. 7 din Legea nr. 543/2002 privind grațierea unor
pedepse și înlăturarea unor măsuri și sancțiuni, excepție ridicată
de Gheorghe Smeu în Dosarul nr. 204/86/2005 al Curții de Apel
Suceava — Secția penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă în ceea ce privește dispozițiile art. 82 alin. 3, art. 88
și art. 89 din Codul penal și ale art. 371 alin. 1 din Codul de
procedură penală, respectiv ca fiind neîntemeiată cu privire la
art. 4 alin. (2) și art. 7 din Legea nr. 543/2002.

libertate executată în afara țării. Susține că art. 371 alin. 1 din
Codul de procedură penală împiedică accesul la justiție, întrucât
în apel nu se poate formula o cerere de constatare a reabilitării
de drept. De asemenea, consideră că dispozițiile art. 4 alin. (2)
și art. 7 din Legea nr. 543/2002 încalcă egalitatea în drepturi,
deoarece prin grațierea unor pedepse și menținerea pedepselor
pentru alte infracțiuni se creează o discriminare între persoanele
condamnate la pedepse comparabile ca durată.
Curtea de Apel Suceava — Secția penală consideră că
excepția de neconstituționalitate este neîntemeiată, întrucât
dispozițiile art. 82 alin. 3, art. 88 și art. 89 din Codul penal,
art. 371 alin. 1 din Codul de procedură penală și ale art. 4
alin. (2) și art. 7 din Legea nr. 543/2002 nu încalcă textele din
Legea fundamentală invocate de autorul excepției, făcând
trimitere, în acest sens, la jurisprudența Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că textele de lege criticate
sunt constituționale, invocând Decizia Curții Constituționale
nr. 104/2006.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2008, pronunțată în Dosarul
nr. 204/86/2005, Curtea de Apel Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 82 alin. 3, art. 88 și
art. 89 din Codul penal, art. 371 alin. 1 din Codul de
procedură penală și ale art. 4 alin. (2) și art. 7 din Legea
nr. 543/2002 privind grațierea unor pedepse și înlăturarea
unor măsuri și sancțiuni. Excepția a fost ridicată de Gheorghe
Smeu cu ocazia soluționării apelurilor formulate împotriva unei
sentințe pronunțate de Tribunalul Suceava — Secția penală.
În motivarea excepției de neconstituționalitate autorul
acesteia susține că prevederile art. 88 din Codul penal privind
computarea reținerii și a arestării preventive încalcă principiul
egalității în drepturi, întrucât există posibilitatea ca, în cazul
concursului de infracțiuni, condamnatul să nu beneficieze de
computare din cauza prelungirii duratei procesului. Consideră
că art. 89 din Codul penal privind computarea privațiunii de
libertate executate în afara țării aduce atingere egalității în
drepturi în măsura în care nu se interpretează în sensul de a
computa orice privațiune de libertate executată în afara țării.
Totodată, arată că art. 82 alin. 3 din Codul penal, potrivit căruia
termenul de încercare se socotește de la data când hotărârea
prin care s-a pronunțat suspendarea condiționată a executării
pedepsei a rămas definitivă, încalcă dreptul la un proces
echitabil, propunând ca termenul de încercare să înceapă să
curgă din momentul în care se poate considera ca executată
pedeapsa, de exemplu prin computarea perioadei de privare de

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 82 alin. 3, art. 88 și art. 89 din Codul penal,
art. 371 alin. 1 din Codul de procedură penală și ale art. 4
alin. (2) și art. 7 din Legea nr. 543/2002 privind grațierea unor
pedepse și înlăturarea unor măsuri și sancțiuni, publicată în
Monitorul Oficial al României, Partea I, nr. 726 din 4 octombrie
2002, având următorul cuprins:
— Art. 82 alin. 3 din Codul penal: ăTermenul de încercare se
socotește de la data când hotărârea prin care s-a pronunțat
suspendarea condiționată a executării pedepsei a rămas
definitivă.”;
— Art. 88 din Codul penal: ăTimpul reținerii și al arestării
preventive se scade din durata pedepsei închisorii pronunțate.
Scăderea se face și atunci când condamnatul a fost urmărit sau
judecat, în același timp ori în mod separat, pentru mai multe
infracțiuni concurente, chiar dacă a fost scos de sub urmărire,
s-a încetat urmărirea penală sau a fost achitat ori s-a încetat
procesul penal pentru fapta care a determinat reținerea sau
arestarea preventivă.

MONITORUL OFICIAL AL ROMÂNIEI, PARTEA I, Nr. 96/18.II.2009
Scăderea reținerii și a arestării preventive se face și în caz de
condamnare la amendă, prin înlăturarea în totul sau în parte a
executării amenzii.”;
— Art. 89 din Codul penal: ăÎn cazul infracțiunilor săvârșite
în condițiile art. 4, 5 sau 6, partea din pedeapsă, precum și
reținerea și arestarea preventivă executate în afara teritoriului
țării se scad din durata pedepsei aplicate pentru aceeași
infracțiune de instanțele române.”;
— Art. 371 alin. 1 din Codul de procedură penală: ăInstanța
judecă apelul numai cu privire la persoana care l-a declarat și la
persoana la care se referă declarația de apel și numai în raport
cu calitatea pe care apelantul o are în proces.”;
— Art. 4 alin. (2) din Legea nr. 543/2002: ăNu beneficiază de
prevederile art. 1—3 cei cărora li s-au aplicat pedepse sau
măsuri educative pentru următoarele infracțiuni:
A. Infracțiuni reglementate de Codul penal:
1. infracțiunile contra siguranței statului, prevăzute în
art. 155—173;
2. infracțiunile de omor, prevăzute în art. 174—176;
3. vătămarea corporală gravă, prevăzută în art. 182;
4. lovirile sau vătămările cauzatoare de moarte, prevăzute în
art. 183;
5. lipsirea de libertate în mod ilegal, prevăzută în art. 189;
6. violarea de domiciliu, prevăzută în art. 192 alin. 2;
7. șantajul, prevăzut în art. 194;
8. violul, prevăzut în art. 197;
9. actul sexual cu un minor, prevăzut în art. 198 alin. 2—4;
10. perversiunea sexuală, prevăzută în art. 201 alin. 2—5;
11. incestul, prevăzut în art. 203;
12. furtul de autovehicule, precum și furtul calificat, prevăzute
în art. 209 alin. 1 lit. a), b), d) și g), alin. 2 și 3 în redactarea
anterioară Ordonanței de urgență a Guvernului nr. 207/2000,
publicată în Monitorul Oficial al României, Partea I, nr. 594 din
22 noiembrie 2000, în art. 209 alin. 1—4 în redactarea
anterioară Legii nr. 456/2001 pentru aprobarea Ordonanței de
urgență a Guvernului nr. 207/2000 privind modificarea și
completarea Codului penal și a Codului de procedură penală,
publicată în Monitorul Oficial al României, Partea I, nr. 410 din
25 iulie 2001, și în art. 209 alin. 2—4, în redactarea în vigoare;
13. tâlhăria, prevăzută în art. 211;
14. pirateria, prevăzută în art. 212;
15. înșelăciunea, prevăzută în art. 215 alin. 2—5;
16. delapidarea, prevăzută în art. 2151 alin. 2;
17. ultrajul, prevăzut în art. 239 alin. 2 și 3;
18. abuzul în serviciu în formă calificată, prevăzut în art. 2481;
19. luarea de mită, prevăzută în art. 254;
20. darea de mită, prevăzută în art. 255;
21. primirea de foloase necuvenite, prevăzută în art. 256;
22. traficul de influență, prevăzut în art. 257;
23. tortura, prevăzută în art. 2671;
24. represiunea nedreaptă, prevăzută în art. 268;
25. evadarea, prevăzută în art. 269;
26. înlesnirea evadării, prevăzută în art. 270;
27. neîndeplinirea cu știință a îndatoririlor de serviciu sau
îndeplinirea lor defectuoasă, prevăzută în art. 274 alin. 2;
28. părăsirea postului și prezența la serviciu în stare de
ebrietate, prevăzute în art. 275 alin. 3;
29. distrugerea și semnalizarea falsă, prevăzute în art. 276;
30. nerespectarea regimului armelor și munițiilor, prevăzută
în art. 279;
31. nerespectarea regimului materialelor nucleare sau al
altor materii radioactive, prevăzută în art. 2791;
32. falsificarea de monede sau de alte valori, prevăzută în
art. 282;
33. falsificarea de valori străine, prevăzută în art. 284;
34. deținerea de instrumente în vederea falsificării de valori,
prevăzută în art. 285;
35. falsul material în înscrisuri oficiale, prevăzut în art. 288;
36. falsul intelectual, prevăzut în art. 289;
37. falsul în înscrisuri sub semnătură privată, prevăzut în
art. 290;

5

38. uzul de fals, prevăzut în art. 291;
39. deturnarea de fonduri, prevăzută în art. 3021 alin. 2;
40. nerespectarea dispozițiilor privind importul de deșeuri și
reziduuri, prevăzută în art. 3022 alin. 2;
41. contaminarea venerică și transmiterea sindromului
imunodeficitar dobândit, prevăzute în art. 309;
42. traficul de stupefiante, prevăzut în art. 312;
43. falsificarea de alimente sau alte produse, prevăzută în
art. 313;
44. punerea în primejdie a unei persoane în neputință de a
se îngriji, prevăzută în art. 314;
45. relele tratamente aplicate minorului, prevăzute în
art. 306;
46. încăierarea, prevăzută în art. 322 alin. 3 teza II;
47. asocierea pentru săvârșirea de infracțiuni, prevăzută în
art. 323;
48. proxenetismul, prevăzut în art. 329;
49. dezertarea, prevăzută în art. 332;
50. zborul neautorizat, prevăzut în art. 340 alin. 2.
B. Infracțiuni reglementate de legi speciale:
1. infracțiunile prevăzute în art. 19—21 din Legea nr. 51/1991
privind siguranța națională a României;
2. infracțiunile prevăzute în art. 109, 110 și 115 din Decretul
nr. 443/1972 privind navigația civilă;
3. infracțiunile prevăzute în art. 175—181 din Legea
nr. 141/1997 privind Codul vamal al României;
4. infracțiunile prevăzute în art. 276 din Legea nr. 31/1990
privind societățile comerciale, republicată;
5. infracțiunile prevăzute în art. 85 din Legea protecției
mediului nr. 137/1995, republicată;
6. infracțiunile prevăzute în art. 7—18 din Legea nr. 78/2000
pentru prevenirea, descoperirea și sancționarea faptelor de
corupție;
7. infracțiunile prevăzute în art. 10—16 din Legea nr. 87/1994
pentru combaterea evaziunii fiscale;
8. infracțiunile prevăzute în art. 23 și 24 din Legea
nr. 21/1999 pentru prevenirea și sancționarea spălării banilor;
9. infracțiunile prevăzute în art. 2—14 din Legea nr. 143/2000
privind combaterea traficului și consumului ilicit de droguri.”;
— Art. 7 din Legea nr. 543/2002: ăPersoanele grațiate care,
în curs de 3 ani, săvârșesc cu intenție o infracțiune vor executa,
pe lângă pedeapsa stabilită pentru acea infracțiune, și pedeapsa
sau restul de pedeapsă rămas neexecutat ca urmare a aplicării
prezentei legi”.
În susținerea neconstituționalității acestor texte de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție, precum și ale art. 20 referitoare la
tratatele internaționale privind drepturile omului, raportate la
prevederile art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată următoarele:
I. Susținerile autorului excepției vizează, pe de o parte, modul
de aplicare a dispozițiilor art. 88 și art. 89 din Codul penal în
raport cu situația concretă în care se află acesta, iar pe de altă
parte, completarea prevederilor art. 82 alin. 3 din Codul penal și
ale art. 371 alin. 1 din Codul de procedură penală. Or, aceste
aspecte nu intră sub incidența controlului de constituționalitate
exercitat de Curte, ci sunt, după caz, de competența instanței de
judecată învestite cu soluționarea litigiului, respectiv a
legiuitorului.
II. Referitor la critica de neconstituționalitate a prevederilor
art. 4 alin. (2) și art. 7 din Legea nr. 543/2002, grațierea unor
pedepse reprezintă un act de clemență, exercitat de Parlament
în temeiul prerogativelor sale constituționale și conform politicii
penale a statului. Fixarea criteriilor de determinare a pedepselor
care se grațiază, a infracțiunilor pentru săvârșirea cărora nu se
aplică iertarea de pedeapsă, precum și stabilirea consecințelor
comiterii unor noi fapte antisociale de către persoanele care au

6

MONITORUL OFICIAL AL ROMÂNIEI, PARTEA I, Nr. 96/18.II.2009

beneficiat de actul de clemență intră în competența exclusivă a
legiuitorului. Exceptarea de la acordarea grațierii în funcție de
natura infracțiunii săvârșite nu reprezintă un tratament juridic inegal
pentru categorii de persoane aflate în situații identice. Condamnații

care au săvârșit infracțiuni diferite ca natură se află, evident, în
situații diferite, ceea ce permite și instituirea unui tratament juridic
diferențiat, conform opțiunii libere a legiuitorului, fără a se putea
reține instituirea unor privilegii sau a unor discriminări.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 82 alin. 3, art. 88 și art. 89 din Codul
penal și ale art. 371 alin. 1 din Codul de procedură penală, excepție ridicată de Gheorghe Smeu în Dosarul nr. 204/86/2005 al Curții
de Apel Suceava — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 4 alin. (2) și art. 7 din Legea
nr. 543/2002 privind grațierea unor pedepse și înlăturarea unor măsuri și sancțiuni, excepție ridicată de același autor în același
dosar.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 9
din 8 ianuarie 2009

referitoare la excepția de neconstituționalitate a dispozițiilor art. 394 și art. 408
din Codul de procedură penală și ale art. 29 alin. (6) din Legea nr. 47/1992 privind organizarea
și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 394 și art. 408 din Codul de procedură penală
și ale art. 29 alin. (6) din Legea nr. 47/1992 privind organizarea
și funcționarea Curții Constituționale, excepție ridicată de Ion
Țuțuianu în Dosarul nr. 10/751/2008 al Tribunalului Militar
Timișoara.
La apelul nominal se prezintă personal autorul excepției.
Cauza se află în stare de judecată.
Autorul excepției solicită admiterea acesteia, pentru
argumentele invocate în fața Tribunalului Militar Timișoara.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă în ceea ce privește dispozițiile art. 394 și art. 408 din
Codul de procedură penală, respectiv ca fiind neîntemeiată cu
privire la art. 29 alin. (6) din Legea nr. 47/1992.

C U R T E A,

având în vedere actele și lucrările dosarului, reține următoarele:
Prin Încheierea din 6 iunie 2008, pronunțată în Dosarul
nr. 10/751/2008, Tribunalul Militar Timișoara a sesizat Curtea
Constituțională cu excepția de neconstituționalitate a
dispozițiilor art. 394 și art. 408 din Codul de procedură
penală și ale art. 29 alin. (6) din Legea nr. 47/1992 privind
organizarea și funcționarea Curții Constituționale. Excepția
a fost ridicată de Ion Țuțuianu cu ocazia soluționării unei cereri
de revizuire.
În motivarea excepției de neconstituționalitate autorul
acesteia susține că prevederile art. 394 și art. 408 din Codul de
procedură penală încalcă dreptul la un proces echitabil,
nemulțumit fiind de faptul că respectivele texte de lege nu
prevăd posibilitatea reparării pe calea revizuirii a pagubei
materiale și a daunei morale cauzate inculpatului ca urmare a
condamnării pe nedrept, în condițiile în care hotărârea penală de
condamnare a fost casată și inculpatul achitat. De asemenea,
consideră că dispozițiile art. 29 alin. (6) din Legea nr. 47/1992
contravin art. 146 lit. d) din Legea fundamentală, deoarece
Curtea Constituțională este singura autoritate în măsură să
hotărască
asupra
admisibilității
unei
excepții
de
neconstituționalitate.
Tribunalul Militar Timișoara apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

MONITORUL OFICIAL AL ROMÂNIEI, PARTEA I, Nr. 96/18.II.2009
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale, invocând, în acest sens, deciziile
nr. 250/2004, 324/2006, 638/2008, 688/2008, 744/2008 și
840/2008 ale Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr.47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 394 și art. 408 din Codul de procedură penală și
ale art. 29 alin. (6) din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, având
următorul cuprins:
— Art. 394 din Codul de procedură penală: ăRevizuirea poate
fi cerută când:
a) s-au descoperit fapte sau împrejurări ce nu au fost
cunoscute de instanță la soluționarea cauzei;
b) un martor, un expert sau un interpret a săvârșit
infracțiunea de mărturie mincinoasă în cauza a cărei revizuire se
cere;
c) un înscris care a servit ca temei al hotărârii a cărei
revizuire se cere a fost declarat fals;
d) un membru al completului de judecată, procurorul ori
persoana care a efectuat acte de cercetare penală a comis o
infracțiune în legătură cu cauza a cărei revizuire se cere;
e) când două sau mai multe hotărâri judecătorești definitive
nu se pot concilia.
Cazul de la lit. a) constituie motiv de revizuire, dacă pe baza
faptelor sau împrejurărilor noi se poate dovedi netemeinicia
hotărârii de achitare, de încetare a procesului penal ori de
condamnare.

7

Cazurile de la lit. b), c) și d) constituie motive de revizuire,
dacă au dus la darea unei hotărâri nelegale sau netemeinice.
În cazul prevăzut de lit. e), toate hotărârile care nu se pot
concilia sunt supuse revizuirii.”;
— Art. 408 din Codul de procedură penală:ăRegulile cuprinse
în prezenta secțiune se aplică în mod corespunzător și în ce
privește revizuirea hotărârii penale cu privire la latura civilă.”;
— Art. 29 alin.(6) din Legea nr. 47/1992: ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile”.
În susținerea neconstituționalității acestor texte de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și ale
art. 146 lit. d) referitoare la atribuțiile Curții Constituționale,
precum și ale art. 11 privind dreptul internațional și dreptul intern
și ale art. 20 referitoare la tratatele internaționale privind
drepturile omului raportate la prevederile art. 6 paragraful 1
referitoare la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
Autorul excepției solicită, în realitate, completarea
dispozițiilor art. 394 și art. 408 din Codul de procedură penală în
sensul prevederii posibilității reparării pe calea revizuirii a
pagubei materiale și a daunei morale cauzate inculpatului ca
urmare a condamnării pe nedrept, în condițiile în care hotărârea
penală de condamnare a fost casată și inculpatul achitat. Or, o
asemenea solicitare nu intră în competența de soluționare a
Curții Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
În ceea ce privește critica de neconstituționalitate a
prevederilor art. 29 alin. (6) din Legea nr. 47/1992 referitoare la
calea de atac împotriva încheierii de respingere a cererii de
sesizare, Curtea observă că excepția de neconstituționalitate a
fost ridicată cu ocazia soluționării unei cereri de revizuire, fără ca
instanța să fi respins vreo cerere de sesizare a Curții
Constituționale.
În
aceste
condiții,
excepția
de
neconstituționalitate a dispozițiilor art. 29 alin. (6) din Legea
nr. 47/1992 nu are legătură cu soluționarea cauzei, în
accepțiunea art. 29 alin.(1) din Legea nr. 47/1992, fiind
inadmisibilă.

Pentru considerentele expuse, în temeiul art. 146 lit. d) și al art. 147 alin.(4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 394 și art. 408 din Codul de procedură
penală și ale art. 29 alin. (6) din Legea nr. 47/1992 privind organizarea și funcționarea Curții Constituționale, excepție ridicată de
Ion Țuțuianu în Dosarul nr. 10/751/2008 al Tribunalului Militar Timișoara.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 96/18.II.2009
CURTEA CONSTITUȚIONALĂ

D E C I Z I A Nr. 33
din 13 ianuarie 2009

referitoare la excepția de neconstituționalitate a prevederilor art. 82 alin. (5), art. 87 alin. (1) lit. b)
și art. 106 alin. (4) din Ordonanța de urgență a Guvernului nr. 194/2002
privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 80 alin. (5) coroborat cu art. 86 alin. (1) lit. b)
și art. 102 alin. (4) din Ordonanța de urgență a Guvernului
nr. 194/2002 privind regimul străinilor în România, excepție
ridicată de Cataltepe Cengiz în Dosarul nr. 2.547/2/2008 al Curții
de Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, apreciind că textele de lege nu contravin
dispozițiilor constituționale și convenționale invocate de autorul
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 24 aprilie 2008, pronunțată în Dosarul
nr. 2.547/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor ăart. 80 alin. (5) coroborat cu art. 86 alin. (1)
lit. b) și art. 102 alin. (4) din Ordonanța de urgență a
Guvernului nr. 194/2002 privind regimul străinilor în
România”. Excepția de neconstituționalitate a fost ridicată de
Cataltepe Cengiz într-o cauză având ca obiect anularea deciziei
prin care Oficiul Român pentru Imigrări a dispus îndepărtarea
sub escortă a acestuia de pe teritoriul României.
Obiectul excepției de neconstituționalitate îl constituie,
potrivit încheierii de sesizare, prevederile ăart. 80 alin. (5)
coroborat cu art. 86 alin. (1) lit. b) și art. 102 alin. (4) din
Ordonanța de urgență a Guvernului nr. 194/2002 privind regimul

străinilor în România”, republicată în Monitorul Oficial al
României, Partea I, nr. 201 din 8 martie 2004, astfel cum au fost
modificate prin Legea nr. 56/2007, publicată în Monitorul Oficial
al României, Partea I, nr. 201 din 26 martie 2007, și prin
Ordonanța de urgență a Guvernului nr. 55/2007, publicată în
Monitorul Oficial al României, Partea I, nr. 424 din 26 iunie 2007.
Conținutul acestor texte de lege avute în vedere de autorul
excepției este următorul:
— Art. 80 alin. (5): ă(5) Străinilor care au trecut ilegal frontiera
de stat, precum și celor cu ședere ilegală a căror identitate nu a
putut fi stabilită li se emite decizie de returnare sub escortă, care
va fi însoțită de luarea în custodie publică, în condițiile prevăzute
la art. 93.”;
— Art. 86 alin. (1) lit. b): ă(1) Îndepărtarea sub escortă se
realizează, în condițiile prezentei ordonanțe de urgență, de către
personalul specializat al Oficiului Român pentru Imigrări, pentru
următoarele categorii de străini: ( )
b) care au trecut ilegal frontiera de stat.”;
— Art. 102 alin. (4): ă(4) Împotriva străinilor care au trecut
ilegal ori au încercat să treacă fraudulos frontiera de stat, durata
interdicției va fi de 5 ani.”
În motivarea excepției se susține că textele de lege criticate
sunt neconstituționale, întrucât ăpretinsa încălcare a legii nu a
fost dovedită dincolo de orice dubiu”. Mai arată că textele de
lege ce formează obiect al excepției ănu îndeplinesc criteriul de
calitate prevăzut de Convenția pentru apărarea drepturilor
omului și a libertăților fundamentale, în înțelesul dat de practica
jurisprudențială a Curții Europene a Drepturilor Omului, în sensul
de a fi «suficient de accesibile și precise încât să înlăture orice
risc de arbitrariu, astfel încât cetățeanul să poată avea o indicare
precisă asupra normelor aplicabile într-o anumită situație»
(Cauza Silver contra Regatului Unit, 1983)”.
În opinia autorului excepției de neconstituționalitate, textele
de lege criticate contravin următoarelor dispoziții din Constituție:
art. 20 care se referă la interpretarea și aplicarea dispozițiilor
constituționale privind drepturile și libertățile cetățenilor, precum
și la prioritatea reglementărilor internaționale în domeniul
drepturilor fundamentale ale omului în raport cu legile interne și
art. 22 alin. (2) potrivit căruia nimeni nu poate fi supus torturii și
niciunui fel de pedeapsă sau de tratament inuman ori degradant.
Se invocă, de asemenea, și prevederile art. 14 din Convenția
pentru apărarea drepturilor omului și a libertăților fundamentale
referitoare la interzicerea discriminării, precum și art. 1
paragraful 1 din Protocolul nr. 12 la aceeași convenție, potrivit
căruia exercitarea oricărui drept prevăzut de lege trebuie să fie
asigurată fără nicio discriminare bazată, în special, pe sex, pe

MONITORUL OFICIAL AL ROMÂNIEI, PARTEA I, Nr. 96/18.II.2009
rasă, culoare, limbă, religie, opinii politice sau orice alte opinii,
origine națională sau socială, apartenență la o minoritate
națională, avere, naștere sau orice altă situație.
Curtea de Apel București — Secția a VIII-a contencios
administrativ și fiscal consideră că susținerile reclamantului
nu vizează în esență neconstituționalitatea textelor de lege
criticate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile criticate din
Ordonanța de urgență a Guvernului nr. 194/2002 sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Examinând excepția de neconstituționalitate, Curtea
observă, mai întâi, în ceea ce privește obiectul acesteia, că, în
temeiul art. 7 din Ordonanța de urgență a Guvernului nr. 55/2007
privind înființarea Oficiului Român pentru Imigrări prin

9

reorganizarea Autorității pentru străini și a Oficiului Național
pentru Refugiați, precum și modificarea și completarea unor acte
normative, Ordonanța de urgență a Guvernului nr. 194/2002 a
fost republicată în Monitorul Oficial al României, Partea I, nr. 421
din 5 iunie 2008, iar după renumerotare textele criticate se
regăsesc la art. 82 alin. (5), art. 87 alin. (1) lit. b) și art. 106
alin. (4), conținutul acestora fiind identic cu al textelor în
numerotarea anterioară. Așadar, Curtea urmează să ia în
considerare aceste din urmă prevederi ca obiect al excepției.
În continuare, Curtea constată că textele de lege criticate
reprezintă norme procedurale care nu contravin niciuneia dintre
dispozițiile constituționale ori convenționale invocate de autorul
excepției și care sunt redactate într-o manieră deosebit de clară
și precisă, astfel încât orice persoană își poate adapta conduita
în funcție de dispozițiile acestora.
Curtea observă că în argumentarea excepției autorul
acesteia dezvoltă o serie de aspecte legate de situația de fapt,
detaliind împrejurările concrete ale cazului său. Cu privire la
aceste susțineri, Curtea reține că problemele legate de aplicarea
legii și de interpretarea prevederilor legale la spețe
individualizate nu sunt de competența instanței de contencios
constituțional, ci a instanțelor de judecată învestite cu
soluționarea litigiilor în cadrul cărora se ridică excepțiile de
neconstituționalitate.
În plus, Curtea Constituțională nu se poate substitui instanței
de judecată pentru a stabili dacă acțiunile unei persoane
determinate — în cazul de față trecerea, în anumite împrejurări,
a frontierei României de către autorul prezentei excepții — au
constituit sau nu o încălcare a prevederilor imperative ale legii
care ănu a fost dovedită dincolo de orice dubiu”. În caz contrar,
Curtea ar nesocoti principiul independenței judecătorilor, statuat
în art. 124 alin. (3) din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 82 alin. (5), art. 87 alin. (1) lit. b) și art. 106 alin. (4) din
Ordonanța de urgență a Guvernului nr. 194/2002 privind regimul străinilor în România, excepție ridicată de Cataltepe Cengiz în
Dosarul nr. 2.547/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

10

MONITORUL OFICIAL AL ROMÂNIEI, PARTEA I, Nr. 96/18.II.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Planului național de protecție
a apelor subterane împotriva poluării și deteriorării
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Planul național de protecție a apelor subterane împotriva
poluării și deteriorării, prevăzut în anexa care face parte integrantă din prezenta
hotărâre.
Art. 2. — Ministerul Mediului transmite Comisiei Europene textele
principalelor reglementări de drept intern pe care le emite sau pe care le adoptă
Guvernul în domeniul reglementat de prezenta hotărâre.
*
Prezenta hotărâre transpune Directiva Parlamentului European și a
Consiliului 2006/118/CE privind protecția apelor subterane împotriva poluării și
deteriorării, publicată în Jurnalul Oficial al Uniunii Europene (JOUE) seria L nr. 372
din 27 decembrie 2006.
PRIM-MINISTRU

EMIL BOC
Contrasemnează:
Ministrul mediului,
Nicolae Nemirschi
p. Ministrul economiei,
Tudor Șerban,
secretar de stat
Ministrul agriculturii,
pădurilor și dezvoltării rurale,
Ilie Sârbu
Departamentul pentru Afaceri Europene,
Vasile Pușcaș,
secretar de stat
București, 29 ianuarie 2009.
Nr. 53.

ANEXĂ

PLANUL NAȚIONAL
de protecție a apelor subterane împotriva poluării și deteriorării
Art. 1. — (1) Prezentul plan are ca scop stabilirea măsurilor
specifice necesare pentru prevenirea și controlul poluării apelor
subterane, în vederea atingerii obiectivelor de protecție a apelor
prevăzute la art. 21 alin. (1) lit. e)—g) din Legea apelor
nr. 107/1996, cu modificările și completările ulterioare. Aceste
măsuri includ în special:
a) criterii pentru evaluarea stării chimice bune a apelor
subterane;
b) criterii pentru identificarea și inversarea tendințelor
crescătoare semnificative și durabile, precum și pentru definirea
nivelurilor de pornire pentru inversarea tendințelor.
(2) Prezentul plan detaliază dispozițiile referitoare la
prevenirea sau limitarea evacuărilor de poluanți în apele
subterane prevăzute în Legea nr. 107/1996, cu modificările și
completările ulterioare, cu scopul de a preveni deteriorarea stării
tuturor corpurilor de ape subterane.

(3) Autoritatea publică centrală în domeniul apelor este
desemnată autoritatea responsabilă pentru promovarea și
coordonarea prezentului plan, iar Administrația Națională ăApele
Române” este desemnată autoritatea pentru implementarea
acestuia.
(4) Autoritatea de implementare pune în aplicare prevederile
prezentului plan în cadrul activităților sale de autorizare și control
al folosințelor de apă, precum și de monitorizare a resurselor de
apă, realizează raportările periodice pe baza rezultatelor
programului de monitorizare a apelor subterane și elaborează
propuneri în vederea eliminării și reducerii poluării apelor
subterane, pe care le înaintează spre aprobare autorității
responsabile.

MONITORUL OFICIAL AL ROMÂNIEI, PARTEA I, Nr. 96/18.II.2009
Art. 2. — Pentru aplicarea prezentului plan, expresiile de mai
jos semnifică după cum urmează:
a) standard de calitate a apelor subterane — un standard de
calitate a mediului exprimat drept concentrația unui anumit
poluant, grup de poluanți sau a unui indicator al poluării în apa
subterană, care nu trebuie depășit, pentru a proteja sănătatea
oamenilor și mediul;
b) valoare de prag — un standard de calitate a apelor
subterane stabilit potrivit dispozițiilor art. 3;
c) tendință crescătoare semnificativă și durabilă — orice
creștere semnificativă, din punct de vedere statistic și al
mediului, a concentrației unui poluant, grup de poluanți sau a
unui indicator al poluării în apele subterane, pentru care se
consideră necesară o inversare a tendinței potrivit dispozițiilor
art. 5;
d) evacuare de poluanți în apele subterane — introducerea
directă sau indirectă de poluanți în apele subterane ca urmare
a activității umane;
e) nivelul fondului geochimic natural — concentrația unei
substanțe sau valoarea unui indicator într-un corp de ape
subterane care corespunde absenței deteriorărilor antropice sau
numai unor modificări minore față de condițiile naturale
neperturbate;
f) nivel de bază — valoarea medie măsurată cel puțin în
cursul anilor de referință 2007 și 2008, pe baza programelor de
monitorizare puse în aplicare în temeiul art. 35 din Legea
nr. 107/1996, cu modificările și completările ulterioare, sau, în
cazul substanțelor identificate după acești ani de referință, în
cursul primei perioade reprezentative pentru care sunt
disponibile date de monitorizare.
Art. 3. — (1) Pentru evaluarea stării chimice a unui corp sau
a unui grup de corpuri de apă subterană, potrivit dispozițiilor
pct. 2.3 din anexa nr. 11 la Legea nr. 107/1996, cu modificările
și completările ulterioare, se utilizează următoarele criterii:
a) standardele de calitate a apelor subterane, prevăzute în
anexa nr. 1;
b) valorile de prag stabilite pentru poluanții, grupurile de
poluanți și indicatori ai poluării care au fost identificați ca având
o contribuție la caracterizarea corpurilor sau a grupurilor de
corpuri de apă subterană ca fiind la risc; stabilirea valorilor de
prag se face în conformitate cu procedura prevăzută în anexa
nr. 2 partea A, luându-se în considerare cel puțin poluanții din
lista prevăzută în partea B a anexei nr. 2.
(2) Valorile de prag pentru determinarea stării chimice bune
a apelor subterane au în vedere protecția corpului de ape
subterane în conformitate cu partea A pct. 1—3 din anexa nr. 2,
referindu-se, în special, la impactul apelor subterane asupra
apelor de suprafață asociate și asupra ecosistemelor terestre și
a zonelor umede direct dependente, precum și la interacțiunea
lor cu acestea, ținând seama, printre altele, de cunoștințele în
materie de toxicologie umană și de ecotoxicologie.
(3) În funcție de gradul de omogenitate al fondului geochimic
natural al apelor subterane, valorile de prag se stabilesc la nivel
național, respectiv la nivelul părții din districtul hidrografic
internațional al fluviului Dunărea aflate pe teritoriul României,
sau la nivel de district hidrografic, la nivelul unui corp sau al unui
grup de corpuri de ape subterane.
(4) În cazul corpurilor de ape subterane deținute în comun
de România și unul sau două state membre ale Uniunii
Europene și al corpurilor de ape subterane în care apa
subterană traversează granița cu un stat membru al Uniunii
Europene, stabilirea valorilor de prag face obiectul coordonării
cu statele membre în cauză, potrivit dispozițiilor Legii
nr. 107/1996, cu modificările și completările ulterioare.
(5) În cazul corpurilor de ape subterane deținute în comun
de România și un alt stat care nu este membru al Uniunii
Europene, statul român, prin autoritatea responsabilă,
întreprinde demersurile necesare în vederea stabilirii valorilor

11

de prag în coordonare cu statul în cauză, potrivit dispozițiilor
Legii nr. 107/1996, cu modificările și completările ulterioare.
(6) În scopul elaborării schemelor directoare de management
și amenajare a apelor pe bazine hidrografice, autoritatea de
implementare stabilește propunerile pentru valorile de prag, în
conformitate cu alin. (1) lit. b), și le transmite autorității
responsabile în vederea aprobării prin ordin al conducătorului
acesteia.
(7) Toate valorile de prag aprobate de autoritatea
responsabilă se publică în schemele directoare de management
și amenajare a apelor, care urmează să fie prezentate potrivit
dispozițiilor art. 43 alin. (1) din Legea nr. 107/1996, cu
modificările și completările ulterioare, inclusiv un rezumat al
informațiilor prevăzute în partea C a anexei nr. 2.
(8) Lista valorilor de prag se modifică atunci când noi
informații despre poluanți, grupuri de poluanți sau indicatori ai
poluării arată faptul că ar trebui să se stabilească o valoare de
prag pentru o nouă substanță, că ar trebui să se modifice o
valoare de prag existentă sau că o valoare de prag eliminată
anterior de pe listă ar trebui reintrodusă, pentru a proteja
sănătatea oamenilor și mediul.
(9) Valorile de prag pot fi eliminate de pe listă atunci când
corpul de ape subterane în cauză nu mai este la risc din cauza
poluanților, a grupurilor de poluanți sau a indicatorilor de poluare
pentru care au fost stabilite.
(10) Orice astfel de modificări ale listei valorilor de prag se
raportează în cadrul revizuirii periodice a schemelor directoare
de management și amenajare a apelor.
(11) La solicitarea Comisiei Europene, autoritatea
responsabilă transmite acesteia informațiile prevăzute la alin. (7)
referitoare la valorile de prag stabilite pentru apele subterane
din România.
Art. 4. — (1) Autoritatea de implementare utilizează
procedura descrisă la alin. (2) pentru evaluarea stării chimice a
corpurilor de ape subterane. Pentru aplicarea acestei proceduri,
corpurile de ape subterane pot fi grupate în conformitate cu
anexa nr. 11 la Legea nr. 107/1996, cu modificările și
completările ulterioare.
(2) Se consideră că un corp sau un grup de corpuri de ape
subterane este în stare chimică bună atunci când:
a) monitorizarea relevantă demonstrează că sunt îndeplinite
condițiile stabilite la subpct. 2.3.2 din anexa nr. 11 la Legea
nr. 107/1996, cu modificările și completările ulterioare; sau
b) valorile corespunzătoare standardelor de calitate a apelor
subterane, enumerate în anexa nr. 1, și valorile de prag
relevante, stabilite potrivit dispozițiilor art. 3 și anexei nr. 2, nu
sunt depășite în niciun punct de monitorizare din corpul sau din
grupul de corpuri de ape subterane; sau
c) valoarea corespunzătoare unui standard de calitate a
apelor subterane sau valoarea de prag este depășită în unul sau
în mai multe puncte de monitorizare, însă o investigație
corespunzătoare efectuată în conformitate cu anexa nr. 3
confirmă că:
(i) pe baza evaluării prevăzute la pct. 3 din anexa nr. 3,
concentrațiile de poluanți care depășesc standardele
de calitate a apelor subterane sau valorile de prag nu
sunt considerate ca prezentând un risc semnificativ
pentru mediu, ținându-se seama, după caz, de
întinderea pe care corpul de ape subterane este
afectat;
(ii) sunt îndeplinite celelalte condiții pentru o stare chimică
bună a apelor subterane prevăzute la subpct. 2.3.2 din
anexa nr. 11 la Legea nr. 107/1996, cu modificările și
completările ulterioare, potrivit dispozițiilor pct. 4 din
anexa nr. 3;

12
(iii)

MONITORUL OFICIAL AL ROMÂNIEI, PARTEA I, Nr. 96/18.II.2009

sunt îndeplinite cerințele art. 5 alin. (1) din Legea
nr. 107/1996, cu modificările și completările ulterioare,
în conformitate cu pct. 4 din anexa nr. 3, pentru
corpurile de ape subterane identificate potrivit
dispozițiilor art. 26 din Legea nr. 107/1996, cu
modificările și completările ulterioare;
(iv) capacitatea corpului de ape subterane sau a oricărui
corp din grupul de corpuri de ape subterane de a fi
utilizat de către om nu a fost compromisă în mod
semnificativ prin poluare.
(3) Alegerea punctelor de monitorizare a apelor subterane
trebuie să îndeplinească cerințele prevăzute la pct. 2.4 din
anexa nr. 11 la Legea nr. 107/1996, cu modificările și
completările ulterioare, fiind concepută astfel încât să ofere o
imagine coerentă și globală asupra stării chimice a apelor
subterane și să furnizeze date de monitorizare reprezentative.
(4) Autoritatea de implementare elaborează un rezumat al
evaluării stării chimice a apelor subterane ca parte integrantă a
schemelor directoare de management și amenajare a apelor,
realizate potrivit dispozițiilor art. 43 alin. (1) din Legea
nr. 107/1996, cu modificările și completările ulterioare, care se
publică odată cu aceste scheme.
(5) Rezumatul prevăzut la alin. (4), stabilit la nivelul
districtului de bazin hidrografic sau la nivelul părții din districtul
hidrografic internațional al fluviului Dunărea aflate pe teritoriul
României, include, de asemenea, o explicație a modului în care
depășirile standardelor de calitate a apelor subterane sau ale
valorilor de prag în anumite puncte de monitorizare a corpurilor
de apă au fost luate în considerare în evaluarea finală.
(6) În cazul în care un corp de ape subterane este clasificat
ca având o stare chimică bună, potrivit dispozițiilor alin. (2) lit. c),
autoritatea de implementare include în programul de măsuri
pentru bazinul hidrografic respectiv, realizat în conformitate cu
art. 43 alin. (2) din Legea nr. 107/1996, cu modificările și
completările ulterioare, măsurile necesare pentru a proteja
ecosistemele acvatice, ecosistemele terestre și utilizarea de
către om a apelor subterane, pe partea din corpul de ape
subterane reprezentată de punctul sau punctele de monitorizare
în care s-a depășit valoarea corespunzătoare unui standard de
calitate a apelor subterane sau unei valori de prag.
Art. 5. — (1) Pe baza rezultatelor monitorizării, prin studii de
specialitate efectuate în cadrul autorității de implementare, se
identifică orice tendință crescătoare semnificativă și durabilă în
concentrațiile poluanților, grupurilor de poluanți sau ale
indicatorilor de poluare observate în corpurile sau în grupurile
de corpuri de ape subterane identificate ca fiind la risc și se
definește nivelul de pornire pentru inversarea acestei tendințe,
în conformitate cu anexa nr. 4.
(2) În conformitate cu partea B din anexa nr. 4, autoritatea
de implementare include în programul de măsuri realizat potrivit
dispozițiilor art. 43 alin. (2) din Legea nr. 107/1996, cu
modificările și completările ulterioare, toate măsurile necesare
pentru inversarea tendințelor care prezintă un risc semnificativ
de afectare a sănătății oamenilor, a calității ecosistemelor
acvatice ori terestre sau a utilizărilor legitime, reale ori potențiale,
ale mediului acvatic, pentru a reduce progresiv poluarea și
pentru a preveni deteriorarea apelor subterane.
(3) Autoritatea responsabilă aprobă prin ordin al
conducătorului său, la propunerea autorității de implementare,
nivelul de pornire pentru inversarea tendinței, ca procent din
nivelul standardelor de calitate a apelor subterane stabilite în
anexa nr. 1 și al valorilor de prag stabilite potrivit dispozițiilor
art. 3, pe baza tendinței identificate și a riscului asupra mediului
asociat acesteia, în conformitate cu partea B pct. 1 din anexa
nr. 4.
(4) Schemele directoare de management și amenajare a
apelor, prezentate potrivit dispozițiilor art. 43 alin. (1) din Legea

nr. 107/1996, cu modificările și completările ulterioare, vor
cuprinde un rezumat privind:
a) modul în care evaluarea tendinței în puncte individuale de
monitorizare într-un corp sau într-un grup de corpuri de apă
subterană a contribuit, potrivit dispozițiilor pct. 2.5 din anexa
nr. 11 la Legea nr. 107/1996, cu modificările și completările
ulterioare, la stabilirea faptului că aceste corpuri sunt supuse
unei tendințe crescătoare semnificative și durabile a
concentrației oricărui poluant sau unei inversări a acestei
tendințe; și
b) argumentele pe care se bazează stabilirea nivelurilor de
pornire pentru inversarea tendințelor, definite conform alin. (3).
(5) În situația în care este necesar să se evalueze impactul
penelor de poluare existente în corpurile de apă subterană, care
pot duce la nerealizarea obiectivelor prevăzute la art. 21 din
Legea nr. 107/1996, cu modificările și completările ulterioare, și,
în special, al acelor pene de poluare care rezultă din surse de
poluare punctuale și din terenuri contaminate, autoritatea
responsabilă include în lista temelor de cercetare-dezvoltare
finanțate anual de la bugetul de stat, prin bugetul propriu,
evaluări suplimentare ale tendințelor pentru poluanții identificați,
pentru a verifica dacă penele de poluare provenind din siturile
contaminate nu se extind, nu deteriorează starea chimică a
corpului sau a grupului de corpuri de apă subterană și nu
prezintă un risc pentru sănătatea oamenilor și pentru mediu.
Rezultatele acestor evaluări sunt rezumate în schemele
directoare de management și amenajare a apelor, realizate
potrivit dispozițiilor art. 43 alin. (1) din Legea nr. 107/1996, cu
modificările și completările ulterioare.
Art. 6. — (1) Pentru a realiza obiectivul de prevenire sau de
limitare a evacuărilor de poluanți în apele subterane, stabilit
potrivit dispozițiilor art. 21 alin. (1) lit. e) din Legea nr. 107/1996,
cu modificările și completările ulterioare, autoritatea de
implementare include în programul de măsuri:
a) toate măsurile necesare pentru a preveni evacuările în
apele subterane ale oricăror substanțe periculoase, fără a aduce
atingere prevederilor alin. (2) și (3). Pentru identificarea acestor
substanțe, se iau în considerare, în special, substanțele
periculoase care aparțin familiilor sau grupurilor de poluanți
prevăzute la pct. 1—6 din anexa nr. 6 la Legea nr. 107/1996, cu
modificările și completările ulterioare, precum și substanțele
care aparțin familiilor sau grupurilor de poluanți prevăzute la
pct. 7—9 din anexa menționată, atunci când acestea sunt
considerate periculoase;
b) toate măsurile necesare pentru a limita evacuările în apele
subterane ale poluanților enumerați în anexa nr. 6 la Legea
nr. 107/1996, cu modificările și completările ulterioare, care nu
sunt considerați periculoși, precum și ale celorlalți poluanți
nepericuloși care nu sunt enumerați în anexa menționată, dar
care prezintă un risc real ori potențial de poluare, astfel încât
aceste evacuări să nu conducă la deteriorare sau la tendințe
crescătoare semnificative și durabile ale concentrațiilor
poluanților în apele subterane. Aceste măsuri țin seama, cel
puțin, de cele mai bune practici stabilite, inclusiv de cele mai
bune practici de mediu și de cele mai bune tehnici disponibile
prevăzute în legislația în domeniul protecției mediului.
(2) Cu scopul de a stabili măsurile prevăzute la alin. (1) lit.a)
sau b), autoritatea responsabilă poate include în lista temelor de
cercetare-dezvoltare finanțate anual de la bugetul de stat, prin
bugetul propriu, studii hidrogeochimice prin care să fie
identificate circumstanțele în care poluanții enumerați în anexa
nr. 6 la Legea nr. 107/1996, cu modificările și completările
ulterioare, în special metalele esențiale și compușii acestora
menționați la pct. 7 din aceeași anexă, sunt considerați
periculoși sau nepericuloși.
(3) Evacuările de poluanți provenind din surse difuze de
poluare care au un impact asupra stării chimice a apelor

MONITORUL OFICIAL AL ROMÂNIEI, PARTEA I, Nr. 96/18.II.2009
subterane sunt luate în considerare de fiecare dată când acest
lucru este posibil din punct de vedere tehnic.
(4) Fără a aduce atingere cerințelor mai stricte stabilite de
legislația în vigoare, autoritatea de implementare poate excepta
de la măsurile prevăzute la alin. (1) evacuările de poluanți care
sunt:
a) rezultatul evacuărilor directe autorizate potrivit dispozițiilor
art. 20 alin. (2)—(6) din Legea nr. 107/1996, cu modificările și
completările ulterioare;
b) într-o cantitate și o concentrație atât de mici încât să fie
înlăturat orice pericol prezent sau viitor de deteriorare a calității
apelor subterane receptoare;
c) consecințele unor accidente sau circumstanțe
excepționale datorate unor cauze naturale care nu au putut fi
prevăzute, evitate ori atenuate în mod rezonabil;
d) rezultatul unei realimentări sau al unei îmbogățiri artificiale
a corpurilor de ape subterane autorizate potrivit dispozițiilor lit. C
paragraful 3 lit. f) din anexa nr. 3 la Legea nr. 107/1996, cu
modificările și completările ulterioare;
e) imposibil de evitat sau de limitat din punct de vedere tehnic
fără a recurge la:
(i) măsuri care ar spori riscurile pentru sănătatea
oamenilor sau pentru calitatea mediului în ansamblu;
sau
(ii) măsuri cu un cost disproporționat, menite să
îndepărteze cantități de poluanți din solul sau din
subsolul contaminat ori să controleze infiltrarea
acestora în solul sau în subsolul în cauză;
f) rezultatul unor intervenții în apele de suprafață, menite,
între altele, să atenueze efectele inundațiilor și ale secetelor și
să asigure gestionarea apei și a cursurilor de apă, inclusiv la

13

nivel internațional. Aceste activități, inclusiv excavarea,
dragarea, reamplasarea și depunerea de sedimente în apele de
suprafață, se desfășoară în conformitate cu legislația specifică
și, după caz, cu permisele și autorizațiile eliberate pe baza
acestor norme, cu condiția ca evacuările în cauză să nu
compromită realizarea obiectivelor de mediu stabilite pentru
corpurile de apă în cauză, potrivit dispozițiilor art. 21 alin. (1)
lit. e)—g) din Legea nr. 107/1996, cu modificările și completările
ulterioare.
(5) Exceptările prevăzute la alin. (4) se pot acorda numai
atunci când autoritatea responsabilă a constatat că se
efectuează o monitorizare eficientă a corpurilor de apă
subterană în cauză, potrivit dispozițiilor pct. 2.4.2. din anexa
nr. 11 la Legea nr. 107/1996, cu modificările și completările
ulterioare, sau o altă monitorizare corespunzătoare.
(6) Autoritatea de implementare întocmește inventarul la
nivel național al exceptărilor acordate potrivit alin. (4), detaliat
pe tipul evacuărilor și pe districte de bazin, pe care îl va actualiza
anual și îl va transmite autorității responsabile, care, la cererea
Comisiei Europene, transmite acesteia notificări cu privire la
acest inventar.
Art. 7. — Până la data de 22 decembrie 2013, orice nouă
procedură de autorizare desfășurată în temeiul art. 6 din
Programul de eliminare treptată a evacuărilor, emisiilor și
pierderilor de substanțe prioritar periculoase, aprobat prin
Hotărârea Guvernului nr. 351/2005, cu modificările și
completările ulterioare, se face cu respectarea prevederilor
art. 3—5.
Art. 8. — Anexele nr. 1—4 fac parte integrantă din prezentul
plan.

ANEXA Nr.1
la plan

S TA N D A R D E D E C A L I TAT E A A P E L O R S U B T E R A N E

1. Pentru a evalua starea chimică a apelor subterane potrivit
dispozițiilor art. 4 din Planul național de protecție a apelor
subterane împotriva poluării și deteriorării, denumit în continuare
Plan național, următoarele standarde de calitate a apelor
subterane corespund standardelor de calitate prevăzute la
subpct. 2.3.2 din anexa nr. 11 la Legea apelor nr. 107/1996, cu
modificările și completările ulterioare:
Standarde
de calitate

Poluanți

Nitrați

50 mg/l

Substanțe active din pesticide,
inclusiv metaboliții, produșii de
degradare și de reacție relevanți1)

0,1 μg/l
0,5 μg/l (total)2)

2. Rezultatele aplicării standardelor de calitate pentru
pesticide, în conformitate cu modalitățile prevăzute în Planul
național, nu aduc atingere rezultatelor procedurilor de evaluare

a riscului cerute de Hotărârea Guvernului nr. 1.559/2004, cu
modificările și completările ulterioare, sau de Hotărârea
Guvernului nr. 956/2005, cu modificările și completările
ulterioare.
3. Atunci când, pentru un anumit corp de ape subterane, se
consideră că standardele de calitate a apelor subterane ar putea
împiedica realizarea obiectivelor de mediu specificate la art. 21
din Legea nr. 107/1996, cu modificările și completările ulterioare,
pentru corpurile de ape de suprafață asociate, sau ar putea
determina o reducere semnificativă a calității ecologice ori
chimice a unor astfel de corpuri de apă sau daune semnificative
ecosistemelor terestre care depind direct de corpul de apă
subterană respectiv, se stabilesc valori de prag mai stricte,
potrivit dispozițiilor art. 3 și anexei nr. 3 la Planul național.
Programele și măsurile cerute în raport cu o astfel de valoare de
prag se aplică, de asemenea, activităților din domeniul de
aplicare al Hotărârii Guvernului nr. 964/2000 privind aprobarea
Planului de acțiune pentru protecția apelor împotriva poluării cu
nitrați proveniți din surse agricole, cu modificările și completările
ulterioare.

1) Pesticide înseamnă produsele de protecție a plantelor și produsele biocide, astfel cum sunt definite la art. 3 din Hotărârea Guvernului nr. 1.559/2004
privind procedura de omologare a produselor de protecție a plantelor în vederea plasării pe piață și a utilizării lor pe teritoriul României, cu modificările și completările
ulterioare, și respectiv, la art. 10 din Hotărârea Guvernului nr. 956/2005 privind plasarea pe piață a produselor biocide, cu modificările și completările ulterioare.
2) Total înseamnă suma tuturor pesticidelor detectate și cuantificate în cadrul procedurii de monitorizare, inclusiv metaboliții, produșii de degradare și de
reacție relevanți.

14

MONITORUL OFICIAL AL ROMÂNIEI, PARTEA I, Nr. 96/18.II.2009
ANEXA Nr. 2
la plan

VA L O R I L E D E P R A G

pentru poluanții și indicatorii de poluare ai apelor subterane
PARTEA A

PARTEA B

Instrucțiuni referitoare la stabilirea valorilor de prag, în

Lista minimală a poluanților și a indicatorilor acestora
care trebuie luați în considerare la stabilirea valorilor de prag
potrivit dispozițiilor art. 3 din Planul național de protecție
a apelor subterane împotriva poluării și deteriorării

conformitate cu art. 3 din Planului național de protecție a apelor
subterane împotriva poluării și deteriorării

Valorile de prag se stabilesc pentru toți poluanții și indicatorii
de poluare care, în temeiul caracterizării realizate potrivit
dispozițiilor art. 43 alin. (14) din Legea apelor nr. 107/1996, cu
modificările și completările ulterioare, caracterizează corpurile
sau grupurile de corpuri de apă subterană ca fiind la risc de a nu
avea o stare chimică bună.
Valorile de prag se stabilesc astfel încât, în cazul în care ele
sunt depășite de rezultatele monitorizării într-un punct de
monitorizare reprezentativ, aceasta să indice riscul ca una ori
mai multe dintre condițiile pentru starea chimică bună a apelor
subterane, prevăzute la art. 4 alin. (2) lit. c), pct. (ii), (iii) și (iv) din
Planul național de protecție a apelor subterane împotriva poluării
și deteriorării, să nu fie îndeplinite.
Atunci când propune valorile de prag, autoritatea de
implementare ține seama de următoarele:
1. determinarea valorilor de prag trebuie să se bazeze pe
următoarele elemente:
a) extinderea interacțiunilor dintre apele subterane și
ecosistemele acvatice asociate și ecosistemele terestre
dependente;
b) legătura cu utilizările sau cu funcțiile legitime reale ori
potențiale ale apelor subterane;
c) toți poluanții care caracterizează corpurile de ape
subterane ca fiind la risc, ținându-se seama de lista minimală
stabilită în partea B;
d) caracteristicile hidrogeologice, inclusiv informațiile despre
nivelurile fondului geochimic natural și bilanțul apei;
2. determinarea valorilor de prag ia în considerare, de
asemenea, originea poluanților, eventuala lor prezență naturală,
toxicologia și tendința de dispersie, persistența și potențialul de
bioacumulare a acestor poluanți;
3. de fiecare dată când, din cauze hidrogeologice naturale,
se înregistrează niveluri ridicate ale fondului geochimic pentru
substanțe sau ioni ori indicatori ai acestora, aceste niveluri ale
fondului geochimic natural din corpul de ape subterane în cauză
sunt luate în considerare atunci când se stabilesc valorile de
prag;
4. determinarea valorilor de prag trebuie să se sprijine pe un
mecanism de control al datelor colectate, bazat pe evaluarea
calității datelor, pe considerații analitice, precum și pe nivelurile
fondului geochimic pentru substanțele care pot să apară atât
natural, cât și ca urmare a activităților umane.

1. Substanțe sau ioni ori indicatori care pot să apară atât
natural, cât și/sau ca urmare a activităților umane:
— arsen;
— cadmiu;
— plumb;
— mercur;
— amoniu;
— cloruri;
— sulfați.
2. Substanțe sintetice artificiale:
— tricloretilenă;
— tetracloretilenă.
3. Parametri care indică intruziunile saline sau de alt tip1):
— conductivitate.
PARTEA C
Informații cu privire la poluanții și indicatorii acestora
pentru care s-au stabilit valori de prag

Autoritatea de implementare rezumă, în schemele directoare
de management și amenajare a apelor, prezentate potrivit
dispozițiilor art. 43 din Legea nr. 107/1996, cu modificările și
completările ulterioare, modul în care s-a urmat procedura
stabilită în partea A.
Atunci când este posibil, se comunică în special:
a) informații privind numărul de corpuri sau de grupuri de
corpuri de apă subterană caracterizate la risc și privind poluanții
și indicatorii de poluare care contribuie la această clasificare,
inclusiv concentrațiile/valorile observate;
b) informații despre fiecare dintre corpurile de ape subterane
caracterizate ca fiind la risc, în special extinderea corpurilor,
relația dintre corpurile de ape subterane și apele de suprafață
asociate și ecosistemele terestre direct dependente și, în cazul
substanțelor care apar în mod natural, nivelurile fondului
geochimic natural în corpurile de ape subterane;
c) valorile de prag aplicabile la nivel național, la nivelul
districtelor hidrografice sau la nivelul unui corp ori al unui grup
de corpuri de ape subterane;
d) relația dintre valorile de prag și:
(i) nivelurile de fond geochimic observate, în cazul
substanțelor prezente în mod natural;
(ii) obiectivele de calitate a mediului și alte standarde de
protecție a apelor existente la nivel național, comunitar
sau internațional;
(iii) orice informații relevante privind toxicologia,
ecotoxicologia,
persistența,
potențialul
de
bioacumulare și tendința de dispersie a poluanților.

1) Referitor la concentrațiile saline rezultate în urma activităților umane, autoritatea de implementare poate propune valori de prag fie pentru sulfați și
cloruri, fie pentru conductivitate.

MONITORUL OFICIAL AL ROMÂNIEI, PARTEA I, Nr. 96/18.II.2009

15
ANEXA Nr. 3
la plan

E VA L U A R E A S T Ă R I I C H I M I C E A A P E L O R S U B T E R A N E

1. Procedura de evaluare pentru stabilirea stării chimice a
unui corp sau a unui grup de corpuri de apă subterană se
efectuează pentru toate corpurile ori grupurile de corpuri de ape
subterane caracterizate ca fiind la risc și pentru fiecare poluant
care contribuie la această caracterizare a corpului sau a grupului
de corpuri de ape subterane.
2. Atunci când se efectuează una dintre investigațiile
prevăzute la art. 4 alin. (2) lit. c) din Planul național de protecție
a apelor subterane împotriva poluării și deteriorării, denumit în
continuare Plan național, se iau în considerare:
a) informațiile colectate în cadrul caracterizării efectuate
potrivit dispozițiilor art. 43 alin. (14) din Legea apelor
nr. 107/1996, cu modificările și completările ulterioare, și ale
pct. 2.1, 2.2 și 2.3 din anexa nr. 13 la aceeași lege;
b) rezultatele rețelei de monitorizare a apelor subterane,
obținute în conformitate cu pct. 2.4 din anexa nr. 11 la Legea
nr. 107/1996, cu modificările și completările ulterioare; și
c) orice alte informații relevante, inclusiv o comparație a
mediei aritmetice anuale a concentrației poluanților relevanți
într-un punct de monitorizare cu standardele de calitate a apelor
subterane stabilite în anexa nr. 1 și cu valorile de prag stabilite
potrivit dispozițiilor art. 3 și ale anexei nr. 2 la Planul național.
3. Pentru a stabili dacă sunt îndeplinite condițiile pentru
starea chimică bună a apelor subterane, menționate la art. 4
alin. (2) lit. c) pct. (i) și (iv) din Planul național, atunci când este
relevant și necesar și pe baza unor agregări corespunzătoare
ale rezultatelor monitorizării, completate, acolo unde este
necesar, de estimări ale concentrațiilor pe baza unui model
conceptual al corpului sau al grupului de corpuri de ape
subterane, se estimează suprafața pe care corpul de ape

subterane are o medie aritmetică anuală a concentrației unui
poluant mai mare decât standardul de calitate a apei subterane
sau decât valoarea de prag.
4. Pentru a stabili dacă sunt îndeplinite condițiile pentru
starea chimică bună a apelor subterane, menționate la art. 4
alin. (2) lit. (c) pct. (ii) și (iii) din Planul național, atunci când este
relevant și necesar și pe baza rezultatelor relevante ale
monitorizării și a unui model conceptual adecvat al corpului de
ape subterane, autoritatea de implementare evaluează:
a) impactul poluanților asupra corpului de ape subterane;
b) cantitățile și concentrațiile poluanților care sunt transferați
sau care pot fi transferați din corpul de ape subterane către
apele de suprafață asociate și ecosistemele terestre direct
dependente;
c) impactul probabil al cantităților și concentrațiilor poluanților
transferați către apele de suprafață asociate și ecosistemele
terestre direct dependente;
d) întinderea oricărei intruziuni saline sau de altă natură în
corpul de ape subterane; și
e) riscul pe care îl prezintă poluanții din corpul de ape
subterane pentru calitatea apei captate sau care urmează să fie
captată din corpul de ape subterane în scopul consumului uman.
5. Starea chimică a corpului de ape subterane sau a grupului
de corpuri de ape subterane se prezintă pe hărți, potrivit
dispozițiilor pct. 2.4.5 și 2.5 din anexa nr. 11 la Legea
nr. 107/1996, cu modificările și completările ulterioare. În plus,
pe aceste hărți se vor indica toate punctele de monitorizare în
care standardele de calitate a apelor subterane și/sau valorile de
prag sunt depășite, atunci când acest lucru este relevant și
posibil.
ANEXA Nr. 4
la plan

IDENTIFICAREA ȘI INVERSAREA

tendințelor crescătoare semnificative și durabile
PARTEA A
Identificarea tendințelor crescătoare semnificative și durabile

Autoritatea de implementare identifică tendințele crescătoare
semnificative și durabile în toate corpurile de ape subterane sau
în toate grupurile de corpuri de ape subterane caracterizate ca
fiind la risc, în conformitate cu anexa nr. 13 la Legea apelor
nr. 107/1996, cu modificările și completările ulterioare, ținând
seama de următoarele cerințe:
1. potrivit dispozițiilor pct. 2.4 al anexei nr. 11 la Legea
nr. 107/1996, cu modificările și completările ulterioare,
programul de monitorizare este conceput astfel încât să
detecteze tendințele crescătoare semnificative și durabile în
concentrațiile poluanților identificați în temeiul art. 3 din Planul
național de protecție a apelor subterane împotriva poluării și
deteriorării, denumit în continuare Plan național;
2. procedura de identificare a tendințelor crescătoare
semnificative și durabile se bazează pe următoarele elemente:
a) frecvențele și punctele de monitorizare sunt alese astfel
încât să fie suficiente pentru:
(i) a furniza informațiile necesare pentru a garanta că
aceste tendințe crescătoare pot fi deosebite de

(ii)

(iii)

variațiile naturale, la un nivel corespunzător de
încredere și precizie;
a permite identificarea în timp util a acestor tendințe
crescătoare, astfel încât să se poată pune în aplicare
măsuri pentru a preveni sau cel puțin a atenua pe cât
posibil schimbările dăunătoare, semnificative din
punctul de vedere al mediului, în calitatea apelor
subterane. Dacă este posibil, această identificare va
avea loc pentru prima dată până în anul 2009 și va ține
seama de datele existente, în contextul raportului
privind identificarea tendințelor în cadrul primei scheme
directoare de management și amenajare a apelor,
prevăzute la art. 43 din Legea nr. 107/1996, cu
modificările și completările ulterioare, și, ulterior, cel
puțin o dată la 6 ani;
a ține seama de caracteristicile fizice și chimice
variabile în timp ale corpului de ape subterane, inclusiv
de condițiile de curgere și de ratele de reîncărcare,
precum și de timpul de percolare prin sol sau subsol a
apelor subterane;

16

MONITORUL OFICIAL AL ROMÂNIEI, PARTEA I, Nr. 96/18.II.2009

b) metodele de monitorizare și de analiză utilizate sunt
conforme cu principiile internaționale de control al calității,
inclusiv, în cazul în care sunt relevante, cu metodele
standardizate la nivel european și național, pentru a garanta
calitatea științifică echivalentă și comparabilitatea datelor
furnizate;
c) evaluarea se bazează pe o metodă statistică, cum ar fi
analiza regresiei, pentru analiza tendințelor în punctele de
monitorizare individuale pe baza seriilor de timp;
d) pentru a evita erori în identificarea tendințelor, toate
măsurătorile sub limita de cuantificare sunt stabilite la jumătate
din valoarea celei mai ridicate limite de cuantificare din seriile
de timp, cu excepția totalului pesticidelor;
3. identificarea tendințelor crescătoare semnificative și
durabile ale concentrațiilor substanțelor care apar atât în mod
natural, cât și ca rezultat al activităților umane, va lua în
considerare nivelurile de bază, precum și datele colectate
înainte de începerea programului de monitorizare, pentru a
raporta asupra identificării tendințelor în cadrul primei scheme
directoare de management și amenajare a apelor, prevăzută la
art. 43 din Legea nr. 107/1996, cu modificările și completările
ulterioare, atunci când aceste date sunt disponibile.
PARTEA B
Nivelurile de pornire pentru inversarea tendințelor

Autoritatea responsabilă propune spre aprobare prin
hotărâre a Guvernului măsurile pentru inversarea tendințelor
crescătoare semnificative și durabile identificate potrivit
dispozițiilor art. 5 din Planul național, ținând seama de
următoarele cerințe:
1. nivelul de pornire pentru punerea în aplicare a măsurilor
menite să inverseze tendințele crescătoare semnificative și
durabile corespunde unei concentrații a poluantului care este
egală cu 75% din valoarea standardului de calitate sau din
valoarea de prag pentru parametrul respectiv, stabilite în anexa
nr. 1 la Planul național, respectiv potrivit art. 3 din Planul
național, cu excepția cazului în care:

a) este necesar un nivel de pornire anterior pentru ca
măsurile de inversare a tendințelor să prevină cât mai eficient
economic sau cel puțin să atenueze pe cât posibil orice
schimbări dăunătoare, semnificative din punctul de vedere al
mediului, ale calității apelor subterane;
b) un nivel de pornire diferit este justificat atunci când limita
de detecție nu permite să se stabilească existența unei tendințe
la 75% din valorile standardelor sau valorilor de prag pentru
parametrii respectivi; sau
c) rata creșterii și reversibilitatea tendinței sunt astfel încât
un nivel de bază ulterior pentru măsurile de inversare a tendinței
ar permite în continuare prevenirea în cel mai economic mod cu
putință sau cel puțin atenuarea în măsura posibilului a oricăror
schimbări dăunătoare, semnificative din punctul de vedere al
mediului, în calitatea apelor subterane. Un astfel de nivel de
pornire ulterior nu trebuie să conducă la nicio întârziere în
respectarea termenelor-limită pentru obiectivele de mediu.
Pentru activitățile reglementate de Hotărârea Guvernului
nr. 964/2000 privind aprobarea Planului de acțiune pentru
protecția apelor împotriva poluării cu nitrați proveniți din surse
agricole, cu modificările și completările ulterioare, nivelul de
pornire pentru aplicarea măsurilor menite să inverseze
tendințele crescătoare semnificative și durabile se stabilește și
în conformitate cu Legea nr. 107/1996, cu modificările și
completările ulterioare, și, în special, prin aderarea la obiectivele
de mediu pentru protecția apelor, astfel cum au fost stabilite în
art. 21 din Legea nr. 107/1996, cu modificările și completările
ulterioare;
2. odată stabilit un nivel de pornire pentru inversarea
tendinței într-un corp de ape subterane caracterizat la risc, în
conformitate cu pct. 2.4.4 din anexa nr. 11 la Legea nr. 107/1996,
cu modificările și completările ulterioare, și cu pct. 1, acesta nu
se va mai modifica în cursul ciclului de 6 ani al schemei
directoare de management și amenajare a apelor, solicitată în
conformitate cu art. 43 din Legea nr. 107/1996, cu modificările
și completările ulterioare;
3. inversările tendințelor trebuie demonstrate, ținându-se
seama de dispozițiile relevante în materie de monitorizare
cuprinse la pct. 2 din partea A.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 96/18.II.2009 conține 16 pagini.

Prețul: 3,20 lei

&JUYDGY|324459]
ISSN 1453—4495

