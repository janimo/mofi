PARTEA I

Anul 177 (XXI) — Nr. 26

Marți, 13 ianuarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.721/2008. — Hotărâre privind organizarea și funcționarea
Ministerului Tineretului și Sportului ............................

2–9

DECIZII ALE PRIMULUI-MINISTRU
96. — Decizie pentru numirea domnului Răzvan Bobeanu
în funcția de secretar de stat la Ministerul Tineretului și
Sportului ....................................................................

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1. — Decizie a președintelui Agenției Naționale pentru
Resurse Minerale privind încetarea concesiunii
miniere pentru exploatarea zăcământului de nisip și
pietriș din perimetrul Zamfira, județul Prahova ..........

10

2. — Decizie a președintelui Agenției Naționale pentru
Resurse Minerale privind încetarea concesiunii
miniere pentru exploatarea resurselor/rezervelor de
nisip și pietriș din perimetrul Bănești—Movila, județul
Dâmbovița ..................................................................

10

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
268/2008. — Hotărâre pentru aprobarea Normei privind
operațiunile de stabilizare a ratei de dobândă la
creditele de export pe termen mediu și lung (NI-CST13-I/0) ........................................................................

11–15

Rectificări ..............................................................................

15

2

MONITORUL OFICIAL AL ROMÂNIEI, PARTEA I, Nr. 26/13.I.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Tineretului și Sportului
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 19 alin. (1) din Ordonanța
de urgență a Guvernului nr. 221/2008 privind stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Ministerul Tineretului și Sportului este organ de
specialitate al administrației publice centrale, cu personalitate
juridică, în subordinea Guvernului, care elaborează și asigură
aplicarea strategiei și politicilor Guvernului în domeniile
tineretului și sportului.
(2) Ministerul Tineretului și Sportului are sediul principal în
municipiul București, str. Vasile Conta nr. 16, sectorul 2, precum
și alte spații necesare desfășurării activității, situate în
str. Eremia Grigorescu nr. 26, sectorul 1, respectiv în str. Dem. I.
Dobrescu nr. 4—6, sectorul 1.
CAPITOLUL II
Principalele atribuții ale Ministerului Tineretului
și Sportului
Art. 2. — (1) În îndeplinirea rolului și a obiectivelor sale
generale, Ministerul Tineretului și Sportului exercită următoarele
atribuții principale:
a) asigură elaborarea strategiei de punere în aplicare a
Programului de guvernare în domeniile tineretului și sportului;
fundamentează și propune Guvernului politici în domeniile
tineretului și sportului;
b) inițiază, elaborează ori, după caz, avizează proiecte de
acte normative, în vederea realizării obiectivelor strategice și a
politicilor în domeniile tineretului și sportului;
c) asigură administrarea bunurilor proprietate publică și/sau
privată a statului încredințate, potrivit prevederilor legale;
d) asigură, în numele statului român, reprezentarea pe plan
intern și extern în domeniile tineretului și sportului;
e) asigură urmărirea aplicării și controlul respectării legilor și
a celorlalte acte normative din domeniile tineretului și sportului;
f) colaborează cu celelalte ministere și organe de specialitate
ale administrației publice centrale, cu autoritățile administrației
publice locale, cu alte instituții publice și persoane juridice de
drept public sau privat, române ori străine.
(2) Ministerul Tineretului și Sportului îndeplinește orice alte
atribuții stabilite prin lege sau prin alte acte normative privind
politicile în domeniile tineretului și sportului.
Art. 3. — (1) În îndeplinirea rolului și a obiectivelor sale în
domeniul activității de tineret, Ministerul Tineretului și Sportului
are următoarele atribuții specifice:
a) aplică politica guvernamentală pentru tineret,
fundamentează și elaborează studii și cercetări, analize și
prognoze privind problemele tineretului în mod direct, prin
instituțiile aflate în subordinea sa sau în colaborare cu persoane
juridice ori fizice autorizate;
b) colaborează și sprijină structurile de și pentru tineret, legal
constituite, în vederea atingerii obiectivelor cuprinse în
programele sale;
c) elaborează programe în scopul finanțării acțiunilor proprii;
d) autorizează și avizează desfășurarea activităților din
bazele proprii;

e) stabilește contacte la nivel internațional cu instituții și
organisme similare;
f) sprijină formarea, pregătirea și perfecționarea profesională
în domeniul tineretului în mod direct, prin instituțiile aflate în
subordinea sa sau în colaborare cu instituții și organisme de
specialitate din țară și din străinătate;
g) organizează activități de profil cu caracter național și
internațional, asigurându-se în acest fel participarea directă și
pe bază de reciprocitate la manifestări similare peste hotare;
h) înființează centre de tineret noi ori prin amenajarea
spațiilor și imobilelor neutilizate din domeniul public al statului
sau aflate în administrarea instituțiilor din subordinea sa;
i) colaborează direct cu Ministerul Educației, Cercetării și
Inovării, Ministerul Muncii, Familiei și Protecției Sociale,
Ministerul Dezvoltării Regionale și Locuinței sau prin structurile
specializate din subordine, în domenii de interes comun;
j) avizează proiectele de acte normative inițiate de alte
instituții în domeniul tineretului;
k) fundamentează și elaborează studii și cercetări, analize și
prognoze privind problematica studențească;
l) elaborează și implementează planul de reabilitare și de
extindere centrelor de agrement;
m) asigură organizarea și administrarea centrelor de
agrement;
n) elaborează regulamentul privind funcționarea și
administrarea centrelor de agrement, metodologia privind
repartizarea locurilor în taberele studențești și eliberarea
biletelor de tabără, precum și criteriile de eligibilitate ale
participanților;
o) elaborează și implementează planul de extindere și
dezvoltare a rețelei caselor de cultură ale studenților;
p) coordonează și monitorizează buna desfășurare a
activităților specifice caselor de cultură ale studenților și
Complexului Cultural Sportiv Studențesc ăTei” din București;
r) elaborează și derulează proiecte și programe naționale și
internaționale în interesul studenților;
s) acordă asistență de specialitate studenților și structurilor
asociative studențești în vederea elaborării unor proiecte și
programe care au următoarele obiective:
— impulsionarea participării studenților, sub diversele ei
forme, și anume: civică, culturală, economică și educațională,
politică, inclusiv prin implicarea acestora în actul decizional;
— stimularea creativității studenților;
— promovarea mobilității studenților în spațiul european;
— atenuarea impactului factorilor de risc care conduc la
marginalizare și excludere socială;
t) sprijină formarea, pregătirea și perfecționarea profesională
a studenților și tinerilor;
u) editează, produce și difuzează materiale de specialitate,
cuprinzând informații utile tinerilor, precum și instituțiilor și
structurilor asociative studențești implicate în activitatea de
tineret;
v) organizează tabere sociale și tematice pentru tineri;

MONITORUL OFICIAL AL ROMÂNIEI, PARTEA I, Nr. 26/13.I.2009
w) acreditează, în vederea colaborării, persoane juridice și
fizice, pentru organizarea de tabere pentru copii, studenți și
tineri.
Art. 4. — (1) În îndeplinirea rolului și a obiectivelor sale în
domeniul absorbției fondurilor europene, Ministerul Tineretului
și Sportului are următoarele atribuții specifice:
a) înființează centre noi pentru tineret cu responsabilități
directe în atragerea fondurilor comunitare pe domeniul tineret;
b) gestionează fonduri publice și fonduri atrase de la
organisme finanțatoare interne sau internaționale, pe care le
alocă susținerii inițiativelor tinerilor și ale structurilor
neguvernamentale de și pentru tineret, prin selecție competitivă
de proiecte desfășurată conform legislației specifice;
c) în calitate de gestionar, beneficiar sau partener accesează
fonduri structurale destinate susținerii politicilor de coeziune în
domeniul tineretului, cu respectarea metodologiei specifice;
d) aprobă programul de lucru anual al Agenției Naționale
pentru Programe Comunitare în Domeniul Educației și Formării
Profesionale, până la termenul impus de Comisia Europeană;
e) stabilește politicile și prioritățile naționale în domeniul
tineretului, pe acțiuni, măsuri de monitorizare și evaluare a
impactului proiectelor, care vor fi utilizate în comun de Agenția
Națională pentru Programe Comunitare în Domeniul Educației și
Formării Profesionale, cu scopul de a estima modul în care
programul ăYouth in Action” își atinge obiectivele la nivel
național, în general, și, în particular, modul în care contribuie la
modernizarea sistemelor și practicilor în domeniul sprijinirii
tineretului;
f) evaluează sistemul și procedurile de organizare și
funcționare a Agenției Naționale pentru Programe Comunitare în
Domeniul Educației și Formării Profesionale, în conformitate cu
Ghidul pentru autoritățile naționale referitor la Declarația de
asigurare ex-ante, stabilit de Comisia Europeană, în vederea
emiterii și trimiterii unei declarații de asigurare ex-ante la
termenul impus de aceasta, însoțită de documentele-suport
prevăzute de ghidul sus-menționat;
g) întocmește și aplică metodologia care va sta la baza
efectuării controlului secundar, pentru granturile comunitare
aferente diferitelor tipuri de proiecte;
h) supervizează mecanismul de control național primar și
secundar și centralizează rezultatele din rapoarte, în scopul
emiterii declarației anuale de asigurare;
i) controlează și coordonează activitatea Agenției Naționale
pentru Programe Comunitare în Domeniul Educației și Formării
Profesionale cu privire la managementul corect al fondurilor
comunitare pentru realizarea proiectelor din cadrul programului,
asigurând gestionarea corespunzătoare a acestora;
j) colaborează și consultă Comisia Europeană în vederea
monitorizării și supervizării Agenției Naționale pentru Programe
Comunitare în Domeniul Educației și Formării Profesionale;
k) stabilește un mecanism propriu de raportare și urmărire a
neregulilor și/sau fraudelor, în conformitate cu legislația în
vigoare;
l) emite, la fiecare sfârșit de an, o declarație de asigurare
ex-post comună, care să certifice: corectitudinea și transparența
sistemelor financiare și ale procedurilor Agenției Naționale
pentru Programe Comunitare în Domeniul Educației și Formării
Profesionale referitoare la managementul acțiunilor
descentralizate, probitatea conturilor, o asigurare rezonabilă
asupra faptului că resursele financiare alocate proiectelor
finanțate de Agenția Națională pentru Programe Comunitare în
Domeniul Educației și Formării Profesionale au fost folosite
pentru scopurile declarate în respectivele proiecte și în
conformitate cu principiile unui management financiar corect,
conform Regulamentului financiar comunitar, și, de asemenea,
că procedurile de control primar și secundar puse în practică pot
să garanteze în mod corespunzător legalitatea și regularitatea

3

tranzacțiilor subsecvente; această declarație va fi întocmită în
conformitate cu formatul impus de Comisia Europeană și va ține
cont de rezultatele controalelor desfășurate pe parcursul anului;
m) poate revoca, prin ordin al ministrului, actul de desemnare
a Agenției Naționale pentru Programe Comunitare în Domeniul
Educației și Formării Profesionale, din proprie inițiativă sau în
urma unei solicitări din partea Comisiei Europene, în
eventualitatea unor nereguli, neglijențe sau fraude care pot fi
atribuite Agenției Naționale pentru Programe Comunitare în
Domeniul Educației și Formării Profesionale; în cazul unor
deficiențe serioase repetate sau al unui management
neperformant al Agenției Naționale pentru Programe
Comunitare în Domeniul Educației și Formării Profesionale,
Comisia Europeană poate solicita Ministerului Tineretului și
Sportului revocarea actului de desemnare a Agenției Naționale
pentru Programe Comunitare în Domeniul Educației și Formării
Profesionale, cu o notificare în termen de 3 luni. Ministerul
Tineretului și Sportului poate revoca, prin ordin al ministrului,
actul de desemnare a Agenției Naționale pentru Programe
Comunitare în Domeniul Educației și Formării Profesionale,
pentru alte motive întemeiate. În acest caz, Ministerul Tineretului
și Sportului va notifica Comisiei Europene, precizând motivele,
cu cel puțin 6 luni înainte de data prevăzută, în vederea
încheierii mandatului Agenției Naționale pentru Programe
Comunitare în Domeniul Educației și Formării Profesionale.
(2) Finanțarea acțiunilor de tineret se poate face din venituri
realizate prin derularea de programe și acțiuni, din donații și
sponsorizări, precum și din fondurile alocate de la bugetul de
stat în acest scop.
Art. 5. — În îndeplinirea rolului și a obiectivelor sale în
domeniul activității sportive, Ministerul Tineretului și Sportului
are următoarele atribuții specifice:
a) elaborează și susține strategia generală a organizării și
dezvoltării activității sportive și reprezintă interesele statului în
raport cu federațiile sportive naționale;
b) elaborează normele generale de folosire a mijloacelor
materiale aflate în administrarea sa și a mijloacelor financiare
pentru activitatea sportivă, care provin din alocații de la bugetul
de stat;
c) colaborează cu ministerele și cu celelalte autorități ale
administrației publice centrale și locale, cu instituțiile de
cercetare și cu unitățile de învățământ și sanitare de specialitate
pentru organizarea și dezvoltarea educației fizice și sportului;
d) conlucrează cu Comitetul Olimpic Român în finanțarea și
derularea programelor privind pregătirea și participarea
sportivilor români la jocurile olimpice, precum și pentru
promovarea valențelor educative ale olimpismului;
e) supraveghează menținerea destinației bazelor sportive din
domeniul public sau privat al statului ori al unităților
administrativ-teritoriale, precum și a celor care au aparținut
domeniului public și au intrat în circuitul privat după anul 1989;
f) supraveghează menținerea destinației bazelor și/sau
instalațiilor sportive care au aparținut domeniului public sau
privat al statului ori al unităților administrativ-teritoriale și care,
ulterior, au fost dobândite ca active patrimoniale destinate
activității sportive sau vândute către societățile comerciale;
g) propune structura anuală a subvențiilor de la bugetul de
stat;
h) repartizează bugetul afectat activității sportive pentru:
— activitatea proprie și cea a unităților din subordinea sa;
— federațiile sportive naționale, în baza contractelor de
finanțare a obiectivelor și programelor sportive ale acestora;
— premierea performanțelor deosebite obținute la
competițiile sportive internaționale oficiale;
i) autorizează afilierea federațiilor sportive naționale la
federațiile sportive internaționale de profil și la alte foruri
continentale sau mondiale, precum și afilierea tuturor

4

MONITORUL OFICIAL AL ROMÂNIEI, PARTEA I, Nr. 26/13.I.2009

organizațiilor cu profil sportiv la forurile internaționale de
specialitate;
j) supraveghează și controlează respectarea de către
structurile sportive a dispozițiilor legale în vigoare și a
prevederilor cuprinse în statutele și în actele de constituire a
acestora;
k) organizează sau sprijină, potrivit legii, formarea, pregătirea
profesională și perfecționarea specialiștilor din domeniul
sportului, conlucrând în acest scop cu instituțiile și organismele
de specialitate din țară și din străinătate;
l) elaborează și duce la îndeplinire, în colaborare cu
autoritățile administrației publice locale, planurile de construire
și de modernizare a bazelor și instalațiilor sportive, în vederea
dezvoltării sportului de performanță de interes național și
internațional; avizează normativele tehnice în materie de baze
și instalații sportive;
m) recunoaște sau revocă, potrivit legii, existența unei
structuri sportive prin înscrierea, respectiv radierea acesteia din
Registrul sportiv;
n) avizează constituirea structurilor sportive, inclusiv
înscrierea ca persoane juridice a cluburilor sportive profesioniste
organizate ca societăți comerciale sportive pe acțiuni, respectiv
retrage avizul de funcționare a acestora;
o) elaborează criteriile de acordare și atribuie distincțiile și
titlurile sportive, altele decât cele stabilite prin lege;
p) sprijină organizarea și promovarea cercetării științifice și
asistenței medicale în domeniul sportiv;
r) autorizează desfășurarea pe teritoriul României a
campionatelor mondiale, europene și regionale și participarea
reprezentativelor naționale la campionatele mondiale și
europene organizate în străinătate, precum și la campionatele
regionale;
s) promovează măsurile de prevenire, control și reprimare a
folosirii substanțelor interzise și a metodelor neregulamentare
destinate să mărească în mod artificial capacitatea fizică a
sportivilor sau să modifice rezultatele competițiilor;
t) adoptă măsuri pentru prevenirea și combaterea violenței la
manifestările sportive;
u) reprezintă interesele statului în diferite organe și
organisme sportive internaționale; negociază și încheie acorduri,
înțelegeri, protocoale și alte documente de colaborare în
domeniul sportului cu organisme de specialitate din alte țări, pe
baza prevederilor legale în vigoare;
v) colaborează cu celelalte organe ale administrației publice
centrale și locale pentru susținerea sportului pentru toți și de
performanță, asigurarea unei eficiențe sporite pe linia
supravegherii și controlului, exercitării autorității disciplinare,
formării și perfecționării specialiștilor din domeniul sportului,
pentru corelarea finanțării activității sportive, prevenirea violenței
în sport și combaterea dopajului.
CAPITOLUL III
Structura organizatorică și conducerea
Ministerului Tineretului și Sportului
Art. 6. — (1) Structura organizatorică a Ministerului
Tineretului și Sportului, formată din direcții generale și direcții,
este prevăzută în anexa nr. 1. În cadrul acesteia, prin ordin al
ministrului tineretului și sportului se pot organiza servicii, birouri,
compartimente sau colective temporare și se poate stabili
numărul total al posturilor, numărul posturilor de conducere și
numărul posturilor de execuție, în condițiile legii, cu respectarea
numărului de posturi aprobat.
(2) Personalul Ministerului Tineretului și Sportului este
compus din demnitari și asimilați ai acestora, funcționari publici,
cu funcții publice generale sau specifice, și din personal
contractual.

(3) Numărul maxim de posturi pentru aparatul propriu al
Ministerului Tineretului și Sportului este de 381, exclusiv
demnitarii și posturile aferente cabinetului ministrului.
(4) Atribuțiile, sarcinile și răspunderile individuale ale
personalului din aparatul propriu al Ministerului Tineretului și
Sportului se stabilesc prin fișa postului, în conformitate cu
structura organizatorică prevăzută în anexa nr. 1, prin
regulamentul de organizare și funcționare a ministerului, aprobat
prin ordin al ministrului tineretului și sportului.
(5) Statul de funcții pentru aparatul propriu al Ministerului
Tineretului și Sportului se aprobă prin ordin al ministrului
tineretului și sportului.
(6) Încadrarea și salarizarea personalului se fac potrivit
prevederilor aplicabile personalului din administrația publică
centrală.
Art. 7. — (1) Conducerea Ministerului Tineretului și Sportului
este exercitată de ministru, ajutat de 2 secretari de stat și un
subsecretar de stat numiți prin decizie a primului-ministru;
funcția de ministru, funcția de secretar de stat și funcția de
subsecretar de stat sunt funcții de demnitate publică, potrivit
legii.
(2) Ministrul tineretului și sportului reprezintă Ministerul
Tineretului și Sportului în raporturile cu celelalte autorități
publice, cu organisme și organizații, precum și cu celelalte
persoane juridice și fizice din țară și din străinătate.
(3) Ministrul tineretului și sportului este ordonator principal
de credite.
(4) Secretarii de stat și subsecretarul de stat se
subordonează ministrului tineretului și sportului și îndeplinesc
atribuțiile stabilite prin ordin al ministrului tineretului și sportului.
(5) În exercitarea atribuțiilor sale, ministrul tineretului și
sportului emite ordine și instrucțiuni.
Art. 8. — (1) Ministerul Tineretului și Sportului are un secretar
general și un secretar general adjunct, înalți funcționari publici,
numiți în condițiile legii.
(2) Secretarul general și secretarul general adjunct sunt
subordonați ministrului tineretului și sportului și îndeplinesc
atribuțiile prevăzute de lege, de regulamentul de organizare și
funcționare și atribuții stabilite prin ordin al ministrului tineretului
și sportului.
Art. 9. — (1) Pe lângă ministrul tineretului și sportului
funcționează, ca organ consultativ, Colegiul ministerului.
Componența și regulamentul de organizare și funcționare ale
Colegiului ministerului se aprobă prin ordin al ministrului
tineretului și sportului.
(2) Colegiul ministerului se întrunește, la cererea ministrului
tineretului și sportului, pentru dezbaterea unor probleme privind
activitatea ministerului.
(3) Președintele Colegiului ministerului este ministrul
tineretului și sportului. În lipsa acestuia, atribuțiile președintelui
se exercită de unul dintre secretarii de stat sau de subsecretarul
de stat, desemnat de ministrul tineretului și sportului.
Art. 10. — (1) Ministrul tineretului și sportului poate delega
unele dintre atribuțiile sale secretarilor de stat, subsecretarului
de stat sau altei persoane desemnate de acesta.
(2) Pentru atribuțiile din activitatea curentă ce nu impun
luarea unei decizii la nivelul conducerii Ministerului Tineretului
și Sportului, delegarea unor atribuții din competența ministrului
tineretului și sportului poate fi dispusă prin ordin al acestuia.
Art. 11. — Prin ordin al ministrului tineretului și sportului se
numesc, în condițiile legii, directorii generali, directorii executivi
și directorii din unitățile din subordinea Ministerului Tineretului
și Sportului.
Art. 12. — La nivelul Ministerului Tineretului și Sportului pot
funcționa consilii consultative pe probleme de tineret și sport.
Înființarea, desființarea, competențele și componența acestor
consilii se stabilesc prin ordin al ministrului tineretului și sportului.

MONITORUL OFICIAL AL ROMÂNIEI, PARTEA I, Nr. 26/13.I.2009
Art. 13. — (1) Ministerul Tineretului și Sportului și toate
unitățile aflate în subordinea acestuia pot închiria spații pentru
necesități proprii și pot închiria, la rândul lor, spații unor operatori
economici sau pot da în folosința gratuită a altor instituții de
utilitate publică spații situate în imobilele proprietate publică sau
privată a statului, în care își desfășoară activitatea și pe care le
administrează, în condițiile legii.
(2) Veniturile rezultate din închirierea bunurilor prevăzute la
alin. (1) se vor reține integral la bugetul Ministerului Tineretului
și Sportului, respectiv bugetele instituțiilor subordonate și vor
constitui venituri proprii; aceste venituri vor fi utilizate pentru
modernizarea imobilelor respective.
CAPITOLUL IV
Unitățile subordonate Ministerului Tineretului și Sportului
Art. 14. — (1) Unitățile din subordinea Ministerului Tineretului
și Sportului și sursele de finanțare ale acestora sunt prevăzute
în anexa nr. 2.
(2) Structura organizatorică, statele de funcții, numărul de
posturi și normele de organizare și funcționare ale unităților din
subordinea Ministerului Tineretului și Sportului se aprobă prin
ordin al ministrului tineretului și sportului.
(3) Atribuțiile, sarcinile și răspunderile personalului din
unitățile subordonate Ministerului Tineretului și Sportului,
precum și statele de funcții corespunzătoare se aprobă prin
ordin al ministrului tineretului și sportului, la propunerea
conducătorilor acestor unități.
Art. 15. — (1) Direcțiile pentru tineret județene, respectiv a
municipiului București și direcțiile pentru sport județene,
respectiv a municipiului București sunt servicii publice
deconcentrate ale Ministerului Tineretului și Sportului, cu
personalitate juridică, înființate în condițiile legii.
(2) Direcțiile pentru tineret județene, respectiv a municipiului
București și direcțiile pentru sport județene, respectiv a
municipiului București sunt finanțate din venituri proprii și
subvenții acordate de la bugetul de stat.
Art. 16. — (1) Direcțiile pentru sport județene, respectiv a
municipiului București au următoarele atribuții principale:
a) țin evidența structurilor sportive fără personalitate juridică
din județ, prin înscrierea acestora în Registrul sportiv;
b) finanțează, pe bază de contract, programele sportive ale
asociațiilor județene și ale municipiului București pe ramuri de
sport și ale cluburilor sportive aflate în raza administrativteritorială respectivă, în limita sumei prevăzute în bugetul de
venituri și cheltuieli cu această destinație;
c) colaborează cu consiliile locale în scopul utilizării eficiente
a alocațiilor acordate de la bugetele locale pentru activitatea
sportivă de performanță în teritoriu;
d) elaborează și duc la îndeplinire, în colaborare cu
autoritățile administrației publice locale, planurile de construire
și de îmbunătățire a bazelor și instalațiilor sportive, în vederea
dezvoltării sportului în general și a sportului de performanță în
teritoriu; finanțează unele programe speciale pentru sportivi,
secții sau echipe din raza lor administrativ-teritorială;
e) colaborează cu inspectoratele școlare, unitățile de
învățământ și cu instituțiile de învățământ superior, pentru
organizarea și dezvoltarea sportului școlar și universitar, precum
și pentru formarea și perfecționarea pregătirii profesionale a
instructorilor sportivi;

5

f) inițiază măsurile necesare pentru prevenirea violenței la
manifestările sportive organizate în raza lor administrativteritorială, precum și a dopajului în sport;
g) sprijină cu mijloace materiale și financiare practicarea
sportului pentru toți;
h) îndrumă și controlează din punct de vedere tehnicometodic și de specialitate structurile sportive din județ;
i) supraveghează menținerea destinației bazelor sportive din
domeniul public sau privat al statului ori al unităților
administrativ-teritoriale, precum și a celor care au aparținut
domeniului public și au intrat în circuitul privat.
(2) Direcțiile pentru sport județene, respectiv a municipiului
București îndeplinesc și alte atribuții stabilite prin acte normative
specifice activității sportive și prin regulamentele aprobate de
ministrul tineretului și sportului.
Art. 17. — (1) Direcțiile pentru tineret judetene, respectiv a
municipiului București, au următoarele atribuții principale:
a) aplică politica guvernamentală pentru tineret,
fundamentează și elaborează studii și cercetări, analize și
prognoze privind problemele tineretului direct, prin instituțiile
aflate în subordinea sa sau în colaborare cu persoane juridice
ori fizice autorizate;
b) aplică politica guvernamentală în domeniul educației
nonformale pentru copii și tineri;
c) contribuie, prin stimularea performanței și capacității
tinerilor, la realizarea programului de reformă al Guvernului de
integrare în Uniunea Europeană;
d) colaborează cu structurile de și pentru tineret legal
constituite;
e) elaborează programe în scopul finanțării acțiunilor proprii;
f) sprijină acțiunile structurilor asociative de tineret, acțiuni
care corespund obiectivelor cuprinse în programele sale;
g) autorizează și avizează desfășurarea activităților din
bazele proprii;
h) stabilesc contacte la nivel internațional cu instituții și
organisme similare;
i) sprijină structurile asociative de tineret în realizarea de
programe interne și internaționale;
j) sprijină formarea, pregătirea și perfecționarea profesională
în domeniul tineretului direct, prin cele 151 de centre de
agrement pentru tineret sau în colaborare cu instituții și
organisme de specialitate din țară și din străinătate;
k) organizează activități de profil cu caracter național și
internațional, asigurându-se în acest fel participarea directă și
pe bază de reciprocitate la manifestări similare peste hotare;
l) înființează centre de tineret noi ori prin amenajarea spațiilor
și imobilelor neutilizate din domeniul public al statului sau aflate
în administrarea instituțiilor din subordinea sa;
m) colaborează cu Ministerul Educației, Cercetării și Inovării,
direct sau prin structurile specializate din subordine, în domenii
de interes comun;
n) avizează proiectele de acte normative inițiate de alte
instituții în domeniul tineretului;
(2) Direcțiile pentru tineret județene, respectiv a municipiului
București îndeplinesc și alte atribuții stabilite prin acte normative
specifice activității de tineret și prin regulamentele aprobate de
ministrul tineretului și sportului.
Art. 18. — În subordinea direcțiilor pentru sport judetene,
respectiv a municipiului București funcționează unități de
administrare a bazelor sportive, fără personalitate juridică,
finanțate din venituri proprii și subvenții acordate de la bugetul

6

MONITORUL OFICIAL AL ROMÂNIEI, PARTEA I, Nr. 26/13.I.2009

de stat, care au ca obiect de activitate administrarea și
întreținerea bazelor sportive, precum și prestarea de servicii
pentru activitatea sportivă și de tineret.
Art. 19. — (1) Cluburile sportive din subordinea Ministerului
Tineretului și Sportului sunt instituții publice finanțate din venituri
proprii și subvenții acordate de la bugetul de stat, care au ca
obiect de activitate:
a) realizarea performanței, selecția, pregătirea și participarea
la competiții interne și internaționale;
b) promovarea spiritului de fairplay, combaterea și prevenirea
violenței și dopajului în activitatea sportivă;
c) promovarea uneia sau mai multor discipline sportive;
d) administrarea bazei materiale sportive proprii;
e) organizarea de competiții sportive în conformitate cu
statutele și regulamentele federațiilor sportive naționale.
(2) Cluburile sportive pot desfășura și alte activități în
vederea realizării scopului și obiectului de activitate, în condițiile
legii.
Art. 20. — Complexurile sportive naționale sunt instituții
publice în subordinea Ministerului Tineretului și Sportului,
finanțate din venituri proprii și subvenții acordate de la bugetul
de stat. Obiectul de activitate al acestora constă în administrarea
bazelor sportive de interes național și internațional, destinate cu
prioritate pregătirii loturilor naționale și olimpice, precum și
organizării competițiilor de nivel național și internațional.
Art. 21. — (1) Centrul Național de Formare și Perfecționare
a Antrenorilor este instituție publică cu personalitate juridică, în
subordinea Ministerului Tineretului și Sportului, cu sediul în
municipiul București, bd. Basarabia nr. 37—39, sectorul 2,
finanțată din venituri proprii și din subvenții acordate de la
bugetul de stat.
(2) Obiectul de activitate al instituției prevăzute la alin. (1)
îl constituie formarea, promovarea și perfecționarea antrenorilor
și a altor specialiști din domeniul sportului, în conformitate cu
Statutul antrenorului și cu celelalte dispoziții legale în vigoare.
Art. 22. — Institutul Național de Cercetare pentru Sport,
instituție publică cu personalitate juridică, în subordinea
Ministerului Tineretului și Sportului, se organizează și
funcționează potrivit dispozițiilor legale în vigoare.
Art. 23. — (1) Muzeul Sportului este instituție publică cu
personalitate juridică, în subordinea Ministerului Tineretului și
Sportului, cu sediul în municipiul București, Calea Victoriei
nr. 12, sectorul 3, finanțată din venituri proprii și subvenții
acordate de la bugetul de stat.
(2) Obiectul de activitate al Muzeului Sportului constă în
achiziționarea, conservarea, cercetarea și expunerea colecțiilor
de bunuri din domeniul educației fizice și sportului.

CAPITOLUL V
Dispoziții finale
Art. 24. — (1) Ministerul Tineretului și Sportului are în dotare
un parc auto, potrivit dispozițiilor legale.
(2) Persoanele care prin lege au dreptul de a utiliza
mijloacele de transport din dotarea Ministerului Tineretului și
Sportului, precum și persoanele care desfășoară activități
specifice pot folosi mijloacele de transport din parcul propriu al
Ministerului Tineretului și Sportului, în baza permisului de
conducere pe care îl posedă, cu aprobarea prealabilă a
ministrului tineretului și sportului.
Art. 25. — (1) Anexele nr. 1 și 2 fac parte integrantă din
prezenta hotărâre.
(2) Încadrarea în numărul de posturi aprobat și în noua
structură organizatorică se aprobă prin ordin al ministrului
tineretului și sportului în termen de 45 de zile de la data intrării
în vigoare a prezentei hotărâri.
Art. 26. — (1) Agenția Națională pentru Sprijinirea Inițiativelor
Tinerilor și Agenția pentru Sprijinirea Studenților, instituții publice
cu personalitate juridică în subordinea Autorității Naționale
pentru Tineret, se desființează.
(2) Ministerul Tineretului și Sportului va prelua toate
drepturile și obligațiile instituțiilor prevăzute la alin. (1), inclusiv
personalul și bunurile mobile și imobile aflate în administrarea
sau, după caz, în proprietatea acestora, pe bază de protocol de
predare-primire, în termen de 15 zile de la intrarea în vigoare a
prezentei hotărâri.
Art. 27. — La data intrării în vigoare a prezentei hotărâri se
abrogă Hotărârea Guvernului nr. 759/2003 privind organizarea
și funcționarea Agenției Naționale pentru Sport, publicată în
Monitorul Oficial al României, Partea I, nr. 497 din 9 iulie 2003,
cu modificările și completările ulterioare, Hotărârea Guvernului
nr. 384/2005 privind organizarea și funcționarea Autorității
Naționale pentru Tineret, publicată în Monitorul Oficial al
României, Partea I, nr. 395 din 10 mai 2005, cu modificările și
completările ulterioare, Hotărârea Guvernului nr. 763/2004
privind înființarea, organizarea și funcționarea Agenției pentru
Sprijinirea Studenților, publicată în Monitorul Oficial al României,
Partea I, nr. 459 din 21 mai 2004, și Hotărârea Guvernului
nr. 198/2002 privind înființarea Agenției Naționale pentru
Sprijinirea Inițiativelor Tinerilor — ANSIT, publicată în Monitorul
Oficial al României, Partea I, nr. 182 din 18 martie 2002, cu
modificările și completările ulterioare, precum și orice alte
dispoziții contrare.

PRIM-MINISTRU

EMIL BOC
Contrasemnează:
Ministrul tineretului și sportului,
Monica Maria Iacob-Ridzi
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 30 decembrie 2008.
Nr. 1.721.

*) Anexa nr. 1 este reprodusă în facsimil.

Direcția Politici pentru
Tineret

Nr. maxim de posturi = 381, exclusiv demnitarii și cabinetul ministrului

S T R U C T U R A O R G A N I Z AT O R I C Ă
A MINISTERULUI TINERETULUI ȘI SPORTULUI

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 26/13.I.2009
7

8

MONITORUL OFICIAL AL ROMÂNIEI, PARTEA I, Nr. 26/13.I.2009
ANEXA Nr. 2

UNITĂȚILE

care funcționează în subordinea Ministerului Tineretului și Sportului
Denumirea unității

Sursa de finanțare

Cu finanțare din venituri proprii și subvenții de la bugetul
de stat

IV.

Direcțiile pentru tineret județene, respectiv a municipiului
București
Casele de cultură ale studenților și Complexul Cultural
Sportiv Studențesc ăTei” — București
Direcțiile pentru sport județene, respectiv a municipiului
București
Cluburi sportive

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.
36.
37.
38.
39.

Clubul Sportiv ăUnirea” Alba Iulia
Clubul Sportiv Municipal Arad
Clubul Sportiv Municipal Pitești
Clubul Sportiv ăMuscel” Câmpulung
Sport Club Municipal Bacău
Clubul Sportiv Municipal Onești
Clubul Sportiv ăCrișul” Oradea
Clubul Sportiv Municipal Bistrița
Clubul Sportiv Botoșani
Clubul Sportiv Municipal Brașov
Clubul Sportiv Municipal Brăila
Clubul Sportiv Municipal Buzău
Clubul Sportiv Municipal Reșița
Clubul Sportiv Municipal Călărași
Clubul Sportiv Municipal Cluj-Napoca
Clubul Sportiv ăFarul” Constanța
Clubul Sportiv Municipal Sfântu Gheorghe
Clubul Sportiv Târgoviște
Clubul Sportiv Municipal Craiova
Clubul Sportiv Municipal ăDunărea” Galați
Clubul Sportiv Municipal Giurgiu
Clubul Sportiv ăPandurii” Târgu Jiu
Sport Club Miercurea-Ciuc
Clubul Sportiv Municipal Iași
Clubul Sportiv Municipal Baia Mare
Clubul Sportiv ăMureșul” Târgu Mureș
Clubul Sportiv ăCeahlăul” Piatra-Neamț
Clubul Atletic Roman
Clubul Sportiv ăPetrolul” Ploiești
Clubul Sportiv Orășenesc Sinaia
Clubul Sportiv Satu Mare
Clubul Sportiv Municipal ăArmătura” Zalău
Clubul Sportiv Municipal Sibiu
Clubul Sportiv Municipal Suceava
Clubul Sporturilor Tehnico-Aplicative Suceava
Clubul Sportiv ăTeleorman” Alexandria
Clubul Sportiv Municipal Timișoara
Clubul Sportiv Municipal ăDanubiu” Tulcea
Clubul Sportiv ăViitorul” Vaslui

I.
II.
III.

Cu finanțare din venituri proprii și subvenții de la bugetul
de stat — 695 posturi
Cu finanțare din venituri proprii și subvenții de la bugetul
de stat

MONITORUL OFICIAL AL ROMÂNIEI, PARTEA I, Nr. 26/13.I.2009
Denumirea unității

9

Sursa de finanțare

40.

Clubul Sportiv ăChimia” Râmnicu Vâlcea

41.

Clubul Sportiv ăUnirea” Focșani

42.

Clubul Sportiv ăOlimpia” București

43.

Clubul Sportiv Școlar ăTriumf” București

44.

Clubul Central de Șah București

45.

Clubul Sporturilor Tehnico-Aplicative București

46.

Clubul Sportiv Municipal Drobeta-Turnu Severin

47.

Clubul Sporturilor de Iarna Vatra Dornei

48.

Sport Club Municipal Deva

V.

Complexuri sportive naționale

1.

Complexul Sportiv Național ăLia Manoliu” București

2.

Complexul Sportiv Național Snagov

3.

Complexul Sportiv Național ăNicolae Navasart” Snagov

4.

Complexul Sportiv Național Poiana Brașov

5.

Complexul Sportiv Național Bascov

6.

Complexul Sportiv Național Orșova

7.

Complexul Sportiv Național Piatra Arsă

8.

Complexul Sportiv Național ăSala Polivalentă” București

9.

Complexul Sportiv Național Izvorul Mureșului

VI.

Cu finanțare din venituri proprii și subvenții de la bugetul
de stat

VII.

Centrul Național de Formare și Perfecționare a
Antrenorilor
Muzeul Sportului

VIII.

Institutul Național de Cercetări pentru Probleme de Sport

Cu finanțare din venituri proprii și subvenții de la bugetul
de stat
Cu finanțare din venituri proprii și subvenții de la bugetul
de stat
Cu finanțare din venituri proprii și subvenții de la bugetul
de stat

NOTĂ:

Numărul maxim de posturi prevăzut pentru unitățile cuprinse la pct. I și II este 1.388, din care 1.000 de posturi pentru
direcțiile pentru tineret județene, respectiv a municipiului București — servicii publice deconcentrate. Numărul maxim de posturi
pentru unitățile prevăzute la pct. III—VIII este de 3.310, din care 267 de posturi pentru direcțiile pentru sport județene, respectiv a
municipiului București — servicii publice deconcentrate.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului Răzvan Bobeanu
în funcția de secretar de stat la Ministerul Tineretului și Sportului
În temeiul art. 15 lit. d) și art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Răzvan
Bobeanu se numește în funcția de secretar de stat la Ministerul Tineretului și
Sportului.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 13 ianuarie 2009.
Nr. 96.

10

MONITORUL OFICIAL AL ROMÂNIEI, PARTEA I, Nr. 26/13.I.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere pentru exploatarea zăcământului de nisip și pietriș
din perimetrul Zamfira, județul Prahova
Având în vedere:
— Referatul Direcției generale gestionare evaluare concesionare resurse/rezerve minerale, integrare europeană
nr. 301.571 din 30 decembrie 2008;
— art. 31 lit. b), în condițiile stabilite la art. 32, din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de exploatare a resurselor
minerale din zăcământul de nisip și pietriș din perimetrul
Zamfira, județul Prahova, convenită prin Licența de concesiune
nr. 1.506/2000, încheiată între Agenția Națională pentru Resurse
Minerale, în calitate de concedent, și Societatea Comercială
CONSTIL — S.A., cu sediul în municipiul Ploiești, Piața Victoriei

nr. 12, județul Prahova, în calitate de concesionar, încetează la
data publicării prezentei decizii în Monitorul Oficial al României,
Partea I.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Bogdan Găbudeanu
București, 6 ianuarie 2009.
Nr. 1.

AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere pentru exploatarea resurselor/rezervelor de nisip și pietriș
din perimetrul Bănești—Movila, județul Dâmbovița
Având în vedere:
— referatul Direcției generale inspecție și supraveghere teritorială a activităților miniere și a operațiunilor petroliere
nr. 404.801 din 23 decembrie 2008;
— art. 31 lit. b), în condițiile stabilite la art. 32, din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de exploatare a
resurselor/rezervelor de nisip și pietriș din perimetrul Bănești—
Movila, județul Dâmbovița, convenită prin Licența de concesiune
nr. 1.437/2000, încheiată între Agenția Națională pentru Resurse
Minerale, în calitate de concedent, și Societatea Comercială
AGREMIN — S.A. Târgoviște, cu sediul în municipiul Târgoviște,

Str. Lămâiței nr. 2, județul Dâmbovița, în calitate de concesionar,
încetează la data publicării prezentei decizii în Monitorul Oficial
al României, Partea I.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Bogdan Găbudeanu
București, 7 ianuarie 2009.
Nr. 2.

MONITORUL OFICIAL AL ROMÂNIEI, PARTEA I, Nr. 26/13.I.2009

11

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
COMITETUL INTERMINISTERIAL DE FINANȚĂRI, GARANȚII ȘI ASIGURĂRI

HOTĂRÂRE
pentru aprobarea Normei privind operațiunile de stabilizare a ratei de dobândă
la creditele de export pe termen mediu și lung (NI-CST-13-I/0)
În baza Hotărârii Guvernului nr. 534/2007 privind înființarea, atribuțiile, competențele și modul de funcționare ale
Comitetului Interministerial de Finanțări, Garanții și Asigurări și reglementarea operațiunilor de finanțare, garantare și asigurare
efectuate de Banca de Export-Import a României EXIMBANK — S.A. în numele și în contul statului, cu modificările și completările
ulterioare, luând în analiză propunerea pentru aprobarea Normei privind operațiunile de stabilizare a ratei de dobândă la creditele
de export pe termen mediu și lung (NI-CST-13-I/0) și ținând seama de:
• Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată;
• Nota de fundamentare nr. 409 din 4 iulie 2008, întocmită de Banca de Export-Import a României EXIMBANK — S.A.;
• discuțiile și propunerile formulate în ședința din data de 10 iulie 2008 de către membrii Comitetului Interministerial de
Finanțări, Garanții și Asigurări,
Comitetul Interministerial de Finanțări, Garanții și Asigurări, întrunit în plenul ședinței din ziua de 10 iulie 2008,
h o t ă r ă ș t e:
Articol unic. — Se aprobă Norma privind operațiunile de
stabilizare a ratei de dobândă la creditele de export pe termen

mediu și lung (NI-CST-13-I/0), conform anexei care face parte
integrantă din prezenta hotărâre.

p. Președintele Comitetului Interministerial de Finanțări, Garanții și Asigurări,
Carmen Radu
București, 10 iulie 2008.
Nr. 268.
ANEXĂ

NORMĂ
privind operațiunile de stabilizare a ratei de dobândă la creditele de export pe termen mediu și lung (NI-CST-13-I/0)
CAPITOLUL I
Prevederi generale
Art. 1. — Prezenta normă este elaborată în conformitate cu
Legea nr. 96/2000 privind organizarea și funcționarea Băncii de
Export-Import a României EXIMBANK — S.A, republicată, cu
Hotărârea Guvernului nr. 534/2007 privind înființarea, atribuțiile,
competențele și modul de funcționare ale Comitetului
Interministerial de Finanțări, Garanții și Asigurări și
reglementarea operațiunilor de finanțare, garantare și asigurare
efectuate de Banca de Export-Import a României EXIMBANK —
S.A. în numele și în contul statului, cu modificările și completările
ulterioare, denumit în continuare C.I.F.G.A., și cu Acordul OECD
privind susținerea oficială a creditelor de export1, denumit în
continuare Acordul OECD.
Art. 2. — Obiectul prezentei norme îl constituie principiile și
regulile de funcționare pe baza cărora Banca de Export-Import
a României EXIMBANK — S.A., denumită în continuare
EximBank, administrează și coordonează mecanismul de
stabilizare a ratei de dobândă la creditele de export pe termen
mediu și lung acordate de bănci finanțatoare.
Art. 3. — Stimularea exportatorilor români prin intermediul
mecanismului se realizează din sumele alocate în acest scop
din fondul prevăzut la art. 10 lit. c) din Legea nr. 96/2000,
republicată, ăfondul destinat stimulării operațiunilor de comerț
exterior, precum și pentru finanțarea, cofinanțarea și
refinanțarea activităților de dezvoltare a infrastructurii, a
utilităților de interes public, dezvoltare regională, susținere a
1 Acordul

activității de cercetare-dezvoltare, protecția mediului
înconjurător, ocupare și formare a personalului, susținere și
dezvoltare a întreprinderilor mici și mijlocii și a tranzacțiilor
internaționale”.
Art. 4. — Fondul poate fi utilizat pe baza hotărârilor C.I.F.G.A.
de aprobare a ofertelor finale, la propunerea EximBank, cu
respectarea prezentei norme.
CAPITOLUL II
Descrierea mecanismului
Art. 5. — Mecanismul de stabilizare a ratei de dobândă
reprezintă o măsură de susținere oficială a exportatorilor români,
permisă în cadrul Acordului OECD, prin care statul român
facilitează exportatorilor români obținerea de condiții de
finanțare a creditelor de export similare celor de care beneficiază
exportatorii din statele membre ale Uniunii Europene și OECD.
Art. 6. — Mecanismul de stabilizare a ratei de dobândă
implică un proces în cadrul căruia banca finanțatoare acordă
finanțare la rata fixă de dobândă (CIRR) și plătește/primește
diferența dintre această rată de dobândă și rata variabilă a
dobânzii pe care o suportă pentru refinanțarea creditelor
acordate. Dacă banca finanțatoare înregistrează o pierdere,
pierderea îi va fi rambursată de către EximBank, iar dacă banca
a înregistrat un câștig, acesta va fi cedat EximBank de către
banca finanțatoare.
Art. 7. — Durata de aplicare a mecanismului este de 5 ani,
în cadrul unui plafon alocat pe durata de aplicare de 1 miliard lei.
Soldul creditelor (principalul) acordate de băncile comerciale

OECD este transpus în legislația comunitară prin Decizia Consiliului U.E. din 4.04.1978, amendată prin deciziile 93/112/CEE și 97/530/CE.

12

MONITORUL OFICIAL AL ROMÂNIEI, PARTEA I, Nr. 26/13.I.2009

care au încheiat acorduri cu EximBank pentru aplicarea
mecanismului se va încadra în plafonul alocat.
2008 2009 2010 2011 2012
Număr estimat de
beneficiari

5

10

15

20

25

Art. 8. — Solicitările de stabilizare a ratei dobânzii vor fi
analizate și selectate în limita plafonului alocat Mecanismului,
în funcție de data și numărul înregistrării, pe principiul ăprimul
venit, primul servit”.
CAPITOLUL III
Definiții
Art. 9. — În sensul prezentei norme se definesc următorii
termeni:
— acord de parteneriat pentru stabilizarea ratei de dobândă —
acord încheiat între EximBank și băncile finanțatoare, în baza
căruia acestea pot solicita EximBank stabilizarea ratei de
dobândă la creditele de export acordate pe termen mediu și lung
și care stabilește, de principiu, drepturile și obligațiile părților pe
parcursul derulării mecanismului (denumit în continuare acord);
— Acordul OECD: Acordul privind susținerea oficială a
creditelor de export;
— bancă finanțatoare — banca românească, banca străină
sau o instituție financiară internațională care finanțează creditele
de export pe termen mediu și lung și care a încheiat cu
EximBank un acord;
— rată CIRR (abreviere de la Commercial Interest Reference
Rates) — rata oficială minimă de dobândă stabilită în
concordanță cu Acordul OECD. Ratele CIRR calculate pentru
valutele aprobate de OECD se publică pe site-ul OECD și se
actualizează periodic;
— contract de export — contractul comercial încheiat de
exportatorul român cu cumpărători externi sau cu un mandatar
al acestora, având ca obiect exportul de bunuri cu durată de
viață mai mare decât perioada de finanțare/servicii pentru
realizarea bunurilor. Conținutul național al exporturilor trebuie să
fie de cel puțin 30%;
— convenția de stabilizare a ratei de dobândă — contractul
încheiat între EximBank, exportator și banca finanțatoare, având
ca obiect stabilirea condițiilor specifice de stabilizare a ratei de
dobândă aferente contractului de credit încheiat între banca
finanțatoare și exportator;
— costuri de refinanțare — costurile suportate de banca
finanțatoare pentru atragerea fondurilor necesare pentru
acordarea finanțării;
— credit de export — poate lua forma creditului cumpărător
sau a creditului furnizor;
— credit cumpărător — creditul acordat de banca
exportatorului fie direct cumpărătorului, fie băncii
cumpărătorului;
— credit furnizor — credit acordat cumpărătorului extern de
către exportator sau creditul acordat de o bancă exportatorului
pentru realizarea exportului, inclusiv cumpărarea de către bancă
a creditelor furnizor acordate cumpărătorului extern de către
exportator (de exemplu: factoring, forfetare, scontare);
— credit de export care beneficiază de susținere oficială —
creditul de export pe termen mediu și lung, acordat în condițiile
prevăzute de Acordul OECD. Prin termen mediu și lung se
înțelege o perioadă de rambursare egală sau mai mare de 2 ani;
— data contractului — data semnării contractului de export;
— marja băncii finanțatoare — marja acordată băncilor
finanțatoare pentru acoperirea riscurilor legate de obținerea și
2

administrarea fondurilor pentru finanțarea la dobândă fixă a
creditelor de export pe termen mediu și lung;
— mecanismul de stabilizare a ratei de dobândă
(mecanismul) — mecanismul de decontare periodică între
EximBank și una sau mai multe bănci finanțatoare cu care
EximBank a încheiat acorduri;
— oferta de stabilizare a dobânzii — oferta emisă de
EximBank în favoarea băncilor comerciale pentru finanțarea
exportatorilor de către acestea la rate de dobândă fixe;
— rata de piață a dobânzii — rata dobânzii la 6 luni de pe
piața interbancară, la care se refinanțează băncile, după cum
urmează:
a) EURIBOR la 6 luni, comunicată oficial cu două zile
bancare înaintea intrării în vigoare a convenției de stabilizare a
ratei de dobândă, pentru creditele acordate în EUR de către
băncile participante la mecanismul de stabilizare a ratei de
dobândă;
b) LIBOR la 6 luni, comunicată oficial cu două zile bancare
înaintea intrării în vigoare a convenției de stabilizare a ratei de
dobândă, pentru creditele acordate în toate celelalte valute de
către băncile participante la mecanismul de stabilizare a ratei
de dobândă;
— solicitant — banca finanțatoare sau exportatorul.
Stabilizarea ratei de dobândă poate fi solicitată fie de exportator,
fie de banca finanțatoare, însă oferta finală de stabilizare a
dobânzii se emite de EximBank în favoarea băncii finanțatoare;
— suma aferentă stabilizării dobânzii — suma calculată în
conformitate cu prevederile convenției de stabilizare a ratei de
dobândă, pe care EximBank trebuie să o plătească băncii
finanțatoare sau să o primească din partea acesteia în perioada
de referință, în funcție de evoluția ratei de piață a dobânzii față
de rata CIRR;
— valoarea contractului de export — suma datorată de
cumpărătorul extern în baza contractului de export pentru
bunurile/serviciile livrate de exportatorul român și care nu
include costurile locale;
— costuri locale — cheltuielile cu bunuri și servicii realizate
în țara cumpărătorului extern, care sunt necesare fie pentru
executarea contractului de export, fie pentru execuția proiectului
din care contractul de export face parte. Aceste cheltuieli exclud
comisioanele aplicabile comisionarului în țara cumpărătorului
extern.
CAPITOLUL IV
Eligibilitate
Art.10. — Un exportator este eligibil pentru a solicita
stabilizarea ratei de dobândă, fie direct, fie prin intermediul
băncii finanțatoare, dacă îndeplinește cumulativ următoarele
criterii la data depunerii cererii:
a) desfășoară activitate de export în nume propriu sau în
comision;
b) nu este în dificultate în sensul Orientărilor privind ajutorul
de stat pentru salvarea și restructurarea firmelor în dificultate2;
c) nu s-a instituit procedura insolvenței prevăzută de
legislația în vigoare;
d) nu înregistrează datorii restante către bugetul general
consolidat, al căror mod de plată nu a fost reglementat (convenții
de eșalonare, amânare, compensare cu TVA de recuperat etc.);
e) nu se află în litigiu, în calitate de pârât, cu instituțiile
statului, inclusiv cu EximBank.
Art. 11. — Creditul de export îndeplinește următoarele criterii
prevăzute în Acordul OECD:
a) durata minimă a creditului de export este de 2 ani.

Publicate în Jurnalul Oficial al Uniunii Europene seria C nr. 244 din 1 octombrie 2004.

MONITORUL OFICIAL AL ROMÂNIEI, PARTEA I, Nr. 26/13.I.2009
b) durata maximă a creditului de export se stabilește
diferențiat, conform prevederilor Acordului OECD:
(i) pentru țările din categoria I:5 ani, cu posibilitate de
extindere până la 8 ani și jumătate, dacă sunt îndeplinite
condițiile prevăzute în Acordul OECD;
(ii) pentru țările din categoria II: 10 ani;
(iii) pentru centralele nonnucleare: 12 ani, cu posibilitate de
extindere, dacă sunt îndeplinite condițiile prevăzute în
Acordul OECD;
(iv) pentru nave, indiferent de clasificarea țărilor: 12 ani de
la data livrării navei;
(v) pentru aeronave: 10 ani;
c) valoarea avansului este de minimum 15% din valoarea
contractului de export, care urmează a fi achitat de cumpărătorul
extern înainte sau la începutul perioadei de creditare;
d) rambursarea creditului de export:
(i) suma reprezentând principalul creditului de export se
rambursează în rate egale;
(ii) principalul și dobânda aferentă se rambursează/plătesc
cel puțin semestrial. Prima tranșă a principalului și
dobânzii aferente se va achita cel târziu la 6 luni de la
începutul perioadei de creditare.
Art. 12. — Creditul de export (creditul furnizor sau creditul
cumpărător) trebuie să fie asigurat împotriva riscurilor
comerciale și/sau politice.
Art. 13. — Nu pot beneficia de stabilizarea ratei de dobândă
oferită de EximBank:
— exporturile de mărfuri cuprinse în lista mărfurilor de export
care nu pot beneficia de instrumentele de susținere a comerțului
exterior derulate prin EximBank, stabilită periodic3 prin hotărâre
a Guvernului și publicată în Monitorul Oficial al României,
Partea I, în condițiile legii;
— exporturile de echipamente militare și mărfuri agricole;
— exporturile cu impact negativ asupra mediului înconjurător,
conform legislației naționale și internaționale în vigoare;
— exporturile realizate către filiale ale societății-mamă
exportatoare sau operatori economici asociați. Prin excepție,
mecanismul se poate acorda în cazul în care exportul se face
către un cumpărător extern din afara grupului, prin intermediul
filialei sau al operatorilor economici asociați;
— contractele de export cu o persoană fizică;
— contractele de export structurate astfel încât, în scopul
obținerii unor termeni de rambursare mai favorabili,
cumpărătorul extern este localizat într-o altă țară decât cea
reprezentând destinația finală a bunurilor/serviciilor exportate.
CAPITOLUL V
Solicitarea de stabilizare a ratei de dobândă
Art. 14. — În scopul facilitării accesului exportatorilor români
la această formă de susținere oficială, EximBank încheie
acorduri cu băncile comerciale române și străine care finanțează
creditele de export pe termen mediu și lung.
Art. 15. — Solicitarea de stabilizare a ratei de dobândă se
realizează prin depunerea la EximBank, fie de către exportatori,
fie de băncile finanțatoare cu care EximBank a încheiat acorduri
de parteneriat, a cererii de stabilizare a ratei de dobândă și a
documentației aferente analizei solicitării.
Art. 16. — Pentru solicitările de stabilizare a dobânzii,
EximBank va percepe comisioane, conform Caietului de
comisioane, care vor acoperi costurile operaționale implicate de
derularea mecanismului.
Art. 17. — Solicitanții vor depune la EximBank documentația
cuprinzând:

13

a) cerere de aplicare a mecanismului de stabilizare a ratei
de dobândă;
b) dosarul juridic al exportatorului;
c) documente din care să reiasă condițiile și termenii
contractului de export și contractului de credit;
d) cererea de asigurare a creditului de export pe termen
mediu și lung;
e) declarații ale exportatorului privind conținutul național al
mărfurilor exportate, neimplicarea în litigii cu EximBank sau alte
instituții ale statului;
f) declarația exportatorului/băncii privind neimplicarea în
fapte de corupție;
g) dovada plății comisionului de analiză a cererii de aplicare
a mecanismului;
h) alte documente solicitate de EximBank în funcție de
specificul tranzacției de export/contractului de credit.
Art. 18. — Cererea va cuprinde în mod expres opțiunea
solicitantului cu privire la modalitatea de stabilire a CIRR: la data
contractului sau la data solicitării.
Art. 19. — Mecanismul se aplică numai cererilor înregistrate
la EximBank înainte de data contractului (data semnării
contractului de export).
Art. 20. — EximBank își rezervă dreptul de a solicita
informații și documente suplimentare atunci când elementele
cuprinse în cererea și documentația furnizate nu sunt suficiente
pentru luarea deciziei de aplicare a mecanismului asupra
tranzacției de export în cauză.
CAPITOLUL VI
Analiza și emiterea ofertei provizorii
Art. 21. — Pe baza informațiilor cuprinse în cerere și în
documentația aferentă, EximBank poate emite două tipuri de
oferte:
a) o ofertă provizorie cu valabilitate în perioada anterioară
încheierii contractului de export;
b) o ofertă finală, după încheierea contractului de export.
Art. 22. — În ambele cazuri, EximBank se angajează să
stabilizeze ratele de dobândă pe baza ratei CIRR și a marjei de
dobândă aferente băncii finanțatoare, la nivelul prevăzut în
ofertă.
Art. 23. — Ofertele se emit de EximBank în valuta creditului
de export și se aprobă de C.I.F.G.A, cu avizul Comitetului de
direcție al EximBank.
Art. 24. — Oferta provizorie emisă de EximBank are o
valabilitate de 120 de zile, calculată de la data înregistrării cererii
la EximBank.
Art. 25. — În cazul în care opțiunea solicitantului exprimată
în cerere este CIRR la data contractului, în oferta provizorie
emisă de EximBank nu se va specifica o anumită valoare a
CIRR, ci doar mențiunea că CIRR va fi stabilită la nivelul
acesteia în vigoare la data semnării contractului comercial de
export.
Art. 26. — În cazul în care opțiunea solicitantului este rata
CIRR la data solicitării, oferta provizorie emisă va cuprinde rata
CIRR în vigoare la data înregistrării cererii de stabilizare a
dobânzii la EximBank, la care se vor adăuga 0,2%.
Art. 27. — Oferta provizorie devine automat ofertă finală,
dacă contractul de export se încheie în perioada de valabilitate
a ofertei. În situația în care contractul de export nu se încheie în
perioada de valabilitate a ofertei provizorii, aceasta expiră
automat, fără nicio altă formalitate, dacă solicitantul nu a depus
o cerere de prelungire a acesteia.

3 Lista mărfurilor de export care nu pot beneficia de instrumentele de susținere a comerțului exterior derulate prin EximBank în vigoare la data aprobării
prezentei norme este Hotărârea Guvernului nr. 2.298/2004, publicată în Monitorul Oficial al României, Partea I, nr. 1.279 din 30 decembrie 2004.

14

MONITORUL OFICIAL AL ROMÂNIEI, PARTEA I, Nr. 26/13.I.2009

Art. 28. — Oferta provizorie se poate prelungi pe o perioadă
de maximum 60 de zile calendaristice, cu mențiunea că, în cazul
opțiunii CIRR la data solicitării, rata CIRR va fi actualizată în
funcție de data acestei noi solicitări.
Art. 29. — Solicitantul nu are dreptul să anuleze oferta
provizorie a EximBank cu intenția de a cere emiterea unei noi
oferte provizorii la o rată fixă mai redusă sau să selecteze un
nou mod de fixare a ratei CIRR.
CAPITOLUL VII
Emiterea ofertei finale
Art. 30. — Dacă contractul de export se încheie în cadrul
perioadei de valabilitate a ofertei provizorii, exportatorul/banca
finanțatoare poate solicita EximBank emiterea ofertei finale, în
aceleași condiții cu cele specificate în oferta provizorie, cel mai
târziu în termen de 15 zile calendaristice de la semnarea
contractului de export.
Art. 31. — Solicitantul nu are dreptul să opteze pentru o altă
rată CIRR chiar dacă noua rată comunicată de Secretariatul
OECD este mai mică decât cea fixată în oferta EximBank.

Art. 32. — În scopul emiterii ofertei finale, solicitantul va
depune la EximBank:
— contractul de export semnat, precum și alte documente
referitoare la tranzacția de export;
— proiectul contractului de credit/contractul de credit încheiat
cu banca finanțatoare;
— contractul/polița de asigurare a creditului pe termen mediu
și lung.
Art. 33. — EximBank verifică dacă termenii și condițiile
contractului de export și ale contractului de credit sunt aceleași
cu cele prezentate în oferta provizorie și întocmește oferta finală,
în care se vor menționa condițiile specifice de stabilizare a ratei
de dobândă: rata CIRR fixată, marja aplicabilă băncii
finanțatoare, valoarea creditului de export etc.
Art. 34. — Marja acordată băncii finanțatoare este destinată
acoperirii cheltuielilor legate de administrarea creditului, inclusiv
din punctul de vedere al gestionării riscurilor implicate de
operațiunea de creditare, efectuate de aceasta.
Art. 35. — Marja se stabilește luând în calcul suma
împrumutată și perioada de rambursare a creditului, conform
reglementărilor interne ale EximBank:

Valoarea creditului (suma împrumutată)
Perioada de rambursare
a creditului

< sau = cu 20 milioane lei

peste 20 milioane lei dar < sau =
cu 50 milioane lei

peste 50 milioane lei

= sau > 2 ani și < sau =
cu 5 ani

0,90%

0,85%

0,80%

> 5 ani și < sau =
cu 8,5 ani

0,95%

0,90%

0,85%

peste 8,5 ani

1,00%

0,95%

0,90%

N O T Ă:

Pentru creditele acordate în valută, valoarea creditului în lei se calculează folosind rata de schimb
comunicată de Banca Națională a României la data ofertei.
Art. 36. — În cazul în care cumpărătorul extern se află într-o
țară încadrată în clasa 5 sau o altă clasă inferioară, potrivit
Clasificării riscului de țară de către participanții la Acordul OECD,
marja crește cu 0,1%.
Art. 37. — În cazul creditului cumpărător:
— contractul de credit încheiat între banca exportatorului și
cumpărătorul extern/banca acestuia trebuie semnat în cel mult
6 luni de la data semnării contractului comercial de export;
— contractul de credit trebuie să intre în vigoare în cel mult
6 luni de la semnarea acestuia.
Art. 38. — În cazul creditului furnizor, contractul de credit
încheiat între banca finanțatoare și exportator trebuie să intre în
vigoare (creditul să poată fi utilizat) în cel mult 6 luni de la data
semnării contractului de export.
Art. 39. — Exportatorul/banca finanțatoare are obligația
notificării EximBank în cazul în care condițiile prevăzute la
art. 37 nu pot fi îndeplinite.
Art. 40. — În cazul în care solicitantul renunță la oferta finală,
EximBank are dreptul de a percepe un comision de anulare,
care să acopere pierderile în administrarea fondului alocat
mecanismului. EximBank poate să nu perceapă comisionul de
anulare, dacă renunțarea la oferta finală este justificată de alte
motive decât câștigul din evoluția ratei dobânzii.
CAPITOLUL VIII
Convenția de stabilizare a ratei de dobândă
Art. 41. — În baza ofertei finale, EximBank încheie cu banca
finanțatoare și exportatorul convenția de stabilizare a ratei de
dobândă, în care se stabilesc drepturile și obligațiile părților
implicate în operațiune.

Art. 42. — În oricare dintre cazurile prevăzute mai jos:
a) exportatorul, în calitate de împrumutat, utilizează creditul
acordat de banca finanțatoare cu altă destinație decât cea
prevăzută în contractul de credit și în convenția de stabilizare a
ratei de dobândă;
b) exportatorul a furnizat cu bună știință informații
false/incorecte în faza de aprobare a creditului și a solicitării de
stabilizare a dobânzii sau a ascuns anumite informații care
afectau decizia de acordare a creditului/de stabilizare a
dobânzii;
c) banca finanțatoare a furnizat cu bună știință informații
false/incorecte în faza de aprobare a solicitării de stabilizare a
dobânzii sau a ascuns anumite informații care afectau decizia de
aprobare a acestei solicitări;
d) creditul acordat de banca finanțatoare este transferat unui
alt împrumutat sau obiectul contractului de export finanțat este
transferat unui alt proprietar fără acordul prealabil al EximBank,
EximBank are dreptul să rezilieze convenția de stabilizare a
ratei de dobândă și să suspende efectuarea operațiunilor
aferente mecanismului, precum și să solicite returnarea sumelor
(inclusiv dobânda prevăzută de legislația în vigoare) plătite
băncii finanțatoare până la data rezilierii convenției, din care se
scad sumele primite de către EximBank din partea băncii
finanțatoare în perioada de referință.
Art. 43. — În cazurile prevăzute la art. 42 lit. a) și b), banca
finanțatoare are drept de recurs asupra exportatorului pentru
sume datorate EximBank ca urmare a rezilierii convenției de
stabilizare a ratei de dobândă.

MONITORUL OFICIAL AL ROMÂNIEI, PARTEA I, Nr. 26/13.I.2009
CAPITOLUL IX
Decontarea sumelor aferente operațiunii de stabilizare
a ratei de dobândă
Art. 44. — În baza convenției de stabilizare a ratei de
dobândă încheiate cu EximBank, banca finanțatoare acordă
finanțare la rata CIRR și plătește/primește diferența dintre rata
CIRR și rata de piață a dobânzii (rata de dobândă variabilă de
pe piața interbancară) la care se adaugă marja stabilită în
convenție.
Art. 45. — În funcție de graficul de rambursare specific
fiecărui contract de credit, banca finanțatoare va stabili de
comun acord cu EximBank modalitatea și termenele la care
aceasta va comunica situația netă a dobânzilor.
Art. 46. — Banca finanțatoare va comunica EximBank orice
modificare a graficului de rambursare aferent unui contract de
credit, care este de natură să influențeze modul de calcul și
decontare a sumelor în baza convenției de stabilizare a ratei de
dobândă.
Art. 47. — Pe baza acestor situații și în conformitate cu
prevederile convenției de stabilizare a ratei de dobândă, atunci
când, în perioada de referință, CIRR este:
a) mai mică decât rata de piață a dobânzii, EximBank va plăti
diferența băncii finanțatoare;
b) mai mare decât rata de piață a dobânzii, banca
finanțatoare va remite diferența EximBank.
Art. 48. — Modalitatea de calcul a sumelor de plătit/primit de
către EximBank în urma aplicării mecanismului este următoarea:
CIRR prevăzută în convenția de stabilizare
a ratei de dobândă
Rata de dobândă de pe piața interbancară
Marja băncii finanțatoare
Rata de stabilizare a dobânzii (Rd)

% p.a
A
B
C
(A) — (B) — (C)

Art. 49. — Suma aferentă stabilizării dobânzii se obține prin
aplicarea ratei de stabilizare a dobânzii la soldul creditului,
ajustat cu numărul de zile de dobândă, conform formulei:
Sd = Sc x Rd x Zd ,
360 x 100
unde:
Sd — suma aferentă stabilizării dobânzii;
Sc* — soldul creditului comunicat de banca finanțatoare în
situația netă a dobânzilor;
Rd — rata de stabilizare a dobânzii, calculată conform
art. 48;
Zd — numărul de zile de dobândă aferente semestrului de
referință.

15

Art. 50. — În cazul în care Sd este negativă, EximBank va
plăti suma datorată băncii finanțatoare, în termen de cel mult
15 zile lucrătoare de la data primirii situației nete a dobânzilor.
Art. 51. — În cazul în care Sd este pozitivă, banca
finanțatoare va plăti EximBank suma datorată, în cel mult 15 zile
lucrătoare de la data primirii notificării din partea EximBank cu
privire la obligația de plată.
Art. 52. — Decontarea sumelor între EximBank și banca
finanțatoare se realizează pe baza cererilor transmise de banca
finanțatoare cu cel puțin 5 zile lucrătoare înainte de data
scadenței de plată a dobânzii.
Art. 53. — În cazul în care suma aferentă stabilizării dobânzii
într-o perioadă de referință este mai mică de 100 EUR,
EximBank nu va efectua plata/nu este îndreptățită să primească
suma din partea băncii finanțatoare, sumele urmând a fi
regularizate în următoarea perioadă.
Art. 54. — Pentru fiecare sumă plătită/primită ca urmare a
operațiunilor de stabilizare a dobânzii, EximBank va transmite
băncii finanțatoare notificări privind modul de calcul al acestor
sume.
Art. 55. — În cazul rambursării anticipate a creditului acordat
de banca finanțatoare, exportatorul are obligația de a plăti către
EximBank un comision de rambursare anticipată, destinat
contracarării influenței acestei operațiuni asupra gestionării
fondurilor statului.
CAPITOLUL X
Dispoziții finale
Art. 56. — EximBank va publica periodic, pe site-ul oficial al
instituției, ratele CIRR comunicate de Secretariatul OECD.
Art. 57. — EximBank va ține evidența acordurilor și a
convențiilor de stabilizare a ratei de dobândă încheiate în baza
acestora.
Art. 58. — EximBank va monitoriza anual modul de derulare
a mecanismului, costurile implicate, precum și eficiența aplicării
acestuia. În acest scop, EximBank își rezervă dreptul de a
solicita băncilor finanțatoare documente și informații referitoare
la derularea creditelor susținute prin intermediul mecanismului.
Art. 59. — EximBank va urmări încadrarea tranzacțiilor de
export în termenii și condițiile acordurilor sectoriale.
Art. 60. — Derularea mecanismului se va realiza în
conformitate cu standardele naționale și internaționale privind
protecția mediului înconjurător și cu cerințele privind combaterea
faptelor de corupție în domeniul creditelor de export susținute
oficial.
Art. 61. — În cazuri justificate, C.I.F.G.A poate aproba, la
propunerea EximBank, măsuri adecvate de limitare a riscurilor
aferente operațiunilor de stabilizare a ratei de dobândă.

* Soldul creditului înregistrat la începutul perioadei de dobândă, fără a lua în calcul alte creanțe atașate.

RECTIFICĂRI
La Decretul nr. 214/1998 privind conferirea medaliei ăCrucea comemorativă a celui de-al doilea război
mondial, 1941—1945”, publicat în Monitorul Oficial al României, Partea I, nr. 222 și 222 bis din 17 iunie 1998, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 6, la nr. crt. 243, la județul Dolj, în loc de: ăUrechiatu M. Ion” se va citi: ăUrecheatu M. Ion”.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 26/13.I.2009 conține 16 pagini.

Prețul: 3,20 lei

&JUYDGY|323759|
ISSN 1453—4495

