PARTEA I

Anul 177 (XXI) — Nr. 71

Vineri, 6 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

M.12. — Ordin al ministrului apărării naționale pentru
aprobarea Instrucțiunilor privind activitatea de
informare
și
relații
publice
în
Ministerul
Apărării Naționale ......................................................
26.

— Ordin al ministrului agriculturii, pădurilor și
dezvoltării rurale privind modificarea anexei H la
Ordinul ministrului agriculturii, pădurilor și dezvoltării
rurale nr. 850/2006 pentru aprobarea normelor
metodologice privind modul de acordare a sprijinului
financiar pentru activitățile din sectorul vegetal,
zootehnic, al îmbunătățirilor funciare și al organizării
și sistematizării teritoriului, precum și condițiile de
eligibilitate ..................................................................

2–14

15

ACTE ALE COMISIEI DE SUPRAVEGHERE
A ASIGURĂRILOR
87.

— Decizie privind autorizarea funcționării ca broker de
asigurare a Societății Comerciale OK CONSULTING
BROKER DE ASIGURARE — S.A.............................

16

2

MONITORUL OFICIAL AL ROMÂNIEI, PARTEA I, Nr. 71/6.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru aprobarea Instrucțiunilor privind activitatea de informare și relații publice
în Ministerul Apărării Naționale
Pentru aplicarea prevederilor art. 5 alin. (1) lit. n) din Legea nr. 346/2006 privind organizarea și funcționarea Ministerului
Apărării Naționale, cu modificările ulterioare, ale art. 4 din Legea nr. 544/2001 privind liberul acces la informațiile de interes public,
cu modificările și completările ulterioare, și ale art. 29 lit. c) din Legea nr. 80/1995 privind statutul cadrelor militare, cu modificările
și completările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare,
ministrul apărării naționale emite prezentul ordin.
Art. 1. — Se aprobă Instrucțiunile privind activitatea de
informare și relații publice în Ministerul Apărării Naționale,
prevăzute în anexa care face parte integrantă din prezentul ordin.
Art. 2. — La data intrării în vigoare a prezentului ordin se
abrogă ăR.P.-1, Instrucțiuni privind activitatea de relații publice în

armată”, aprobate prin Ordinul ministrului apărării naționale
nr. M.134/2002*).
Art. 3. — Prezentul ordin se publică în Monitorul Oficial al
României, Partea I.

Ministrul apărării naționale,
Mihai Stănișoară
București, 28 ianuarie 2009.
Nr. M.12.
*) Ordinul ministrului apărării naționale nr. M. 134/2002 nu a fost publicat în Monitorul Oficial al României, Partea I, deoarece avea ca obiect reglementări
din sectorul de apărare a țării și securitate națională.
ANEXĂ

INSTRUCȚIUNI

privind activitatea de informare și relații publice în Ministerul Apărării Naționale
CAPITOLUL I
Dispoziții generale
Art. 1. — Activitatea de informare și relații publice reprezintă
o componentă distinctă a conducerii militare și constă în
stabilirea, menținerea și dezvoltarea unor relații de încredere
între Ministerul Apărării Naționale și persoanele interesate de
activitatea acestuia, pentru promovarea scopurilor și obiectivelor
instituției militare și creșterea gradului de informare și a nivelului
de înțelegere a problematicii asociate domeniului militar.
Art. 2. — Misiunea sistemului de informare și relații publice
este de a contribui la promovarea imaginii Ministerului Apărării
Naționale prin informarea personalului propriu, a cetățenilor, a
instituțiilor și organizațiilor legal constituite privind activitatea
armatei.
Art. 3. — Activitatea de informare și relații publice în
Ministerul Apărării Naționale se desfășoară pe baza
următoarelor principii:
a) aplicarea prevederilor Constituției României, republicată,
referitoare la dreptul la informație al persoanei;
b) comunicarea informațiilor publice se va realiza oportun,
corect, complet și nediscriminatoriu;
c) asigurarea unui flux continuu de informații publice pentru
personalul armatei, cadrele militare în rezervă și în retragere,
veteranii de război și membrii familiilor acestora;
d) exceptarea de la liberul acces la informații se face în
condițiile stabilite de Legea nr. 544/2001 privind liberul acces la
informațiile de interes public, cu modificările și completările
ulterioare;
e) activitatea de informare și relații publice respectă
imperativul echidistanței politice;

f) politica de informare publică exclude propaganda de orice
fel.
Art. 4. — Sensul termenilor de specialitate utilizați în
prezentele instrucțiuni este prevăzut în anexa nr. 1.
CAPITOLUL II
Conducerea activității de informare și relații publice în
Ministerul Apărării Naționale
SECȚIUNEA 1
Structura sistemului de informare și relații publice și atribuțiile
principalelor sale componente

Art. 5. — Sistemul de informare și relații publice din
Ministerul Apărării Naționale este compus din:
a) Direcția informare și relații publice;
b) purtătorul de cuvânt al Ministerului Apărării Naționale;
c) structurile de informare și relații publice de la diferite
structuri ale armatei — secții, birouri, compartimente;
d) personalul de informare și relații publice încadrat pe funcții
distincte;
e) personalul care desfășoară activitatea de informare și
relații publice prin cumul de funcții, numit prin ordin de zi pe
unitate;
f) mass-media militară.
1.1. Direcția informare și relații publice
Art. 6. — Direcția informare și relații publice este structura
specializată în conducerea, organizarea și gestionarea
domeniului informării și relațiilor publice în Ministerul Apărării
Naționale în timp de pace, în situații de criză și la război.

MONITORUL OFICIAL AL ROMÂNIEI, PARTEA I, Nr. 71/6.II.2009
Art. 7. — Direcția informare și relații publice își desfășoară
activitatea în cadrul Departamentului pentru relația cu
Parlamentul și informare publică și are următoarele atribuții:
a) planificarea, organizarea, desfășurarea, coordonarea și
evaluarea activității de informare și relații publice în Ministerul
Apărării Naționale;
b) conducerea mass-mediei militare centrale;
c) organizarea și desfășurarea instruirii în domeniul informării
și relațiilor publice pentru personalul armatei;
d) monitorizarea mass-mediei interne și internaționale;
e) realizarea, întreținerea și actualizarea site-ului central de
internet al Ministerului Apărării Naționale;
f) asigurarea accesului la informațiile de interes public,
conform prevederilor Legii nr. 544/2001, cu modificările și
completările ulterioare.
1.2. Purtătorul de cuvânt al Ministerului Apărării
Naționale
Art. 8. — Purtătorul de cuvânt al Ministerului Apărării
Naționale organizează și gestionează relațiile cu mass-media la
nivelul ministrului apărării naționale.
Art. 9. — Purtătorul de cuvânt al Ministerului Apărării
Naționale îndeplinește următoarele atribuții principale:
a) asigură comunicarea cu mass-media în ceea ce privește
activitatea Ministerului Apărării Naționale și a ministrului apărării
naționale;
b) coordonează redactarea declarațiilor, materialelor și
interviurilor pentru presă ale ministrului apărării naționale;
c) se informează despre activitatea statelor majore ale
categoriilor de forțe ale armatei, comandamentelor de armă și a
celorlalte structuri subordonate Ministerului Apărării Naționale,
pentru a fi în măsură să răspundă solicitărilor specifice atât din
partea ministrului, cât și a jurnaliștilor;
d) își coordonează activitatea cu Direcția informare și relații
publice.
1.3. Structurile și personalul de informare și relații
publice
Art. 10. — (1) Structurile și personalul de informare și relații
publice se subordonează nemijlocit comandantului/șefului
structurii la care funcționează.
(2) În domeniul specialității, acestea sunt coordonate de
structura de profil a eșalonului imediat superior.
Art. 11. — Structurile și personalul de informare și relații
publice încadrat pe funcții distincte organizează și desfășoară
activitățile de informare și relații publice ale structurilor pe care
le deservesc și îndeplinesc următoarele atribuții principale:
a) întocmesc anual, până la 31 decembrie, pentru anul
următor, documentele de planificare a comunicării la nivelul
eșalonului respectiv, pe baza Strategiei de comunicare a
Ministerului Apărării Naționale;
b) desfășoară activitatea de informare publică directă, în
condițiile legii;
c) organizează și desfășoară activitatea de informare internă
a personalului;
d) gestionează în toate situațiile relațiile marii unități/unității
și personalului acesteia cu mass-media;
e) coordonează activitatea mass-mediei militare din zona lor
de responsabilitate;
f) monitorizează apariția în presa locală a informațiilor
referitoare la activitatea eșalonului la care activează și a
unităților subordonate și le prezintă comandanților/șefilor
structurilor respective, informând totodată eșalonul superior;
g) consiliază comandantul/șeful structurii la care
funcționează în organizarea relațiilor cu comunitatea locală;
h) organizează, la ordinul comandantului/șefului structurii la
care funcționează, când situația concretă o impune, conferințe
sau briefinguri de presă; despre data și ora stabilite și tematica

3

ce va fi abordată informează ierarhic, până la nivelul Direcției
informare și relații publice;
i) identifică nevoile de informare ale militarilor din zona de
responsabilitate și solicită Direcției informare și relații publice,
pe cale oficială, materiale care să răspundă acestor nevoi;
j) informează ierarhic, până la nivelul Direcției informare și
relații publice, despre tematica solicitărilor de informații primite
de la jurnaliști pe fondul crizelor mediatice sau cu potențial de
criză mediatică pentru instituția militară, pentru armonizarea
răspunsurilor și a punctelor de vedere sau sprijin de specialitate.
Art. 12. — Personalul care desfășoară prin cumul activități
de informare și relații publice are următoarele atribuții principale:
a) organizează și desfășoară activitatea de informare internă
a personalului;
b) participă, împreună cu structura de informare și relații
publice de la eșalonul superior, la gestionarea crizelor mediatice
locale;
c) monitorizează informațiile referitoare la activitatea
eșalonului la care activează și a unităților subordonate, care
apar în mass-media locală, și le prezintă comandanților/șefilor
structurilor la care funcționează;
d) consiliază comandantul/șeful structurii la care
funcționează în organizarea relațiilor cu comunitatea locală,
respectând principiul echidistanței politice;
e) transmite la structura de informare și relații publice a
eșalonului superior, ori de câte ori este necesar, materiale
referitoare la nevoile de informare ale militarilor din unitatea lor;
f) întocmește, până la 31 decembrie, pentru anul următor, pe
baza Strategiei de comunicare a Ministerului Apărării Naționale
și a precizărilor primite de la structura de informare și relații
publice a eșalonului superior, planuri anuale ale activității de
informare și relații publice pentru unitatea lor.
1.4. Mass-media militară
Art. 13. — Mass-media militară contribuie la informarea
internă a personalului militar și civil al armatei și a familiilor
acestora, precum și la informarea populației despre activitățile
desfășurate de Ministerul Apărării Naționale.
Art. 14. — Mass-media militară cuprinde:
a) publicațiile realizate de Trustul de presă al Ministerului
Apărării Naționale și alte produse tipărite de informare publică
realizate de structurile centrale ale ministerului, de statele
majore ale categoriilor de forțe ale armatei, de comandamentele
de armă și de structurile subordonate acestora;
b) emisiunile de radio sau de televiziune realizate de Trustul
de presă al Ministerului Apărării Naționale și alte emisiuni
realizate de studiourile militare teritoriale de radio și televiziune;
c) publicațiile electronice postate pe internet și intranet.
Art. 15. — (1) Activitatea redacțiilor mass-mediei militare se
desfășoară în conformitate cu prevederile constituționale
referitoare la libertatea de exprimare și de creație, precum și cu
cele privind dreptul la informație.
(2) Activitatea redacțiilor mass-mediei militare se derulează
pe baza planurilor publicistice anuale.
Art. 16. — (1) Direcția informare și relații publice are în
subordine Trustul de presă al Ministerului Apărării Naționale,
care este organizat pe redacții ale publicațiilor și emisiunilor de
radio și televiziune.
(2) Directorul Trustului de presă al Ministerului Apărării
Naționale aprobă sumarele publicațiilor și emisiunilor de radio
și televiziune propuse de redactorii-șefi și verifică conținutul
acestora pentru asigurarea concordanței cu obiectivele de
comunicare ale Ministerului Apărării Naționale.
Art. 17. — (1) Redacțiile mass-mediei militare care nu fac
parte din Trustul de presă al Ministerului Apărării Naționale sunt
subordonate comandanților/șefilor marilor unități/unităților în
structura cărora funcționează.

4

MONITORUL OFICIAL AL ROMÂNIEI, PARTEA I, Nr. 71/6.II.2009

(2) Pentru îndeplinirea obiectivelor din Strategia de
comunicare a Ministerului Apărării Naționale, redacțiile
menționate sunt coordonate profesional de structurile de
informare și relații publice de la eșalonul la care își desfășoară
activitatea.
Art. 18. — Înființarea sau schimbarea denumirii unor
publicații periodice militare se face în baza aprobării ministrului
apărării naționale, cu avizul Direcției informare și relații publice.
Art. 19. — (1) În garnizoanele unde funcționează posturi
teritoriale ale societăților publice de radio și televiziune,
comandanții de garnizoane pot numi, pe funcții sau prin cumul
de funcții, în raport cu competențele exercitate în domeniul
resurselor umane, cu avizul Direcției informare și relații publice,
persoane care să pregătească și să prezinte emisiuni militare la
posturile respective, pe bază de convenții încheiate în condițiile
legii.
(2) Sumarul și conținutul emisiunilor prevăzute la alin. (1) se
avizează de către structura de informare și relații publice a
unității al cărei comandant asigură și funcția de comandant al
garnizoanei.
Art. 20. — Principalele atribuții ale redactorilor-șefi ai
redacțiilor mass-mediei militare sunt:
a) elaborează anual, până la 31 decembrie, planuri
publicistice, pe baza Strategiei de comunicare a Ministerului
Apărării Naționale și a cerințelor de comunicare existente la
eșalonul unde funcționează;
b) conduc nemijlocit activitatea personalului din redacție și
răspund de calitatea și conținutul materialelor de presă incluse
în publicații și emisiuni, de acuratețea și conformitatea cu
realitatea a informațiilor difuzate;
c) organizează și gestionează baze proprii de date, arhive
foto, audio și video;
d) fac propuneri pentru asigurarea materială și financiară a
redacțiilor pe care le conduc și răspund de utilizarea eficientă a
resurselor umane, materiale și financiare puse la dispoziție.
Art. 21. — (1) Planurile publicistice cuprind următoarele
elemente:
a) descrierea mijlocului de informare: format, tiraj,
periodicitate, arie de difuzare, rubrici permanente;
b) obiectivele de comunicare din Strategia de comunicare a
Ministerului Apărării Naționale și obiectivele operaționale ale
mijlocului de informare;
c) publicul-țintă;
d) genurile publicistice folosite: știri, interviuri, reportaje și
foto;
e) resursele umane, financiare și materiale estimate și sursa
de finanțare.
(2) Planul publicistic al Trustului de presă al Ministerului
Apărării Naționale cuprinde sinteza planurilor publicistice ale
redacțiilor din propria compunere, este avizat de Direcția
informare și relații publice și este aprobat de secretarul de stat
și șef al Departamentului pentru relația cu Parlamentul și
informare publică.
(3) Planurile publicistice elaborate de redactorii-șefi ai
redacțiilor mass-mediei militare care nu fac parte din Trustul de
presă al Ministerului Apărării Naționale sunt avizate de structura
de informare și relații publice de la eșalonul în cadrul cărora
funcționează și sunt aprobate de comandanții/șefii structurilor
cărora li se subordonează.
SECȚIUNEA a 2-a
Atribuțiile comandanților/șefilor în domeniul informării
și relațiilor publice

Art. 22. — Conducerea activității de informare și relații
publice în ceea ce privește planificarea, organizarea,
desfășurarea și asigurarea resurselor și logisticii necesare este
în responsabilitatea comandanților/șefilor la nivelul eșaloanelor

pe care le comandă; în acest domeniu, comandanții/șefii sunt
consiliați de personalul de informare și relații publice.
Art. 23. — Principalele atribuții ale comandanților/șefilor în
desfășurarea activității de informare și relații publice sunt:
a) asigurarea aplicării prevederilor legale privind liberul acces
la informațiile de interes public la nivelul eșalonului pe care îl
comandă;
b) selecționarea personalului care cunoaște foarte bine
misiunile, activitatea și specificul eșalonului respectiv, are
temeinice cunoștințe militare și de cultură generală, probitate
morală, experiență și aptitudini pentru a îndeplini prin cumul
activități de informare și relații publice;
c) asigurarea participării personalului de informare și relații
publice, pe segmentele de interes, la activități de conducere,
cum ar fi adunările și ședințele de lucru cu locțiitorii;
d) asigurarea informării corecte și oportune a personalului
de informare și relații publice din subordine despre toate
aspectele de interes public ale activității eșalonului respectiv, a
eșaloanelor superioare și a structurilor subordonate;
e) gestionarea, prin personalul de informare și relații publice,
a situațiilor de criză care ar putea avea impact asupra opiniei
publice sau a instituției;
f) îndrumarea activității redacțiilor mijloacelor militare de
informare și documentarea jurnaliștilor militari și civili;
g) asigurarea participării personalului de informare și relații
publice, precum și a jurnaliștilor militari la cursuri, convocări și
alte activități de perfecționare a pregătirii de specialitate;
h) sprijinirea activităților de informare și relații publice din
cadrul exercițiilor multinaționale și al misiunilor internaționale.
SECȚIUNEA a 3-a
Planificarea activităților și campaniilor de informare și relații
publice

3.1. Planificarea activităților de informare și relații
publice
Art. 24. — Planificarea activităților de informare și relații
publice reprezintă organizarea secvențială a procesului
comunicării care presupune stabilirea scopului, obiectivelor,
temelor, mesajelor generale, mesajelor de sprijin, activităților,
resurselor la dispoziție, modalităților de evaluare a eficienței
pentru sprijinirea îndeplinirii misiunii generale a structurii
respective; acest proces se desfășoară în strânsă cooperare cu
elementele de planificare din statele majore ale unităților, în
scopul armonizării efortului de comunicare cu specificul
activităților eșalonului respectiv.
Art. 25. — Documentele de planificare și conducere a
activității de informare și relații publice sunt:
a) Strategia de comunicare a Ministerului Apărării Naționale;
b) Planul activităților de informare și relații publice;
c) planurile de comunicare pentru evenimentele de relații
publice;
d) anexele de informare publică la planurile de operații și
exerciții.
Art. 26. — Strategia de comunicare a Ministerului Apărării
Naționale este elaborată, până la 1 decembrie, pentru anul
următor, de către Direcția informare și relații publice, pe baza
Strategiei de securitate națională, a Strategiei Militare a
României, a Cartei Albe a Apărării, a obiectivelor principale ale
Ministerului Apărării Naționale și este aprobată de ministrul
apărării naționale. După aprobare, Strategia de comunicare a
Ministerului Apărării Naționale este difuzată, ierarhic, la toate
structurile de informare și relații publice din armată.
Art. 27. — Planul activităților de informare și relații publice
se elaborează la nivelul marilor unități/unităților pe baza
Strategiei de comunicare a Ministerului Apărării Naționale, pe
durata unui an de instrucție, în conformitate cu modelul
prezentat în anexa nr. 2.

MONITORUL OFICIAL AL ROMÂNIEI, PARTEA I, Nr. 71/6.II.2009
Art. 28. — Obiectivele de comunicare ale planurilor de
informare și relații publice de la toate eșaloanele se stabilesc în
funcție de obiectivele generale din Planul anual de comunicare
strategică al Ministerului Apărării Naționale, de concepția
comandantului/șefului, precum și de rolul și misiunile eșalonului
respectiv.
Art. 29. — Planurile de comunicare pentru evenimentele de
relații publice se realizează de către structurile/personalul de
informare și relații publice ori de câte ori este nevoie pentru
detalierea activităților de comunicare ce urmează a fi
desfășurate cu ocazia organizării unor evenimente speciale,
precum ăZiua porților deschise”, zilele categoriilor de forțe ale
armatei și alte manifestări.
Art. 30. — Anexele de informare publică la planurile de
operații și exerciții se întocmesc conform prevederilor
dispozițiilor secretarului de stat și șef al Departamentului pentru
relația cu Parlamentul și informare publică.
3.2. Planificarea campaniilor de informare și relații
publice
Art. 31. — (1) Campaniile de informare și relații publice se
planifică în scopul atingerii unor obiective specifice sau a unor
ansambluri de obiective corelate, stabilite pentru domeniul
apărării prin programele de guvernare, Strategia de securitate
națională, Strategia de transformare a Armatei României și prin
hotărâri ale Consiliului Suprem de Apărare a Țării și ale
Parlamentului României.
(2) În raport cu obiectivele urmărite, campaniile de informare
și relații publice se pot planifica pentru:
a) informarea societății în legătură cu acțiuni importante ale
armatei pentru care este nevoie de susținere publică;
b) promovarea profesiei militare și atragerea de tineri către
această meserie.
(3) Campaniile de informare și relații publice desfășurate de
Ministerul Apărării Naționale sunt planificate de Direcția
informare și relații publice, împreună cu structurile care participă
la atingerea obiectivelor urmărite și cu sprijinul elementelor care
compun sistemul de informare și relații publice.
Art. 32. — (1) Planurile campaniilor de informare și relații
publice se elaborează pe baza analizei oportunității și a
calculului costurilor și resurselor care pot fi alocate prin proiectul
de buget al Ministerului Apărării Naționale și se aprobă, de
regulă, în anul care precedă desfășurarea acestora.
(2) În situații excepționale se pot organiza campanii ale căror
planuri se întocmesc în anul bugetar în curs, resursele
asigurându-se în conformitate cu legislația în vigoare.
Art. 33. — Desfășurarea campaniilor de informare și relații
publice se aprobă de către ministrul apărării naționale pe baza
propunerilor Direcției informare și relații publice.
3.3. Cercetarea și evaluarea în domeniul informării și
relațiilor publice
Art. 34. — (1) Cercetarea în domeniul informării și relațiilor
publice urmărește înțelegerea atitudinilor și comportamentelor
publicului-țintă și a tendințelor mass-mediei; cercetările sunt
întreprinse în vederea planificării campaniilor și a evenimentelor
de informare și relații publice.
(2) Cercetarea în domeniul informării și relațiilor publice, la
nivelul Ministerului Apărării Naționale, se realizează exclusiv la
solicitarea Direcției informare și relații publice, cu precădere prin:
a) sondaje de opinie publică realizate de operatori economici
de profil;
b) audit de comunicare.
Art. 35. — Evaluarea în domeniul informării și relațiilor
publice urmărește măsurarea eficienței activităților întreprinse
și se realizează atât prin activități de natură administrativă, cât
și prin analize specializate; evaluarea se desfășoară atât la
încheierea campaniilor și a evenimentelor de informare și relații
publice, cât și pe parcursul derulării acestora.

5

Art. 36. — Evaluarea activității de informare și relații publice
prin activități de natură administrativă constă în executarea
inspecțiilor în domeniu, conform reglementărilor în vigoare.
Art. 37. — Evaluarea activității de informare și relații publice
prin analize specializate, la nivelul Ministerului Apărării
Naționale, se realizează exclusiv de Direcția informare și relații
publice, cu precădere prin:
a) analize ale atitudinii mass-mediei față de instituția militară;
b) analize ale mediatizării diferitelor evenimente de informare
și relații publice;
c) analize ale mesajului propriu.
Art. 38. — La nivelul structurilor de informare și relații publice
de la diferite eșaloane se analizează, semestrial, stadiul
îndeplinirii obiectivelor de comunicare și al derulării activităților
din planurile proprii. Analiza va fi trimisă spre informare, ierarhic,
până la Direcția informare și relații publice.
SECȚIUNEA a 4-a
Competențe privind aprobarea activităților de informare și relații
publice

Art. 39. — (1) Accesul reprezentanților mass-mediei civile în
obiective aparținând Ministerului Apărării Naționale se aprobă, în
toate situațiile, de către comandanții/șefii acestora; accesul
jurnaliștilor români și străini în obiectivele puse la dispoziția
forțelor armate ale SUA se face în conformitate cu prevederile
procedurilor standard de operare și ale aranjamentelor semnate
de către cele două părți.
(2) Acordarea de interviuri și/sau declarații de presă, precum
și participarea personalului militar ori civil la emisiuni de radio
sau de televiziune civile se aprobă de către comandantul/șeful
unității, în urma consultării structurii/personalului de informare
și relații publice, fără a se solicita alte aprobări de la eșaloanele
superioare; personalul de informare și relații publice se consultă,
în ceea ce privește oportunitatea, cu structurile de informare și
relații publice de la eșaloanele superioare.
(3) Organizarea conferințelor de presă se aprobă:
a) la nivelul structurilor centrale ale Ministerului Apărării
Naționale, de către ministrul apărării naționale;
b) la nivelul statelor majore ale categoriilor de forțe ale
armatei, al direcțiilor și al unităților subordonate Statului Major
General, de către șeful Statului Major General;
c) la nivelul unităților subordonate departamentelor și
Secretariatului general, de către șefii acestor structuri;
d) la nivelul unităților din cadrul unei categorii de forțe, de
către șeful statului major al categoriei de forțe respective;
e) la nivelul unităților din comandamentele de armă, de către
comandanții acestor comandamente.
(4) Comunicatele de presă se aprobă după cum urmează:
a) comunicatele inițiale de presă, în cazul producerii de
evenimente, în condițiile stabilite prin dispoziția secretarului de
stat și șef al Departamentului pentru relația cu Parlamentul și
informare publică;
b) comunicatele de presă pentru activități curente se aprobă
de către comandantul/șeful unității militare.
(5) Vizitele jurnaliștilor, organizate de Ministerul Apărării
Naționale, în zonele de dislocare a detașamentelor de militari
români care participă la misiuni externe se aprobă de către
ministrul apărării naționale sau șeful Statului Major General,
potrivit reglementărilor în vigoare.
SECȚIUNEA a 5-a
Condițiile în care se realizează filmarea și/sau fotografierea
de către persoane fizice sau juridice în obiectivele aparținând
Ministerului Apărării Naționale

Art. 40. — (1) Filmarea și/sau fotografierea în obiective
aparținând Ministerului Apărării Naționale se execută numai cu

6

MONITORUL OFICIAL AL ROMÂNIEI, PARTEA I, Nr. 71/6.II.2009

aprobarea comandanților/șefilor acestora, cu respectarea
reglementărilor în vigoare privind protecția informațiilor
clasificate, în următoarele situații:
a) în interesul Ministerului Apărării Naționale, în scopul
informării publice și al promovării imaginii armatei în mediile
interne și externe;
b) la solicitarea unor instituții publice și a unor persoane fizice
sau juridice din afara armatei;
c) la solicitarea partenerilor militari străini în cadrul activităților
comune.
(2) Inițiatorul sau solicitantul fotografierii/filmării trebuie să
precizeze oficial, în motivarea inițiativei sau solicitării, scopul
fotografierii/filmării, aparatura utilizată, destinația produselor
rezultate, consimțirea la obligația de a respecta indicațiile
însoțitorilor în scopul prevenirii accesului neautorizat la informații
clasificate.
Art. 41. — Filmarea/fotografierea realizată de mass-media
civilă cu ocazia participării la diferite activități ale armatei, în
scopul mediatizării acestora, atât la invitația Ministerului Apărării
Naționale, cât și la solicitarea jurnaliștilor, se realizează fără a se
percepe plata unor tarife.
Art. 42. — (1) Filmarea și/sau fotografierea în interiorul
obiectivelor aparținând Ministerului Apărării Naționale de către
persoane sau instituții din afara armatei, altele decât instituțiile
de presă, la solicitarea acestora, se fac contra cost, în condițiile
stabilite prin ordin al ministrului apărării naționale.
(2) În scopul filmării și/sau fotografierii, la cererea terților,
între Ministerul Apărării Naționale și solicitant se negociază și se
încheie contracte de prestări de servicii.
Art. 43. — Tarifele pentru filmarea și/sau fotografierea de
către persoane fizice și juridice din afara armatei în obiective
aparținând Ministerului Apărării Naționale se stabilesc de către
unitatea militară în cauză, prin negociere.
Art. 44. — Fotografierea/filmarea de către militari străini în
interiorul unităților militare, pe terenurile de instrucție și în
poligoane, în timpul activităților de instruire în comun, se aprobă
de către comandantul unității sau de către conducătorul
exercițiului, după caz, în următoarele condiții:
a) partea interesată își anunță oficial, cu ocazia pregătirii
activității comune, intenția de a fotografia/filma, precizând
persoana care fotografiază/filmează și destinația produselor
rezultate;
b) partea interesată consimte la obligația ca produsele
rezultate să fie analizate, sub aspectul protecției informațiilor
clasificate, de structura de securitate, iar cele care nu fac
obiectul informării publice să fie excluse sau reținute;
c) fotografierea/filmarea se realizează fără a se percepe
plata unor tarife.
Art. 45. — În toate situațiile, persoanele care realizează
filmarea și/sau fotografierea în obiective aparținând Ministerului
Apărării Naționale sunt însoțite de personalul care desfășoară
activitatea de informare și relații publice la marea
unitate/unitatea respectivă.
SECȚIUNEA a 6-a
Colaborarea armatei la realizarea unor producții cinematografice

Art. 46. — Colaborarea armatei la realizarea de filme
artistice, documentare sau videoclipuri cu personal, tehnică
militară, armament, muniții și materiale, la solicitarea unor
studiouri, case de film sau societăți de producție
cinematografică, se aprobă de către ministrul apărării naționale,
la propunerea Statului Major General.
Art. 47. — (1) Propunerea privind oportunitatea participării
armatei la realizarea unor producții cinematografice, din punctul
de vedere al impactului acesteia asupra imaginii instituției
militare, se face după studierea scenariului la Direcția informare
și relații publice.

(2) Solicitările de efective, tehnică militară, armament, muniții
și materiale se înaintează Statului Major General, care
coordonează această activitate.
Art. 48. — După avizarea scenariului la Direcția informare și
relații publice, Statul Major General prezintă ministrului apărării
naționale propuneri privind participarea armatei la realizarea
filmului și, în funcție de situație, numirea unui consilier militar.
Art. 49. — Între studiourile, casele de film și societățile de
producție cinematografică, pe de o parte, și Ministerul Apărării
Naționale, prin structurile militare ai căror comandanți/șefi au
calitatea de ordonatori de credite, desemnate să participe la
realizarea producțiilor cinematografice, pe de altă parte, se
negociază și se încheie contracte de prestări de servicii; în
cuprinsul contractelor se includ clauze referitoare la statutul de
colaborator sau coproducător al Ministerului Apărării Naționale,
inclusiv înscrierea pe generic a acestui statut.
Art. 50. — (1) În contract se stipulează dreptul consilierului
militar de a retrage personalul și tehnica militară în cazul în care
între scenariu, decupajul regizoral și filmările propriu-zise sunt
nepotriviri care angajează partizan Ministerul Apărării Naționale
sau deformează imaginea armatei.
(2) Retragerea personalului și a tehnicii militare de la filmări
se face cu aprobarea ministrului apărării naționale.
(3) Este interzisă începerea colaborării structurilor militare la
realizarea unor filme înaintea încheierii contractelor.
Art. 51. — Tarifele pentru colaborarea armatei la realizarea
unor producții cinematografice se stabilesc de structurile militare
ai căror comandanți/șefi au calitatea de ordonatori de credite,
desemnate să participe la realizarea acestora prin negociere, în
conformitate cu prevederile actelor normative specifice în
vigoare.
Art. 52. — La încheierea filmărilor, consilierul militar
raportează ministrului apărării naționale, în scris, pe cale
ierarhică, prin Statul Major General, felul în care s-a realizat
colaborarea, problemele apărute pe parcurs și modul de
rezolvare a acestora, precum și alte aspecte de interes major,
prezentând, dacă se impune, propuneri corespunzătoare.
SECȚIUNEA a 7-a
Asigurarea financiar-contabilă și tehnico-materială a activității
de informare și relații publice

Art. 53. — Asigurarea financiar-contabilă și tehnico-materială
a activităților de informare și relații publice, precum și a realizării
și distribuirii produselor mass-mediei militare se realizează prin
grija comandanților/șefilor eșaloanelor care au în compunere
elemente ale sistemului de informare și relații publice, potrivit
normelor legale în vigoare.
Art. 54. — Pentru îndeplinirea atribuțiilor funcționale,
structurile de informare și relații publice sunt dotate cel puțin cu
tehnica prezentată în anexa nr. 3, care este destinată în
exclusivitate activității de informare și relații publice.
Art. 55. — (1) Materialele consumabile pentru tehnica de
calcul, imprimante și multiplicatoare, precum și rechizitele se
asigură descentralizat, prin grija structurilor de logistică de la
fiecare eșalon, în funcție de necesar și de fondurile cu această
destinație aprobate prin buget.
(2) Necesarul de materiale consumabile și piese de schimb
se stabilește în conformitate cu prevederile normelor în vigoare.
Art. 56. — Cu ocazia exercițiilor multinaționale și a altor
activități cu participare internațională se elaborează și se
distribuie participanților materiale informative și de prezentare,
tipărituri și produse promoționale multimedia, pe suporți
magnetici, în limita sumelor prevăzute și aprobate prin bugetul
activității de organizatorul exercițiului/activității.
Art. 57. — (1) Publicațiile realizate de Trustul de presă al
Ministerului Apărării Naționale se asigură gratuit, în conformitate

MONITORUL OFICIAL AL ROMÂNIEI, PARTEA I, Nr. 71/6.II.2009
cu prevederile metodologiei privind asigurarea cu presă militară
centrală scrisă și cu alte produse de informare publică.
(2) Produsele de informare publică realizate de alte structuri
ale armatei se asigură gratuit în raport cu specificul și
periodicitatea apariției — săptămânal, lunar, trimestrial, anual —
în limita normelor aprobate.
Art. 58. — Achiziționarea publicațiilor cotidiene și periodice
de interes național și local utilizate de structurile de informare și
relații publice pentru informarea comandanților/șefilor și
realizarea revistei presei locale se realizează în limita fondurilor
cu această destinație aprobate în bugetul fiecărei structuri.
CAPITOLUL III
Domeniile activității de informare și relații publice
Art. 59. — Domeniile activității de informare și relații publice
sunt:
a) informarea publică;
b) informarea internă;
c) relațiile cu comunitatea locală.
SECȚIUNEA 1
Informarea publică

1.1. Informarea mass-mediei
Art. 60. — Informarea mass-mediei cuprinde:
a) interviuri/declarații de presă acordate mass-mediei scrise
și audiovizuale;
b) briefinguri și conferințe de presă;
c) comunicate de presă, buletine de presă și răspunsuri la
solicitările jurnaliștilor;
d) vizite în unități ale jurnaliștilor civili și participarea acestora
la aplicații cu trageri de luptă, ședințe de instrucție sau
demonstrative, cursuri, activități științifice, culturale, sportive și
aniversări;
e) vizite ale jurnaliștilor în zonele de dislocare a
detașamentelor de militari români care participă la misiuni în
diferite teatre de operații;
f) întâlniri informale cu jurnaliștii.
Art. 61. — În Ministerul Apărării Naționale, relațiile oficiale cu
mass-media civilă se desfășoară numai cu asistența
personalului de informare și relații publice.
Art. 62. — (1) Pentru asigurarea caracterului activ al relațiilor
cu mass-media, la nivelul Ministerului Apărării Naționale se
constituie echipe de briefing militar alcătuite din specialiști pe
diferite domenii din structurile armatei.
(2) Rolul acestor echipe este de a prezenta și de a susține,
în presă și în activitățile publice, perspectiva instituției militare
în vederea realizării obiectivelor de comunicare ale Ministerului
Apărării Naționale, precum și pentru a răspunde la solicitările
mass-mediei sau ale unor organizații guvernamentale și
nonguvernamentale.
(3) Din momentul nominalizării reprezentanților structurilor în
cadrul echipelor de briefing militar, aceștia sunt abilitați să intre
în contact cu mass-media fără alte aprobări, în limita mandatelor
acordate, la cererea și cu asistența Direcției informare și relații
publice.
Art. 63. — Pentru fiecare activitate de interes public
desfășurată în armată la nivel central sau local, se stabilește
politica de informare publică, care poate fi:
a) foarte activă, când structurile/personalul de informare și
relații publice depun/depune eforturi susținute pentru a asigura
vizibilitatea activității în mass-media și pentru a transmite
informații referitoare la activitate; această politică are la bază
interesul public real sau dorit și poate fi sprijinită de o gamă largă
de produse și activități de informare și relații publice;
b) activă, când structurile/personalul de informare și relații
publice depun/depune eforturi de rutină pentru asigurarea

7

vizibilității activității; scopul, precum și gama de produse de
informare și de activități de sprijin sunt, în general, limitate;
această politică este adoptată când este de așteptat ca
activitatea să atragă un anumit interes din partea publicului sau
când se apreciază că rezultatele obținute sunt modeste în raport
cu timpul și resursele investite;
c) reactivă, când structurile/personalul de informare și relații
publice nu fac/nu face eforturi pentru a aduce în atenția
publicului o activitate planificată; această abordare este utilizată
când se anticipează un interes public nesemnificativ pentru o
activitate planificată sau când există restricții impuse de
protejarea informațiilor clasificate ori a datelor cu caracter
personal; structurile/personalul de informare și relații publice
sunt/este totuși pregătite/pregătit să răspundă la eventualele
solicitări de informații din partea mass-mediei sau a publicului.
Art. 64. — Structurile/personalul de informare și relații publice
țin/ține evidența solicitărilor reprezentanților mass-mediei civile
și a răspunsurilor comunicate.
Art. 65. — (1) Orice persoană din cadrul Ministerului Apărării
Naționale poate acorda interviuri sau declarații reprezentanților
mass-mediei civile în următoarele condiții:
a) să aibă aprobarea comandantului/șefului unității;
b) să exprime numai puncte de vedere în limita mandatului
aprobat și să se refere doar la probleme din aria sa de
competență și responsabilitate;
c) să consulte structura/personalul de informare și relații
publice înainte de contactul cu mass-media;
d) să respecte echidistanța politică a armatei;
e) să nu furnizeze informații exceptate de la liberul acces,
conform Legii nr. 544/2001, cu modificările și completările
ulterioare.
(2) În situația în care nu există timpul necesar pentru
obținerea aprobării comandantului/șefului unității și pentru
consultarea structurii/personalului de informare și relații publice,
persoana care a acordat interviuri sau declarații de presă
jurnaliștilor civili are obligația să îl informeze ulterior pe
comandantul/șeful unității despre acest fapt.
Art. 66. — (1) Acreditarea unui jurnalist, refuzul sau
retragerea acreditării se face în condițiile Legii nr. 544/2001, cu
modificările și completările ulterioare.
(2) Acreditarea jurnaliștilor la activitățile organizate de
Ministerul Apărării Naționale se face, la cerere, de către
personalul de informare și relații publice al eșalonului
organizator sau la centrele de informare a presei, în cel mult
două zile de la înregistrarea cererii, pe baza completării unui
formular-tip prezentat în anexa nr. 4.
Art. 67. — Activitatea de informare și relații publice, în situația
producerii de evenimente și în timpul operațiilor/exercițiilor, este
reglementată prin dispoziție a secretarului de stat și șef al
Departamentului pentru relația cu Parlamentul și informare
publică.
1.2. Informarea publică directă a persoanelor și
informarea interinstituțională
Art. 68. — (1) Informarea publică directă a persoanelor și
informarea interinstituțională se realizează din oficiu sau la
cerere; modalitatea minimă de realizare a informării publice
directe din oficiu în cadrul Ministerului Apărării Naționale constă
în afișarea, în vederea consultării, a informațiilor de interes
public, în puncte de informare-documentare amenajate în spații
special destinate.
(2) Informarea publică directă a persoanelor nu se
suprapune activității de analizare și rezolvare a petițiilor —
cereri, sesizări, reclamații și propuneri — și se referă doar la
comunicarea de informații cu caracter public în condițiile Legii
nr. 544/2001, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 71/6.II.2009

Art. 69. — În Ministerul Apărării Naționale se organizează
puncte de informare-documentare, astfel:
a) pentru structurile centrale dislocate în sediul Ministerului
Apărării Naționale, prin grija Direcției informare și relații publice;
b) pentru marile unități și unități care au în subordine
structuri/personal de informare și relații publice, prin grija
acestora.
Art. 70. — Informațiile de interes public comunicate din oficiu
și cele exceptate de la liberul acces al persoanelor, la nivelul
Ministerului Apărării Naționale, sunt cele stabilite prin Legea
nr. 544/2001, cu modificările și completările ulterioare.
Art. 71. — Structurile deținătoare de informații de interes
public de la diferite eșaloane ale Ministerului Apărării Naționale
au următoarele responsabilități:
a) să primească solicitările de la structurile de informare
publică;
b) să identifice informațiile solicitate;
c) să analizeze, în funcție de dificultatea, complexitatea și
volumul lucrărilor de documentare, dacă informația solicitată
este rezolvabilă în termen de 10 zile sau, după caz, în cel mult
30 de zile de la data primirii cererii;
d) să formuleze și să trimită răspunsul la compartimentul de
informare și relații publice, împreună cu informația de interes
public solicitată, cu avizul structurii de securitate a informațiilor
clasificate sau cu motivația refuzului.
Art. 72. — (1) Pentru analizarea reclamațiilor administrative
ale persoanelor, la eșaloanele unde există compartimente sau
personal de informare și relații publice numit pe funcție, se
constituie comisii de analiză privind încălcarea dreptului de
acces la informația de interes public.
(2) În situația în care reclamația administrativă privește
informații publice care țin de domeniile de competență ale mai
multor structuri, comisia de analiză se numește la nivelul
eșalonului superior comun al acestora.
Art. 73. — Comisia de analiză privind încălcarea dreptului de
acces la informațiile de interes public are următoarele
responsabilități:
a) primește și analizează reclamațiile persoanelor;
b) efectuează cercetarea administrativă;
c) stabilește dacă reclamația persoanei privind încălcarea
dreptului de acces la informațiile de interes public este
întemeiată;
d) în cazul în care reclamația este întemeiată, propune
aplicarea unei sancțiuni disciplinare pentru personalul
responsabil și comunicarea informațiilor de interes public
solicitate;
e) redactează și trimite răspunsul solicitantului în termen de
15 zile de la înregistrarea reclamației.
1.3. Informarea publică prin internet
Art. 74. — Site-urile web ale structurilor din cadrul
Ministerului Apărării Naționale sunt instrumente utile pentru
sporirea vizibilității activităților instituției militare; misiunea
principală a acestora este de a contribui la informarea
audiențelor naționale și internaționale.
Art. 75. — Rețeaua site-urilor web ale structurilor din
Ministerul Apărării Naționale este compusă din:
a) site-ul www.mapn.ro — site central, care funcționează ca
master-website și centru virtual de presă al Ministerului Apărării
Naționale; este realizat și administrat de către Direcția informare
și relații publice;
b) site-urile web de tip A, create la nivelul departamentelor,
Statului Major General, al statelor majore ale categoriilor de forțe
ale armatei, al comandamentelor de armă și al Universității
Naționale de Apărare;
c) site-urile web de tip B, create la nivelul structurilor militare
subordonate departamentelor, al categoriilor de forțe ale
armatei, al comandamentelor de armă, precum și cele
aparținând publicațiilor militare, instituțiilor militare de
învățământ, cultură, sport sau cu domenii de activitate unicat în

Ministerul Apărării Naționale ori cele realizate cu ocazia unor
evenimente speciale.
Art. 76. — Înființarea de noi site-uri web se face cu avizul de
specialitate al Direcției informare și relații publice, care
analizează oportunitatea înființării și configurația propusă a
site-ului.
Art. 77. — (1) Responsabilitatea postării informațiilor publice
pe site-urile WEB de tip A și B revine structurilor pentru care au
fost create și care le administrează.
(2) Informațiile care urmează a fi publicate pe site-urile web
sunt avizate de către structura de securitate din punctul de
vedere al protecției informațiilor clasificate și aprobate de către
comandantul/șeful structurii militare respective.
SECȚIUNEA a 2-a
Informarea internă

Art. 78. — (1) Informarea internă este reprezentată de
ansamblul activităților desfășurate în vederea punerii la
dispoziția personalului armatei, a familiilor acestuia, a cadrelor
militare în rezervă și în retragere a unui flux permanent și
nedistorsionat de informații generale și militare, care le
influențează viața personală, viața de familie și cariera.
(2) Scopul informării interne este de a contribui la creșterea
capacității de luptă, la consolidarea coeziunii și spiritului de corp,
precum și la întărirea moralului personalului.
(3) Activitățile de informare internă diferă în funcție de eșalon,
specificul, dimensiunile și dislocarea acestuia.
Art. 79. — Planificarea, organizarea, derularea și evaluarea
activităților de informare internă sunt în responsabilitatea
structurilor/personalului de informare și relații publice.
Art. 80. — Obiectivele informării interne sunt:
a) cunoașterea direcțiilor de acțiune în domeniul apărării,
stabilite prin Programul de guvernare;
b) informarea personalului armatei asupra prevederilor
Strategiei de securitate națională și ale Strategiei militare
naționale;
c) înțelegerea misiunilor armatei de către întregul personal;
d) cunoașterea și înțelegerea de către angajați a misiunilor
structurilor militare din care fac parte și a rolului lor în
îndeplinirea acestora;
e) informarea corectă și oportună a personalului și a
membrilor de familie, în părțile care îi privesc, asupra evoluțiilor
din mediul militar, politicilor de management al resurselor
umane, retribuțiilor, locuințelor și a altor probleme care pot
influența moralul, sănătatea, bunăstarea materială și siguranța
acestora;
f) consolidarea culturii instituționale;
g) însușirea tradițiilor militare ale poporului român și ale
unităților;
h) cunoașterea misiunilor și a perspectivelor de evoluție ale
NATO;
i) informarea personalului în legătură cu aspecte privind
Uniunea Europeană;
j) cunoașterea participării Armatei României la misiuni
internaționale.
Art. 81. — Principalele mijloace utilizate în activitatea de
informare internă sunt:
a) mass-media militară;
b) filmele de instrucție sau de prezentare a armatei;
c) scrisorile comandantului/șefului ori felicitările adresate
familiilor personalului militar sau civil care s-a distins în mod
deosebit în îndeplinirea atribuțiilor de serviciu;
d) publicația electronică de informare internă ăM.Ap.N.
Online”, gestionată de Direcția informare și relații publice;
e) Buletinul de informare internă;
f) informări realizate de personalul de informare și relații
publice.

MONITORUL OFICIAL AL ROMÂNIEI, PARTEA I, Nr. 71/6.II.2009
SECȚIUNEA a 3-a
Relațiile cu comunitatea locală

Art. 82. — (1) Comunitatea locală, în sensul prezentelor
instrucțiuni, include populația localităților în care sau în
apropierea cărora sunt amplasate unitățile militare, instituțiile
administrației publice locale, organizațiile guvernamentale și
neguvernamentale, organizațiile profesionale, instituțiile locale
de învățământ, asociațiile culturale și cluburile sportive, cultele
religioase, precum și asociațiile cadrelor militare în rezervă și în
retragere și ale veteranilor de război.
(2) Scopul derulării relațiilor cu comunitatea locală este de a
facilita integrarea socială a personalului armatei în cadrul
comunităților.
Art. 83. — Obiectivele relațiilor cu comunitatea locală sunt:
a) explicarea misiunilor armatei și ale unității militare din
zonă;
b) menținerea reputației unității militare de bun vecin și de
organizație profesionistă și respectabilă;
c) informarea comunității locale asupra modului în care poate
fi sprijinită de militari, precum și în legătură cu dorința acestora
de a lua parte activ la viața socială locală;
d) promovarea profesiei militare în cadrul comunității locale.
Art. 84. — În relațiile cu comunitatea locală, personalul
armatei nu este angajat în activități ce pot aduce prejudicii
imaginii armatei sau demnității militarilor. Asemenea activități
includ:
a) acțiuni de reclamă comercială care ar putea sugera, chiar
și indirect, că armata sprijină anumite firme sau produse;
b) sprijinirea sau participarea la acțiuni care, prin organizare
sau conținut, denotă un caracter xenofob, extremist și de
prozelitism religios;
c) activități de partizanat politic care pot sugera implicarea
politică a armatei.
CAPITOLUL IV
Pregătirea în domeniul informării și relațiilor publice
Art. 85. — Pregătirea în domeniul informării și relațiilor
publice se face inițial prin instituțiile militare de învățământ, iar
după absolvire, pe parcursul carierei, după cum urmează: la
nivel individual, la nivelul specialiștilor/comandanților/șefilor și
la nivel colectiv/subunitate.
Art. 86. — Identificarea nevoilor de pregătire în domeniul
informării și relațiilor publice la nivelul Ministerului Apărării
Naționale, stabilirea obiectivelor pregătirii și avizarea
programelor de pregătire sunt în responsabilitatea Direcției
informare și relații publice.
Art. 87. — Direcția informare și relații publice organizează
periodic module de pregătire individuală cu membrii echipelor

9

de briefing militar și/sau cu alte persoane care urmează să intre
în contact cu reprezentanții mass-mediei.
Art. 88. — Pentru pregătirea specialiștilor în informare și
relații publice și a comandanților/șefilor, Direcția informare și
relații publice organizează și desfășoară periodic cursuri de
pregătire, specializare și perfecționare, după cum urmează:
a) pentru comandanții de unități și mari unități și pentru șefii
direcțiilor centrale, un curs în anul numirii în funcție;
b) pentru personalul numit în funcții de informare și relații
publice în țară sau în cadrul detașamentelor care urmează să
participe la misiuni în afara teritoriului național, cursuri de
introducere în domeniu și cursuri de perfecționare în anul numirii
în funcție, respectiv în perioada premergătoare plecării în
misiune.
Art. 89. — Structurile de informare și relații publice de la
nivelul categoriilor de forțe ale armatei și al comandamentelor de
armă organizează, cu sprijinul Direcției informare și relații
publice, convocări de specialitate, după cum urmează:
a) pentru comandanții de batalion/similar, o convocare
zonală, cu durata de două-trei zile, în anul numirii în funcție;
b) pentru ofițerii de informare și relații publice din subordine,
convocări zonale cu durata de două-trei zile, în fiecare an.
Art. 90. — (1) Pregătirea la nivelul subunităților se realizează
prin includerea în programul pregătirii acestora a unor module
speciale în domeniul informării și relațiilor publice.
(2) Conținutul modulelor și planificarea desfășurării acestora
sunt responsabilitatea structurilor de informare și relații publice
de la categoriile de forțe ale armatei și sunt avizate de către
Direcția informare și relații publice; modulele de pregătire sunt
susținute de personalul de informare și relații publice al
eșaloanelor respective sau al eșaloanelor superioare.
Art. 91. — Personalul de informare și relații publice poate
participa la cursuri de specializare în domeniul informării și
relațiilor publice/afacerilor publice în străinătate, la propunerea
șefilor nemijlociți, cu avizul Direcției informare și relații publice.
Art. 92. — Pentru perfecționarea pregătirii de specialitate,
personalul de informare și relații publice poate fi detașat la
Direcția informare și relații publice pentru perioade de câte
6 luni.
Art. 93. — Trustul de presă al Ministerului Apărării Naționale
poate desfășura periodic convocări de pregătire de specialitate
cu jurnaliștii militari.
Art. 94. — Traseele parcurse de documentele elaborate în
conformitate cu prezentele instrucțiuni sunt prevăzute în anexa
nr. 5.
Art. 95. — Anexele nr. 1—5 fac parte integrantă din
prezentele instrucțiuni.

ANEXA Nr. 1
la instrucțiuni

GLOSAR

Acreditare — pentru jurnaliști — autorizarea prezenței unui
jurnalist ca reprezentant al unei instituții de presă în sediul sau
la activitățile unei organizații/instituții, la care accesul massmediei este permis.
Acuratețe — 1. grija deosebită, atenția mare, exactitatea în
executarea unui lucru;
2. corectitudinea informației în text atât în ceea ce privește
conținutul, cât și forma; corectitudinea gramaticală, nume,
instituții, cifre corecte, relații corect stabilite între persoane,
instituții, fenomene, soluționare corectă a datelor de context,

raționament condus corect, ierarhizare corectă a informației,
neamestec în același text a informării cu opinia.
Afaceri publice — domeniul funcțional responsabil de
promovarea scopurilor și obiectivelor organizației militare, pentru
a crește, la nivelul opiniei publice, gradul de informare și nivelul
de înțelegere a problematicii asociate domeniului militar. Include
planificarea și desfășurarea relațiilor cu mass-media, a informării
interne și a relațiilor cu comunitatea locală.
Audit de comunicare — evaluarea sistemului activităților de
comunicare dintr-o organizație; analiza cuprinde atât

10

MONITORUL OFICIAL AL ROMÂNIEI, PARTEA I, Nr. 71/6.II.2009

dimensiunea structurală, cât și produsele de comunicare, prin
raportare la obiectivele organizației.
Briefing de presă — tehnica de comunicare asemănătoare
cu o conferință de presă în care se supune atenției un singur
subiect.
Canal de comunicare — mediul sau mijlocul prin intermediul
căruia un mesaj ajunge de la emițător la receptor și/sau invers;
de exemplu: poșta electronică și televiziunea.
Comunicare/informare — 1. procesul de transfer al
informației de la un sistem — fizic, biologic, psihosocial — la
altul;
2. procesul de emitere a unui mesaj și de transmitere a
acestuia, într-o formă codificată, cu ajutorul unui canal către un
destinatar, în vederea recepționării.
Comunicare/informare internă — comunicarea destinată
personalului din interiorul unei organizații/instituții
Comunicat de presă — formă a comunicării instituționale;
invariabil, comunicatul de presă apare din inițiativa sursei și este
întotdeauna scris.
Conferință de presă — tehnica de comunicare materializată
sub forma unei întâlniri oficiale în cadrul căreia reprezentanții
unei organizații difuzează informații jurnaliștilor și răspund la
întrebările acestora.
Criză mediatică — cazul particular al crizei de comunicare în
care mass-media intervine pentru a umple vidul de informație
din surse oficiale, tinzând să devină sursă de informație, și nu
canal de transmitere a acesteia.
Cultură instituțională — setul de valori care definesc o
organizație și îi permit să se adreseze societății cu o singură
voce, clară, pentru promovarea acestora; constituie unul dintre
elementele ce determină credibilitatea și încrederea publicului în
respectiva organizație.
Declarație de presă — forma verbală a comunicării
instituționale; se realizează din inițiativa emițătorului în cadrul
conferinței de presă sau la solicitarea mass-mediei.
Eveniment — 1. întâmplarea importantă, faptul de mare
însemnătate;
2. schimbarea de situație cu impact asupra unui public-țintă,
ce poate face obiectul unei acțiuni de relații publice;
3. ceea ce decid jurnaliștii că este o știre;
4. accidentul sau incidentul soldat cu victime sau pagube
materiale care captează interesul mass-mediei.
Gestionare a crizelor — activitatea complexă ce implică, pe
de o parte, anticipare, realizarea unor scenarii de ținere sub
control și rezolvare a crizelor, iar pe de altă parte, răspuns rapid
la apariția crizei, disciplină fermă în respectarea soluției
adoptate atât din partea echipei de relații publice, cât și a
conducerii organizației
Date cu caracter personal — orice informații referitoare la o
persoană fizică identificată sau identificabilă; o persoană
identificabilă este persoana care poate fi identificată, direct sau
indirect, în mod particular prin referire la un număr de identificare
ori la unul sau la mai mulți factori specifici identității sale fizice,
fiziologice, psihice, economice, culturale ori sociale
Informație de interes public — informația care privește
activitățile sau rezultă din activitățile unei autorități publice ori
instituții publice, indiferent de suportul sau de forma ori de modul
de exprimare a informației.
Instituție publică — instituția care utilizează resurse
financiare publice și își desfășoară activitatea pe teritoriul
României, potrivit Constituției României, republicată.
Internet — totalitatea calculatoarelor și a rețelelor de
calculatoare de pe tot cuprinsul globului, care comunică între
ele prin intermediul protocolului TCP/IP.
Interviu de presă — forma de comunicare care se
materializează într-un dialog între un jurnalist și un intervievat;
de regulă, interviurile sunt înregistrate de jurnaliști prin mijloace

audio sau video și sunt utilizate ulterior pentru
redactarea/editarea de materiale de presă.
Intranet — rețea de calculatoare proiectată pentru a asigura
comunicarea și schimbul de informații în cadrul unei organizații.
În general, fișierele și programele dintr-o rețea intranet sunt
protejate împotriva accesului utilizatorilor din afara rețelei; prin
utilizarea rețelei intranet se urmăresc asigurarea accesului la
baze de date specifice, distribuirea pe cale electronică a
diferitelor documente și programe, asigurarea unor servicii
angajaților.
Mass-media — termenul generic care desemnează, în
același timp, orice mijloc de comunicare în masă — presă
tipărită sau electronică, agenție de presă, radio, televiziune,
cinema, afișaj — și un intermediar care transmite un mesaj către
un grup.
Multimedia — programele suplimentare introduse în
calculator pentru a trata sunetul, datele, imaginile ori toate
acestea la un loc.
Opinie publică — ansamblul de cunoștințe, convingeri și trăiri
afective manifestate cu intensitate relativ mare de membrii unui
grup sau ai unei comunități față de un anumit domeniu de
importanță socială majoră; forma de manifestare, intensitatea și
orientarea opiniei publice depind de gradul de cristalizare a
opiniilor individuale în opinia colectivă, de intensitatea
motivațiilor asociate, de disponibilitatea canalelor de comunicare
sau de toleranța socială față de posibilitățile de exprimare a
opiniei; exprimarea opiniei publice poate fi verbală — scrisă
și/sau orală —, iconică — afișe și manifeste — și nonverbală —
gesturi specifice și demonstrații; nu se poate vorbi de opinie
publică în general, ci numai cu referință la un domeniu de
conținut anume, care constituie obiectul său.
Propagandă — activitatea sistematică de transmitere,
promovare sau răspândire a unor doctrine, teze ori idei de pe
pozițiile unei anumite grupări sociale, ideologice sau politice, în
scopul influențării schimbării, al formării unor concepții, atitudini,
opinii, convingeri ori comportamente
Produse de informare publică — ziarele, revistele, broșurile
editate de către Trustul de presă al Ministerului Apărării
Naționale și de redacțiile de la nivelul categoriilor de forțe, al
comandamentelor operaționale, al comandamentelor de armă
și de divizie, al marilor unități și unități, destinate exclusiv și
explicit informării publicului cu privire la activitățile structurilor
militare
Public-țintă — grupul de persoane fizice/juridice ce face
obiectul acțiunilor de relații publice.
Redacții mass-media militară — substructurile organizatorice
care realizează publicații tipărite sau electronice, emisiuni de
radio ori de televiziune, constituite în statul de organizare al unor
mari unități/unități și încadrate cu personal specializat —
jurnaliști militari și personal tehnic.
Relații publice — funcția distinctă a managementului care
ajută la stabilirea unor canale reciproce de comunicare,
înțelegere, acceptare și cooperare între o organizație și publicul
său.
Solicitare de informații de interes public — acțiunea verbală
sau scrisă, pe suport hârtie sau electronic, prin care o persoană,
fizică ori juridică, română sau străină, poate cere informații
considerate ca fiind de interes general de la o instituție publică.
Sondaj de opinie — tipul de cercetare sociologică având ca
scop cunoașterea opiniei publice, a stării și a dinamicii ei
Știre — textul succint de agenție, de ziar, de radio, de
televiziune care reprezintă o primă avizare despre un fapt
socialmente semnificativ.

11

MONITORUL OFICIAL AL ROMÂNIEI, PARTEA I, Nr. 71/6.II.2009

ANEXA Nr. 2
la instrucțiuni

PLANUL

activităților de informare și relații publice pe anul....

Mesaje

RadioTV

Mass-media
civilă
Scrisă

RadioTV

Scrisă

Mass-media
militară

Internet

CANALE

Interviu

Declarație de
presă

Briefing de presă

Conferință de
presă

ACTIVITĂȚI

Comunicat de
presă

MIJLOACE

Responsabilități

— model —
SCOP:
OBIECTIVE:
ACTIVITĂȚI:
I. Informarea publicului intern și extern despre activitățile specifice unității prin mediatizarea evenimentelor de interes
pentru acesta și prin evenimente de relații publice
II. Activitatea de informare publică directă și interinstituțională
III. Activități de informare internă
IV. Evenimente de presă organizate și inițiate cu diferite ocazii
V. Editarea de publicații și materiale informative și/sau participarea la realizarea de emisiuni radio/TV
VI. Întocmirea documentelor de informare și relații publice cu termen

I. Informarea publicului intern și extern despre evoluția și activitățile specifice unității prin mediatizarea evenimentelor
de interes și prin evenimente de relații publice:
A. Evenimente cu dată fixă/periodice/planificate:
1. Sărbători oficiale/zilele armelor și specialităților
militare
2. Depunerea jurământului militar/ăZiua porților
deschise”
3. Aniversări — înființarea unor instituții militare,
apariția unor publicații militare
4. Expoziții, reuniuni, simpozioane, spectacole, alte
evenimente speciale
5. Participarea militarilor unității la exerciții militare
multinaționale
6. Participarea militarilor unității la misiuni
internaționale sub egida ONU, UE, NATO sau de tip
coaliție
7. Evenimente de relații publice organizate
B. Evenimente a căror dată nu poate fi anticipată:
1. Vizite în teritoriu ale factorilor de conducere și
decizie, întâlniri cu militarii
2. Intervenția armatei în cazuri de dezastre și
calamități naturale
3. Schimbări în funcție ale persoanelor din conducerea
unității
II. Activități de informare publică directă și interinstituțională
1. Informarea publică din oficiu
2. Informarea publică la cerere
3. Elaborarea documentelor de evidență a activității
de informare publică directă

12

Mesaje

RadioTV

Mass-media
civilă
Scrisă

RadioTV

Scrisă

Mass-media
militară

Internet

CANALE

Interviu

Declarație de
presă

Briefing de presă

ACTIVITĂȚI

Conferință de
presă

Comunicat de
presă

MIJLOACE

Responsabilități

MONITORUL OFICIAL AL ROMÂNIEI, PARTEA I, Nr. 71/6.II.2009

III. Activități de informare internă
1. Ore de informare
2. Adunări fără ordine de zi
3. Întâlniri cu veterani de război și/sau cadre militare în
rezervă și în retragere
IV. Evenimente de presă organizate și inițiate cu diferite ocazii
1. Vizite ale jurnaliștilor în unitate
2. Călătorii de presă
3. Cupe ale presei
4. Întâlniri informale cu jurnaliștii acreditați
V. Editarea de publicații și materiale informative și/sau participarea la realizarea de emisiuni radio/TV
1. Editarea de ziare, reviste, pliante, postere ale
eșalonului respectiv
2. Realizarea de filme de prezentare a unității,
CD-uri/casete video
3. Participarea la realizarea de emisiuni radio/TV
VI. Întocmirea documentelor de informare și relații publice cu termen
1. Planul activităților de informare și relații publice
2. Analiza stadiului îndeplinirii obiectivelor de
comunicare și a planurilor proprii
Întocmit
Șeful structurii de informare și relații publice/Personalul de informare și relații publice,
.........................
......................................................
..
ANEXA Nr. 3
la instrucțiuni

D O TA R E A M I N I M A L Ă

a structurilor de informare și relații publice la diferite eșaloane din Ministerul Apărării Naționale

Nr.
crt.

Denumirea materialelor

Unitate
de măsură

Personal
de informare
și relații publice

Secție/Birou/
Compartiment
de informare
și relații publice

Pentru ofițerii
de informare
și relații publice
care execută
misiuni externe

1.

Radiocasetofon cu compact-disc

buc.

—

1

1

2.

Televizor

buc.

1

1

—

3.

Videorecorder

buc.

1

1

—

4.

Reportofon

buc.

1

1

1

5.

Calculator cu acces la internet

buc.

1

1

1*

6.

Imprimantă

buc.

1

1

—

7.

Aparat de fotografiat digital

buc.

1

1

1

8.

Cameră video

buc.

1

1

1

9.

Telefon/fax

buc.

1

1

1

Observații

* portabil

13

MONITORUL OFICIAL AL ROMÂNIEI, PARTEA I, Nr. 71/6.II.2009

Nr.
crt.

Denumirea materialelor

Unitate
de măsură

Personal
de informare
și relații publice

Secție/Birou/
Compartiment
de informare
și relații publice

Pentru ofițerii
de informare
și relații publice
care execută
misiuni externe

10.

Telefon mobil

buc.

—

1

—

11.

Copiator

buc.

—

1

—

12.

Casete video

buc./an

5

5

10

13.

Casete audio

buc./an

10

10

10

14.

Compact discuri

buc./an

50

50

50

15.

Medii de stocare tip card

buc.

—

1

Observații

1

ANEXA Nr. 4
la instrucțiuni

FORMULAR

de solicitare a acreditării pentru jurnaliști
— model —
NUMELE ȘI PRENUMELE:
Data și locul nașterii
Cetățenia
Instituția media reprezentată:
redacția
adresa
funcția
data încadrării
nr. legitimației de presă
telefon redacție
fax redacție
e-mail
Telefon mobil
E-mail personal
Date CI/BI — CNP, serie, număr
Date pașaport — serie, număr, perioada de valabilitate
Experiența în domeniul militar
Data solicitării acreditării
Acordul instituției de presă — semnătura, cu numele în clar,
ștampila

14

MONITORUL OFICIAL AL ROMÂNIEI, PARTEA I, Nr. 71/6.II.2009
ANEXA Nr. 5
la instrucțiuni

TA B E L

cu documentele periodice care se elaborează în conformitate cu prezentele instrucțiuni
și traseele pe care acestea le parcurg

Personal de informare și relații
publice numit pe funcție

Secțiile/Birourile/
Compartimentele
de informare
și relații publice

Redacții ale mass-mediei militare

Direcția informare
și relații publice

Secretarul de stat cu atribuții în
domeniu

Ministrul apărării naționale

I

I

I

I

E

A

H

lunar,
semestrial,
anual

—

—

—

I

E

I

I

art. 25

anual/
31 decembrie
pentru
anul următor

E

E

E

I

I

—

—

4.

Planul publicistic
al Trustului de presă
al Ministerului Apărării
Naționale

art. 21

anual/
31 decembrie

—

—

—

E

A

H

—

5.

Planul publicistic
al redacțiilor massmediei militare, care
nu fac parte din
Trustul de presă
al Ministerului Apărării
Naționale

art. 21

anual/
31 decembrie

—

—

A

E

I

—

—

6.

Stadiul îndeplinirii
obiectivelor de
comunicare și a
planurilor proprii

art. 38

semestrial
15 iulie,
15 ianuarie

E

E

E

E

E

—

—

Baza legală (Instrucțiuni)

Persoane care îndeplinesc prin
cumul activități de informare
și relații publice

Detalii privind circuitul informațional

Nr.
crt.

Denumirea lucrării

Frecvența și/sau datalimită a înaintării

1.

Strategia
de comunicare
a Ministerului Apărării
Naționale

art. 25

anual/
1 decembrie
pentru
anul următor

2.

Analiza atitudinii
mass-mediei față
de instituția militară

art. 37

3.

Planul activităților
de informare și relații
publice la nivelul
eșaloanelor

N O T Ă:

E — Elaborare; A — Avizare; H — Hotărâre; I — Informare.

MONITORUL OFICIAL AL ROMÂNIEI, PARTEA I, Nr. 71/6.II.2009

15

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea anexei H la Ordinul ministrului agriculturii, pădurilor și dezvoltării rurale
nr. 850/2006 pentru aprobarea normelor metodologice privind modul de acordare
a sprijinului financiar pentru activitățile din sectorul vegetal, zootehnic, al îmbunătățirilor funciare
și al organizării și sistematizării teritoriului, precum și condițiile de eligibilitate
Având în vedere prevederile art. 16 alin. (2) și ale anexei nr. 1 lit. f) pct. 1 din Ordonanța de urgență a Guvernului
nr. 123/2006 pentru aprobarea acordării sprijinului financiar producătorilor agricoli din sectorul vegetal, zootehnic, al îmbunătățirilor
funciare și al organizării și sistematizării teritoriului, aprobată cu modificări și completări prin Legea nr. 125/2007, cu modificările
și completările ulterioare,
în baza Referatului de aprobare al Direcției generale implementare politici agricole nr. 129.048 din 27 ianuarie 2009,
în temeiul Hotărârii Guvernului nr. 570/2008 privind aprobarea activităților pentru care se acordă sprijin financiar
producătorilor agricoli din sectorul vegetal pentru anul 2008, a cuantumului acestuia și a sumelor alocate fiecărei activități, precum
și pentru modificarea Hotărârii Guvernului nr. 463/2007 privind aprobarea activităților pentru care se acordă sprijin financiar
producătorilor agricoli din sectorul vegetal și sectorul de îmbunătățiri funciare, în anul 2007, a cuantumului acestuia, a sumelor
alocate fiecărei activități, precum și pentru abrogarea Hotărârii Guvernului nr. 140/2007 privind aprobarea cuantumului plăților
naționale directe complementare în sectorul zootehnic în anul 2007, cu modificările ulterioare,
având în vedere prevederile art. 7 alin. (6) din Hotărârea Guvernului nr. 8/2009 privind organizarea și funcționarea
Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. I. — Anexa H la Ordinul ministrului agriculturii, pădurilor
și dezvoltării rurale nr. 850/2006 pentru aprobarea normelor
metodologice privind modul de acordare a sprijinului financiar
pentru activitățile din sectorul vegetal, zootehnic, al
îmbunătățirilor funciare și al organizării și sistematizării
teritoriului, precum și condițiile de eligibilitate, publicat în
Monitorul Oficial al României, Partea I, nr. 1.054 și 1.054 bis din
30 decembrie 2006, cu modificările și completările ulterioare, se
modifică după cum urmează:
1. La articolul 123 alineatul (3), litera b) se modifică și va
avea următorul cuprins:
ăb) să facă dovada consumului și a plății sau a reeșalonării
plății energiei electrice, termice și/sau a combustibililor de orice

tip în anul pentru care se solicită sprijin financiar, pentru
obținerea produselor eligibile pentru sprijin financiar;”.
2. La articolul 123 alineatul (4), litera g) se modifică și va
avea următorul cuprins:
ăg) dovada plății/reeșalonării plății, conform legislației în
vigoare, a facturilor de energie termică, electrică sau
combustibili de orice tip, necesară încălzirii/climatizării spațiilor
amenajate pentru obținerea produselor eligibile.”
3. La articolul 123, alineatul (5) se modifică și va avea
următorul cuprins:
ă(5) Depunerea solicitărilor de sprijin financiar se face până
la data de 26 februarie inclusiv a anului următor recoltării.”
Art. II. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu

București, 4 februarie 2009.
Nr. 26.

16

MONITORUL OFICIAL AL ROMÂNIEI, PARTEA I, Nr. 71/6.II.2009

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale OK CONSULTING BROKER DE ASIGURARE — S.A.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 20 ianuarie 2009, prin care s-a aprobat
cererea Societății Comerciale OK CONSULTING BROKER DE ASIGURARE — S.A. de obținere a autorizației de funcționare ca
broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială OK CONSULTING
BROKER DE ASIGURARE — S.A., cu sediul social în
municipiul Sibiu, Str. Banatului nr. 8, ap. 1, județul Sibiu, nr. de
ordine în registrul comerțului J32/821/14.05.2008, cod unic de
înregistrare 23881554/15.05.2008, este autorizată să
funcționeze ca broker de asigurare, având ca obiect de activitate
numai activitatea de broker de asigurare, conform prevederilor
Legii nr. 32/2000 privind activitatea de asigurare și
supravegherea asigurărilor, cu modificările și completările
ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de
asigurare aferente contractului de asigurare de răspundere
civilă profesională, pe măsura achitării acestora, să deschidă
Jurnalul asistenților în brokeraj și să înscrie în Registrul
intermediarilor în asigurări și/sau reasigurări personalul
propriu, conform Ordinului președintelui Comisiei de
Supraveghere a Asigurărilor nr. 10/2007 pentru punerea în
aplicare a Normelor privind Registrul intermediarilor în
asigurări și/sau în reasigurări, cu modificările și completările
ulterioare.

Președintele Comisiei de Supraveghere a Asigurărilor,
Angela Toncescu
București, 28 ianuarie 2009.
Nr. 87.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 71/6.II.2009 conține 16 pagini.

Prețul: 3,20 lei

&JUYDGY|324206]
ISSN 1453—4495

