Anul 177 (XXI) — Nr. 369

PARTEA I

LEGI, DECRETE, HOTĂRÂRI ȘI ALTE ACTE

Marți, 2 iunie 2009

SUMAR

Pagina

Nr.
contractual din sectorul bugetar și personalului
salarizat potrivit anexelor nr. II și III la Legea
nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru
persoane care ocupă funcții de demnitate publică,
precum și unele măsuri de reglementare a drepturilor
salariale și a altor drepturi ale personalului contractual
salarizat prin legi speciale, precum și ale art. 101
alin. (4) din Legea administrației publice locale
nr. 215/2001 ..............................................................

6–8

Decizia nr. 574 din 14 aprilie 2009 referitoare la excepția de
neconstituționalitate a dispozițiilor art. 16—19 din
Legea nr. 550/2002 privind vânzarea spațiilor
comerciale proprietate privată a statului și a celor de
prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local............

8–10

Decizia nr. 585 din 14 aprilie 2009 referitoare la excepția de
neconstituționalitate a dispozițiilor art. 283 alin. (2)
și (3), precum și ale art. 285 alin. (2) și (5) din
Ordonanța de urgență a Guvernului nr. 34/2006 privind
atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

10–12

DECIZII ALE CURȚII CONSTITUȚIONALE
Decizia nr. 407 din 26 martie 2009 referitoare la excepția de
neconstituționalitate a dispozițiilor art. 109—2813 și
art. 309—316 din Codul de procedură civilă, precum și
a dispozițiilor art. 7—21, art. 22—26 și art. 28 din
Legea contenciosului administrativ nr. 554/2004 și a
Ordonanței de urgență a Guvernului nr. 154/2007
pentru prorogarea termenului prevăzut la art. III din
titlul XVI al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................
Decizia nr. 556 din 14 aprilie 2009 referitoare la excepția de
neconstituționalitate a prevederilor art. II alin. (2) din
Legea nr. 56/2007 pentru modificarea și completarea
Ordonanței de urgență a Guvernului nr. 194/2002
privind regimul străinilor în România, coroborate
cu dispozițiile art. 55 alin. (1), (2), (3) și alin. (5)
teza a doua din Ordonanța de urgență a Guvernului
nr. 194/2002 ..............................................................
Decizia nr. 557 din 14 aprilie 2009 referitoare la excepția de
neconstituționalitate a dispozițiilor art. 3 alin. (4) și (5)
din Ordonanța Guvernului nr. 10/2007 privind creșterile
salariale ce se vor acorda în anul 2007 personalului
bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a
salariilor de bază pentru personalul contractual din
sectorul bugetar și personalului salarizat potrivit
anexelor nr. II și III la Legea nr. 154/1998 privind
sistemul de stabilire a salariilor de bază în sectorul
bugetar și a indemnizațiilor pentru persoane care
ocupă funcții de demnitate publică, ale art. 3 alin. (4)
și (5) din Ordonanța Guvernului nr. 10/2008 privind
nivelul salariilor de bază și al altor drepturi ale
personalului bugetar salarizat potrivit Ordonanței de
urgență a Guvernului nr. 24/2000 privind sistemul de
stabilire a salariilor de bază pentru personalul

Pagina

2–3

3–5

ACTE ALE COMISIEI DE SUPRAVEGHERE
A ASIGURĂRILOR
7.

— Ordin pentru punerea în aplicare a Normelor privind
constatarea, evaluarea și lichidarea daunelor la asigurarea
obligatorie a locuințelor împotriva cutremurelor, alunecărilor
de teren sau inundațiilor ..............................................

13–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 369/2.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 407
din 26 martie 2009

referitoare la excepția de neconstituționalitate a dispozițiilor art. 109—2813 și art. 309—316
din Codul de procedură civilă, precum și a dispozițiilor art. 7—21, art. 22—26 și art. 28
din Legea contenciosului administrativ nr. 554/2004 și a Ordonanței de urgență a Guvernului
nr. 154/2007 pentru prorogarea termenului prevăzut la art. III din titlul XVI al Legii nr. 247/2005
privind reforma în domeniile proprietății și justiției, precum și unele măsuri adiacente
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 149, art. 1551, în special alin. 1, art. 109—2813
și art. 309—316 din Codul de procedură civilă, precum și a
dispozițiilor art. 7—21, art. 22—26 și art. 28 din Legea
contenciosului administrativ nr. 554/2004 și a Ordonanței de
urgență a Guvernului nr. 154/2007 pentru prorogarea termenului
prevăzut la art. III din titlul XVI al Legii nr. 247/2005 privind
reforma în domeniile proprietății și justiției, precum și unele
măsuri adiacente. Excepția a fost ridicată de Maricica Pintilie,
Vasile Strătilă, Adrian Strătilă, Paul-Bogdan Strătilă și LauraFlorentina Strătilă în Dosarul nr. 11.867/325/2007 al Tribunalului
Timiș — Secția comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției ca inadmisibilă. În ceea ce privește critica
dispozițiilor art. 149, art. 1551, art. 109—2813 și art. 309—316
din Codul de procedură civilă, precum și a dispozițiilor art. 7—21,
art. 22—26 și art. 28 din Legea contenciosului administrativ
nr. 554/2004 arată că nu este motivată, iar, în ceea ce privește
Ordonanța de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, învederează că aceasta și-a
încetat aplicabilitatea.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2008, pronunțată în Dosarul
nr. 11.867/325/2007, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 149, art. 1551, în special alin. 1, art. 109—
2813 și art. 309—316 din Codul de procedură civilă, precum
și a dispozițiilor art. 7—21, art. 22—26 și art. 28 din Legea
contenciosului administrativ nr. 554/2004 și a Ordonanței
de urgență a Guvernului nr. 154/2007 pentru prorogarea
termenului prevăzut la art. III din titlul XVI al Legii
nr. 247/2005 privind reforma în domeniile proprietății și
justiției, precum și unele măsuri adiacente. Excepția a fost

ridicată de Maricica Pintilie, Vasile Strătilă, Adrian Strătilă, PaulBogdan Strătilă și Laura-Florentina Strătilă.
În motivarea excepției de neconstituționalitate se susține,
în esență, că nu este justificată intervenția legiuitorului pentru
emiterea Ordonanței de urgență a Guvernului nr. 154/2007.
Dimpotrivă, ăurgența situației din cuprinsul ordonanței este
motivată în contra interesului public”. Se apreciază că nu au fost
respectate în cauză dispozițiile art. 115 alin. (6) din Constituție,
iar aprobarea ulterioară, prin lege, a actului normativ criticat, nu
înlătură starea de neconstituționalitate.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată, arătând că dispozițiile criticate nu încalcă
dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie:
— dispozițiile Codului de procedură civilă cuprinse în
art. 109—2813 — Procedura înaintea primei instanțe, dintre care
cele ale art. 149 privind stenografierea dezbaterilor, și ale
art. 1551, ăîn special alin.1”, privind suspendarea judecății, sunt
evidențiate distinct, precum și cele cuprinse în art. 309—316 —
Judecarea recursului și efectele casării;
— dispozițiile art. 7—21, art. 22—26 și art. 28 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
privind Procedura de soluționare a cererilor în contenciosul
administrativ, respectiv Procedura de executare și Completarea
cu dreptul comun;
— Ordonanța de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial

3

MONITORUL OFICIAL AL ROMÂNIEI, PARTEA I, Nr. 369/2.VI.2009
al României, Partea I, nr. 883 din 21 decembrie 2007, aprobată
prin Legea nr. 127/2008, publicată în Monitorul Oficial al
României, Partea I, nr. 413 din 2 iunie 2008, care stabilește:
ăTermenul prevăzut la art. III din titlul XVI al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005, cu modificările și
completările ulterioare, de la care se aplică dispozițiile art. 13
din Legea nr. 304/2004 privind organizarea judiciară,
republicată, cu modificările și completările ulterioare, referitoare
la înregistrarea ședințelor de judecată, se prorogă până la data
de 1 ianuarie 2009.”
Dispozițiile constituționale invocate în susținerea excepției
sunt cele ale art. 16 — Egalitatea în drepturi, ale art. 21 —
Accesul liber la justiție, ale art. 30 alin. (2) care interzice cenzura
de orice fel, ale art. 31 — Dreptul la informație, ale art. 52
alin. (3) privind răspunderea patrimonială a statului pentru
prejudiciile cauzate prin erorile judiciare, ale art. 53 privind
restrângerea exercițiului unor drepturi sau al unor libertăți, ale
art. 115 alin. (6) privind domeniul de reglementare prin
ordonanță de urgență, ale art. 124 — Înfăptuirea justiției și ale
art. 126 — Instanțele judecătorești.
Examinând excepția de neconstituționalitate astfel cum a fost
formulată, Curtea constată următoarele:

I. În ceea ce privește critica art. 109—2813 (inclusiv a art. 149
și a art. 1551, ăîn special alin.1”, evidențiate distinct) și a
art. 309—316 din Codul de procedură civilă, precum și a
dispozițiilor art. 7—21, art. 22—26 și art. 28 din Legea
contenciosului administrativ nr. 554/2004, aceasta este
nemotivată, autorii excepției menționând doar în mod formal
textele constituționale pretins încălcate, fără a arăta în ce constă
contradicția relevată. Se încalcă astfel dispozițiile imperative ale
art. 10 alin. (2) din Legea nr. 47/1992, potrivit cărora ăSesizările
trebuie făcute în formă scrisă și motivate”, astfel încât excepția
de neconstituționalitate a acestor dispoziții legale este
inadmisibilă.
II. În ceea ce privește Ordonanța de urgență a Guvernului
nr. 154/2007, prin care s-a dispus prorogarea termenului
prevăzut la art. III din titlul XVI al Legii nr. 247/2005 privind
reforma în domeniile proprietății și justiției, precum și unele
măsuri adiacente până la data de 1 ianuarie 2009, se constată
că și-a încetat aplicabilitatea. Or, potrivit art. 29 alin. (1) din
Legea nr. 47/1992 privind organizarea și funcționarea Curții
Constituționale, aceasta decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare. Ca urmare,
excepția de neconstituționalitate urmează a fi respinsă ca
devenită inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 109—2813 și art. 309—316 din Codul
de procedură civilă, precum și a dispozițiilor art. 7—21, art. 22—26 și art. 28 din Legea contenciosului administrativ nr. 554/2004,
excepție ridicată de Maricica Pintilie, Vasile Strătilă, Adrian Strătilă, Paul-Bogdan Strătilă și Laura-Florentina Strătilă în Dosarul
nr. 11.867/325/2007 al Tribunalului Timiș — Secția comercială și de contencios administrativ.
2. Respinge, ca devenită inadmisibilă, excepția de neconstituționalitate a dispozițiilor Ordonanței de urgență a Guvernului
nr. 154/2007 pentru prorogarea termenului prevăzut la art. III din titlul XVI al Legii nr. 247/2005 privind reforma în domeniile
proprietății și justiției, precum și unele măsuri adiacente, excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 26 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 556
din 14 aprilie 2009

referitoare la excepția de neconstituționalitate a prevederilor art. II alin. (2) din Legea nr. 56/2007
pentru modificarea și completarea Ordonanței de urgență a Guvernului nr. 194/2002 privind regimul
străinilor în România, coroborate cu dispozițiile art. 55 alin. (1), (2), (3) și alin. (5) teza a doua
din Ordonanța de urgență a Guvernului nr. 194/2002
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— judecător
— judecător
— judecător
— procuror
— magistrat-asistent

4

MONITORUL OFICIAL AL ROMÂNIEI, PARTEA I, Nr. 369/2.VI.2009

Pe rol se află soluționarea excepției de neconstituționalitate
a prevederilor art. II alin. (2) din Legea nr. 56/2007 pentru
modificarea și completarea Ordonanței de urgență a Guvernului
nr. 194/2002 privind regimul străinilor în România, coroborate
cu dispozițiile art. 55 alin. (1), (2), (3) și alin. (5) teza a doua din
Ordonanța de urgență a Guvernului nr. 194/2002, excepție
ridicată de Luo Caijun în Dosarul nr. 10.262/2/2006 al Curții de
Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare este legal îndeplinită.
Curtea dispune a se face apelul și în Dosarul
nr. 2.427D/2008 având ca obiect aceeași excepție de
neconstituționalitate, ridicată de Liu Xiaomao în Dosarul
nr. 9.277/2/2006 al aceleiași instanțe.
Și în acest dosar, în urma apelului nominal, se constată lipsa
părților, față de care procedura de citare este legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 2.427D/2008 la Dosarul
nr. 2.226D/2008, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin deciziile nr. 3.439 și nr. 3.438 din 14 octombrie 2008,
pronunțate în dosarele nr. 10.262/2/2006 și nr. 9.277/2/2006,
Înalta Curte de Casație și Justiție — Secția de contencios
administrativ și fiscal a admis recursul formulat împotriva
încheierilor prin care Curtea de Apel București — Secția a VIII-a
contencios administrativ și fiscal a respins, ca inadmisibile,
cererile de sesizare a Curții Constituționale cu excepția de
neconstituționalitate a prevederilor art. II alin. (2) din Legea
nr. 56/2007 pentru modificarea și completarea Ordonanței
de urgență a Guvernului nr. 194/2002 privind regimul
străinilor în România, coroborate cu dispozițiile art. 55
alin. (1), (2), (3) și alin. (5) teza a doua din Ordonanța de
urgență a Guvernului nr. 194/2002 și a sesizat Curtea
Constituțională cu soluționarea acestor excepții. Excepțiile
au fost ridicate de Luo Caijun și Liu Xiaomao în cauze având ca
obiect anularea dispozițiilor de părăsire de către aceștia a
teritoriului României, emise de Oficiul Român pentru Imigrări, și
obligarea acestei autorități la prelungirea dreptului de ședere în
scopul desfășurării de activități comerciale.
În motivările excepțiilor de neconstituționalitate având
un conținut similar, se susține că se încalcă principiul
neretroactivității legii și dreptul la un proces echitabil, întrucât,
stabilind imperativ ca toate situațiile aflate în curs de rezolvare
la data intrării în vigoare a Legii nr. 56/2007 să fie soluționate
potrivit Ordonanței de urgență a Guvernului nr. 194/2002, astfel
cum aceasta a fost modificată prin legea amintită, solicitantul
este pus în situația de a nu avea câștig de cauză. Aceasta,
deoarece noile condiții ce trebuie îndeplinite pentru obținerea
prelungirii dreptului de ședere sunt mult mai restrictive.

Înalta Curte de Casație și Justiție — Secția de contencios
administrativ și fiscal a constatat că cererea privind excepția
de neconstituționalitate este admisibilă și a dispus sesizarea
Curții Constituționale, fără să își exprime opinia cu privire la
constituționalitatea textelor de lege criticate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepțiile de neconstituționalitate
ridicate sunt neîntemeiate.
Avocatul Poporului consideră că prevederile de lege
criticate nu conțin nicio dispoziție cu caracter retroactiv și nici
nu încalcă dreptul părților la un proces echitabil și la soluționarea
cauzei într-un termen rezonabil.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
În ceea ce privește actul de sesizare a Curții Constituționale,
deși acesta îl reprezintă o decizie pronunțată în soluționarea
recursului declarat împotriva încheierii de respingere ca
inadmisibilă a cererii de sesizare a Curții Constituționale pentru
soluționarea excepției de neconstituționalitate invocate în cauză,
sesizarea poate fi considerată legală, întrucât Înalta Curte de
Casație și Justiție — Secția de contencios administrativ și fiscal
nu a făcut o judecată pe fondul cauzei, ci s-a pronunțat numai
asupra admisibilității cererii reclamantului de sesizare a Curții
Constituționale cu soluționarea excepției de neconstituționalitate,
acesta fiind chiar obiectul recursului.
Prin urmare, Curtea Constituțională a fost legal sesizată și
este competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. II alin. (2) din Legea nr. 56/2007 pentru
modificarea și completarea Ordonanței de urgență a Guvernului
nr. 194/2002 privind regimul străinilor în România, publicată în
Monitorul Oficial al României, Partea I, nr. 201 din 26 martie
2007, coroborate cu dispozițiile art. 55 alin. (1), (2), (3) și alin. (5)
teza a doua din Ordonanța de urgență a Guvernului
nr. 194/2002, republicată în Monitorul Oficial al României,
Partea I, nr. 421 din 5 iunie 2008. Textele de lege criticate au
următorul cuprins:
— Art. II alin. (2) din Legea nr. 56/2007: ăToate situațiile aflate
în curs de rezolvare la data intrării în vigoare a prezentei legi
vor fi soluționate potrivit prevederilor Ordonanței de urgență a
Guvernului nr. 194/2002 privind regimul străinilor în România,
republicată, cu modificările și completările ulterioare, astfel cum
au fost modificate și completate prin prezenta lege.”;
— Art. 55 alin. (1), (2), (3) și alin. (5) teza a doua din
Ordonanța de urgență a Guvernului nr. 194/2002, astfel cum a
fost modificat și completat prin art. I. pct. 42 din Legea
nr. 56/2007 și prin Ordonanța de urgență a Guvernului nr. 55/2007,
publicată în Monitorul Oficial al României, Partea I, nr. 424 din
26 iunie 2007: ă(1) Străinului intrat în România în scopul

MONITORUL OFICIAL AL ROMÂNIEI, PARTEA I, Nr. 369/2.VI.2009
desfășurării de activități comerciale i se poate prelungi dreptul
de ședere temporară, în următoarele condiții:
a) are avizul Agenției Române pentru Investiții Străine;
b) deține legal spațiul pentru sediul social;
c) este acționar sau asociat al societății comerciale, cu
atribuții de conducere sau de administrare;
d) deține mijloace de întreținere în cuantum de cel puțin 700
euro lunar, dacă este acționar, și 500 euro lunar, dacă este
asociat.
(2) Prelungirile ulterioare ale dreptului de ședere temporară
se pot acorda dacă străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri;
b) obiectul activității desfășurate este cel inițial ori o
continuare sau un rezultat al acestuia;
c) deține legal spațiul pentru sediul social;
d) este acționar sau asociat al societății comerciale, cu
atribuții de conducere sau de administrare;
e) investiția este concretizată fie în aport de capital sau
tehnologie în valoare de 70.000 euro, în cazul acționarului, sau
50.000 euro, în cazul asociatului, fie, alternativ, în crearea a cel
puțin 15 locuri de muncă, în cazul acționarului, și 10, în cazul
asociatului. În cazul creării de locuri de muncă, acestea trebuie
să fie încadrate cu persoane angajate cu normă întreagă de
muncă, în condițiile legii;
f) deține mijloace de întreținere în cuantum de cel puțin 700
euro lunar, dacă este acționar, și 500 euro lunar, dacă este
asociat, obținute din activitatea desfășurată pe teritoriul
României.
(3) Dovada îndeplinirii condițiilor prevăzute în prezentul
articol se face cu următoarele documente:
a) planul de afaceri avizat de Agenția Română pentru
Investiții Străine;
b) documentele care atestă că activitatea se desfășoară în
conformitate cu planul de afaceri;
c) certificatul constatator, din care să rezulte calitatea
solicitantului, denumirea, sediul social și obiectul principal de
activitate al societății comerciale, mențiunile efectuate la

5

comunicarea instanțelor de judecată, durata de funcționare a
societății comerciale;
d) înscrierile de mențiuni prevăzute de lege, corespunzătoare
modificărilor intervenite cu privire la actul constitutiv al societății
comerciale;
e) certificatul cuprinzând principalii indicatori economicofinanciari, emis de instituția competentă, care să cuprindă,
conform bilanțului anual, date referitoare la active imobilizate
total, cifra de afaceri, profitul net sau pierderi;
f) adeverință eliberată de inspectoratul teritorial de muncă,
din care să rezulte numărul persoanelor angajate sau
contractele de muncă înregistrate la această instituție. [...]
(5) Dreptul de ședere temporară în acest scop se
prelungește succesiv pentru perioade de un an, iar în cazul
străinilor care fac dovada că au efectuat investiții de minimum
500.000 de euro sau că au creat peste 50 de locuri de muncă cu
normă întreagă, dreptul de ședere se prelungește pe perioade
de 3 ani.”
În opinia autorului excepției de neconstituționalitate, textele
de lege criticate contravin dispozițiilor constituționale cuprinse
în art. 15 alin. (2) care statuează principiul neretroactivității legii
și în art. 21 alin. (3) care garantează dreptul la un proces
echitabil, precum și celor cuprinse în art. 6 paragraful 1 din
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege ce formează obiectul prezentei excepții, din perspectiva
unor critici similare și prin raportare la același prevederi
constituționale și convenționale, iar prin Decizia nr. 277 din
11 martie 2008, publicată în Monitorul Oficial al României,
Partea I, nr. 260 din 2 aprilie 2008, a respins excepția ca
neîntemeiată, pentru argumentele acolo reținute. Întrucât nu au
fost evidențiate elemente noi, de natură să justifice o
reconsiderare a acestei jurisprudențe a Curții, soluția și
motivarea acestei decizii își mențin valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (2) din Legea nr. 56/2007 pentru modificarea și
completarea Ordonanței de urgență a Guvernului nr. 194/2002 privind regimul străinilor în România, coroborate cu dispozițiile
art. 55 alin. (1), (2), (3) și alin. (5) teza a doua din Ordonanța de urgență a Guvernului nr. 194/2002, excepție ridicată de Luo Caijun
în Dosarul nr. 10.262/2/2006 al Curții de Apel București — Secția a VIII-a contencios administrativ și fiscal și de Liu Xiaomao în
Dosarul nr. 9.277/2/2006 al aceleiași instanțe.
Definitivă și general obligatorie.
Pronunțată în ședința publică din data de 14 aprilie 2009.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 369/2.VI.2009
CURTEA CONSTITUȚIONALĂ

D E C I Z I A Nr. 557
din 14 aprilie 2009

referitoare la excepția de neconstituționalitate a dispozițiilor art. 3 alin. (4) și (5)
din Ordonanța Guvernului nr. 10/2007 privind creșterile salariale ce se vor acorda
în anul 2007 personalului bugetar salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază pentru personalul contractual
din sectorul bugetar și personalului salarizat potrivit anexelor nr. II și III la Legea nr. 154/1998
privind sistemul de stabilire a salariilor de bază în sectorul bugetar și a indemnizațiilor
pentru persoane care ocupă funcții de demnitate publică, ale art. 3 alin. (4) și (5)
din Ordonanța Guvernului nr. 10/2008 privind nivelul salariilor de bază și al altor drepturi
ale personalului bugetar salarizat potrivit Ordonanței de urgență a Guvernului nr. 24/2000
privind sistemul de stabilire a salariilor de bază pentru personalul contractual din sectorul bugetar
și personalului salarizat potrivit anexelor nr. II și III la Legea nr. 154/1998 privind sistemul
de stabilire a salariilor de bază în sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de reglementare a drepturilor salariale
și a altor drepturi ale personalului contractual salarizat prin legi speciale, precum și ale art. 101
alin. (4) din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen Cătălina Gliga
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 alin. (4) și (5) din Ordonanța Guvernului
nr. 10/2007 privind creșterile salariale ce se vor acorda în anul
2007 personalului bugetar salarizat potrivit Ordonanței de
urgență a Guvernului nr. 24/2000 privind sistemul de stabilire a
salariilor de bază pentru personalul contractual din sectorul
bugetar și personalului salarizat potrivit anexelor nr. II și III la
Legea nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru persoane
care ocupă funcții de demnitate publică, ale art. 3 alin. (4) și (5)
din Ordonanța Guvernului nr. 10/2008 privind nivelul salariilor
de bază și al altor drepturi ale personalului bugetar salarizat
potrivit Ordonanței de urgență a Guvernului nr. 24/2000 privind
sistemul de stabilire a salariilor de bază pentru personalul
contractual din sectorul bugetar și personalului salarizat potrivit
anexelor nr. II și III la Legea nr. 154/1998 privind sistemul de
stabilire a salariilor de bază în sectorul bugetar și a
indemnizațiilor pentru persoane care ocupă funcții de demnitate
publică, precum și unele măsuri de reglementare a drepturilor
salariale și a altor drepturi ale personalului contractual salarizat
prin legi speciale, precum și ale art. 101 alin. (4) din Legea
administrației publice locale nr. 215/2001, excepție ridicată de
Coralia Bulcu și alții în Dosarul nr. 1.507/112/2008 al Tribunalului
Bistrița-Năsăud — Secția comercială, de contencios
administrativ și fiscal.
La apelul nominal lipsesc părțile, față de care procedura de
citare a fost legal îndeplinită.

Reprezentantul Ministerului Public pune concluzii
de respingere a excepției de neconstituționalitate a dispozițiilor
art. 3 alin. (4) și (5) din Ordonanța Guvernului nr. 10/2007 ca
inadmisibilă, și a art. 3 alin. (4) și (5) din Ordonanța Guvernului
nr. 10/2008, precum și art. 101 alin. (4) din Legea nr. 215/2001
ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 octombrie 2008, pronunțată în Dosarul
nr. 1.507/112/2008, Tribunalul Bistrița-Năsăud — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 3 alin. (4) și (5) din Ordonanța Guvernului
nr. 10/2007, art. 3 alin. (4) și (5) din Ordonanța Guvernului
nr. 10/2008, precum și art. 101 alin. (4) din Legea
administrației publice locale nr. 215/2001, excepție ridicată
de Coralia Bulcu și alții în cauza ce are ca obiect judecarea
litigiului privind stabilirea răspunderii juridice pentru prejudiciul
produs bugetului județean de către autorii excepției.
În motivarea excepției de neconstituționalitate se susține
că dispozițiile art. 3 alin. (4) și (5) din Ordonanța Guvernului
nr. 10/2007, art. 3 alin. (4) și (5) din Ordonanța Guvernului
nr. 10/2008, precum și art. 101 alin. (4) din Legea administrației
publice locale nr. 215/2001 sunt neconstituționale în raport cu
dispozițiile art. 53 din Constituție. Se arată că privarea
demnitarilor menționați de textul de lege de dreptul la sporul de
10% pentru desfășurarea activității în condiții vătămătoare are
caracter discriminatoriu și nu se justifică restrângerea unor
drepturi cum este acela la remunerarea activității prestate.
Tribunalul Bistrița-Năsăud — Secția comercială, de
contencios administrativ și fiscal nu își formulează opinia
privind excepția de neconstituționalitate invocată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatul Poporului, pentru a-și formula punctele de
vedere cu privire la excepția ridicată.

MONITORUL OFICIAL AL ROMÂNIEI, PARTEA I, Nr. 369/2.VI.2009
Avocatul Poporului apreciază că excepția de
neconstituționalitate a dispozițiilor art. 3 alin. (4) și (5) din
Ordonanța Guvernului nr. 10/2007 este inadmisibilă. Totodată,
se arată că reglementările cuprinse în art. 3 alin. (4) și (5) din
Ordonanța Guvernului nr. 10/2008, precum și art. 101 alin. (4)
din Legea nr. 215/2001, sunt neconstituționale în raport cu
dispozițiile art. 16 și art. 41 alin. (2) din Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 alin. (4) și (5) din Ordonanța Guvernului
nr. 10/2007 privind creșterile salariale ce se vor acorda în anul
2007 personalului bugetar salarizat potrivit Ordonanței de
urgență a Guvernului nr. 24/2000 privind sistemul de stabilire a
salariilor de bază pentru personalul contractual din sectorul
bugetar și personalului salarizat potrivit anexelor nr. II și III la
Legea nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru persoane
care ocupă funcții de demnitate publică, publicată în Monitorul
Oficial al României, Partea I, nr. 80 din 1 februarie 2007, ale
art. 3 alin. (4) și (5) din Ordonanța Guvernului nr. 10/2008 privind
nivelul salariilor de bază și al altor drepturi ale personalului
bugetar salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază
pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de
reglementare a drepturilor salariale și a altor drepturi ale
personalului contractual salarizat prin legi speciale, publicată în
Monitorul Oficial al României, Partea I, nr. 79 din 1 februarie
2008, precum și ale art. 101 alin. (4) din Legea administrației
publice locale nr. 215/2001, republicată în Monitorul Oficial al
României, Partea I, nr. 123 din 20 februarie 2007, cu modificările
și completările ulterioare.
— Art. 3 alin. (4) și (5) din Ordonanța Guvernului nr. 10/2007:
ă(4) Pentru persoanele care ocupă funcții de demnitate publică,
alese și numite, indemnizațiile prevăzute în anexele nr. VII/1a,
VII/2a, VII/3a și VII/1b, VII/2b, VII/3b, precum și nr. VII/1c, VII/2c,
VII/3c reprezintă unica formă de remunerare a activității
corespunzătoare funcției și reprezintă baza de calcul pentru
stabilirea drepturilor și obligațiilor care se determină în raport cu
venitul salarial.
(5) În aplicarea prevederilor alin. (4) persoanele care ocupă
funcții de demnitate publică, alese și numite, nu beneficiază de
premii, de sporul de vechime în muncă și nici de alte sporuri
prevăzute de lege.”;
— Art. 3 alin. (4) și (5) din Ordonanța Guvernului nr. 10/2008:
ă(4) Pentru persoanele care ocupă funcții de demnitate publică,
alese și numite, indemnizațiile prevăzute în anexele nr. VII/1a,

7

VII/2a, VII/3a și VII/1b, VII/2b, VII/3b reprezintă unica formă de
remunerare a activității corespunzătoare funcției și, de
asemenea, reprezintă baza de calcul pentru stabilirea drepturilor
și obligațiilor care se determină în raport cu venitul salarial.
(5) În aplicarea prevederilor alin. (4) persoanele care ocupă
funcții de demnitate publică, alese și numite, nu beneficiază de
premii, de sporul de vechime în muncă și nici de alte sporuri
prevăzute de lege.”
— Art. 101 alin. (4) din Legea nr. 215/2001: ă(4) Pe durata
mandatului, președintele și vicepreședinții consiliului județean
primesc o indemnizație lunară, ca unică formă de remunerare a
activității corespunzătoare funcțiilor de președinte, respectiv de
vicepreședinte al consiliului județean, care reprezintă baza de
calcul pentru stabilirea drepturilor și obligațiilor care se
determină în raport cu venitul salarial. Președintele și
vicepreședinții consiliului județean nu beneficiază de sporul de
vechime în muncă și nici de alte sporuri prevăzute de lege.”
Prevederile constituționale invocate în motivarea excepției
sunt cele ale art. 16 referitoare la egalitatea în drepturi și ale
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate a dispozițiilor
art. 3 alin. (4) și (5) din Ordonanța Guvernului nr. 10/2007,
Curtea constată că dispozițiile acesteia au fost aplicabile doar în
anul 2007. Or, potrivit art. 29 alin. (1) din Legea nr. 47/1992,
Curtea Constituțională decide asupra excepțiilor ridicate în fața
instanțelor judecătorești privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare. Rezultă că, pentru aceste motive, excepția
este inadmisibilă.
2. Analizând criticile de neconstituționalitate în ceea ce
privește reglementările cuprinse la art. 3 alin. (4) și (5) din
Ordonanța Guvernului nr. 10/2008, precum și art. 101 alin. (4)
din Legea administrației publice locale nr. 215/2001, Curtea
reține că acestea nu pot fi reținute. Sporurile la salariile de bază
constituie drepturi cu caracter salarial suplimentar, iar nu
drepturi fundamentale al căror exercițiu ar putea fi restrâns în
condițiile prevăzute de art. 53 din Constituție. În acest sens,
menționăm Decizia Curții Constituționale nr. 74 din 2 februarie
2006, publicată în Monitorul Oficial al României, Partea I, nr. 165
din 21 februarie 2006.
Prin Decizia nr. 207 din 17 februarie 2009, publicată în
Monitorul Oficial al României, Partea I, nr. 149 din 10 martie
2009, Curtea, pronunțându-se asupra excepției de
neconstituționalitate a dispozițiilor art. 19 și art. 20 alin. (1) din
Legea nr. 154/1998 privind sistemul de stabilire a salariilor de
bază în sectorul bugetar și a indemnizațiilor pentru persoane
care ocupă funcții de demnitate publică, a constatat că
ălegiuitorul este în drept totodată să instituie anumite sporuri la
indemnizațiile și salariile de bază, premii periodice și alte
stimulente, pe care le poate diferenția în funcție de categoriile de
personal cărora li se acordă, le poate modifica în diferite
perioade de timp, le poate suspenda sau chiar anula. Astfel,
principiul egalității în drepturi și al nediscriminării, invocat de
autorul excepției, aplicându-se doar situațiilor egale ori
analoage, tratamentul juridic diferențiat, stabilit de legiuitor în
considerarea unor situații obiectiv diferite, nu reprezintă în cauza
de față nici privilegii și nici discriminări”.
Întrucât până în prezent nu au intervenit elemente noi, de
natură să determine schimbarea acestei jurisprudențe,
considerentele și soluția deciziei menționate își păstrează
valabilitatea și în prezenta cauză.

8

MONITORUL OFICIAL AL ROMÂNIEI, PARTEA I, Nr. 369/2.VI.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 3 alin. (4) și (5) din Ordonanța
Guvernului nr. 10/2007 privind creșterile salariale ce se vor acorda în anul 2007 personalului bugetar salarizat potrivit Ordonanței
de urgență a Guvernului nr. 24/2000 privind sistemul de stabilire a salariilor de bază pentru personalul contractual din sectorul
bugetar și personalului salarizat potrivit anexelor nr. II și III la Legea nr. 154/1998 privind sistemul de stabilire a salariilor de bază
în sectorul bugetar și a indemnizațiilor pentru persoane care ocupă funcții de demnitate publică, excepție ridicată de Coralia Bulcu
și alții în Dosarul nr. 1.507/112/2008 al Tribunalului Bistrița-Năsăud — Secția comercială, de contencios administrativ și fiscal.
2. Respinge excepția de neconstituționalitate a dispozițiilor art. 3 alin. (4) și (5) din Ordonanța Guvernului nr. 10/2008
privind nivelul salariilor de bază și al altor drepturi ale personalului bugetar salarizat potrivit Ordonanței de urgență a Guvernului
nr. 24/2000 privind sistemul de stabilire a salariilor de bază pentru personalul contractual din sectorul bugetar și personalului
salarizat potrivit anexelor nr. II și III la Legea nr. 154/1998 privind sistemul de stabilire a salariilor de bază în sectorul bugetar și a
indemnizațiilor pentru persoane care ocupă funcții de demnitate publică, precum și unele măsuri de reglementare a drepturilor
salariale și a altor drepturi ale personalului contractual salarizat prin legi speciale, precum și ale art. 101 alin. (4) din Legea
administrației publice locale nr. 215/2001, excepție ridicată de aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 574
din 14 aprilie 2009

referitoare la excepția de neconstituționalitate a dispozițiilor art. 16—19 din Legea nr. 550/2002
privind vânzarea spațiilor comerciale proprietate privată a statului și a celor de prestări de servicii,
aflate în administrarea consiliilor județene sau a consiliilor locale, precum și a celor din patrimoniul
regiilor autonome de interes local
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Carmen Cătălina Gliga
Irina Loredana Gulie

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1—19 din Legea nr. 550/2002 privind
vânzarea spațiilor comerciale proprietate privată a statului și a
celor de prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local, excepție invocată
de Consiliul Local al Municipiului Botoșani în Dosarul
nr. 2.535/40/2008 al Tribunalului Botoșani — Secția comercială,
contencios administrativ și fiscal.

La apelul nominal lipsesc părțile. Procedura de citare este
legal îndeplinită.
Magistratul-asistent informează Curtea că partea Societatea
Comercială ăMedatex” — S.R.L. din Botoșani a depus la dosarul
cauzei note scrise, prin care solicită respingerea excepției de
neconstituționalitate ca neîntemeiată.
Cauza se află în stare de judecată.
Reprezentantul Ministerului Public solicită respingerea
excepției ca neîntemeiată, arătând că bunurile la care face
referire textul de lege criticat se află în proprietatea privată a
statului, acesta putând dispune liber de ele, în temeiul dreptului
de dispoziție.
C U R T E A,

având în vedere actele și lucrările dosarului, constată
următoarele:
Prin Încheierea din 26 noiembrie 2008, pronunțată în Dosarul
nr. 2.535/40/2008, Tribunalul Botoșani — Secția comercială,
contencios administrativ și fiscal a sesizat Curtea
Constituțională cu excepția de neconstituționalitate a

MONITORUL OFICIAL AL ROMÂNIEI, PARTEA I, Nr. 369/2.VI.2009
prevederilor art. 1—19 din Legea nr. 550/2002 privind
vânzarea spațiilor comerciale proprietate privată a statului
și a celor de prestări de servicii, aflate în administrarea
consiliilor județene sau a consiliilor locale, precum și a
celor din patrimoniul regiilor autonome de interes local.
Excepția a fost ridicată de Consiliul Local al Municipiului
Botoșani într-o cauză având ca obiect o obligație de a face.
În motivarea excepției de neconstituționalitate autorul
acesteia susține că prevederile criticate încalcă dispozițiile
constituționale cuprinse în art. 44 alin. (1)—(3), art. 120 alin. (1),
art. 121 alin. (2), precum și art. 1 din Primul Protocol la
Convenția pentru apărarea drepturilor omului și a libertăților
fundamentale. Astfel, aceste texte de lege înlătură posibilitatea
autorităților administrației publice locale de a dispune de
bunurile aflate în proprietatea privată a unităților administrativteritoriale, iar prin negocierea directă pe baza unui raport de
evaluare nu se asigură vânzarea la valoarea reală de piață a
bunului, ceea ce are semnificația unei privări de proprietate, fără
să fie justificată de o cauză de utilitate publică și fără să fie
prevăzută de lege.
Tribunalul Botoșani — Secția comercială, contencios
administrativ și fiscal și-a exprimat opinia în sensul că
dispozițiile de lege criticate nu contravin dispozițiilor
constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
întemeiată.
Avocatul Poporului consideră că prevederile de lege
criticate sunt neconstituționale în cea ce privește raportarea la
dispozițiile art. 44 alin. (1)—(3) din Constituție.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Autorul excepției critică pentru neconstituționalitate
dispozițiile art. 1—19 din Legea nr. 550/2002 privind vânzarea
spațiilor comerciale proprietate privată a statului și a celor de
prestări de servicii, aflate în administrarea consiliilor județene
sau a consiliilor locale, precum și a celor din patrimoniul regiilor
autonome de interes local, publicată în Monitorul Oficial al
României, Partea I, nr. 803 din 5 noiembrie 2002, cu modificările
ulterioare.
Curtea observă însă că vânzarea spațiilor comerciale sau de
prestări de servicii prin negociere directă este reglementată în
art. 16—19 din lege, astfel încât constată că obiectul excepției
de neconstituționalitate îl constituie doar aceste dispoziții, care
au următorul cuprins:
ăArt. 16. — (1) Vânzarea spațiilor comerciale, de prestări de
servicii și de producție către comercianții, respectiv prestatorii

9

de servicii persoane fizice sau juridice, care le folosesc în baza
unui contract de închiriere, concesiune, locație de gestiune,
asociere în participațiune sau leasing, încheiat în condițiile legii
și valabil la data intrării în vigoare a prezentei legi, se face la
solicitarea acestora, prin metoda negocierii directe. Nu
beneficiază de aceste prevederi persoanele fizice sau juridice
care au înregistrat restanțe la plata chiriei cel puțin 6 luni
consecutive din momentul încheierii contractului cu vânzătorul,
persoanele care nu au respectat prevederile contractului cu
vânzătorul (subînchirieri nepermise, divizare în scopul unor
asocieri nepermise), precum și persoanele fizice sau juridice
care au obligații neachitate față de stat la data vânzării spațiului.
Art. 17. — (1) În termen de 30 de zile de la data intrării în
vigoare a prezentei legi persoanele prevăzute la art. 16 vor
depune o solicitare scrisă de cumpărare la sediul vânzătorului.
(2) După expirarea termenului prevăzut la alin. (1) spațiile
comerciale pentru care nu s-a depus solicitarea de cumpărare
se vor vinde prin licitație publică cu strigare, în condițiile
prezentei legi.
Art. 18. — (1) Comisia comunică solicitantului decizia sa de
admitere sau de respingere a cererii, în termen de 30 de zile de
la data primirii cererii.
(2) Dacă solicitantul se încadrează în condițiile prevăzute la
art. 4 lit. b) și la art. 16, se trece la negocierea directă a vânzării
spațiului.
Art. 19. — (1) Prețul de vânzare al spațiului comercial sau
de prestări de servicii se stabilește prin negociere directă între
cumpărător și comisie, pornindu-se de la prețul minim de
vânzare al spațiului, determinat potrivit art. 8.
(2) Pentru stabilirea prețului minim de vânzare al spațiilor
raportul de evaluare va evidenția valoarea investițiilor efectuate
de către solicitant.
(3) Deducerea valorii investițiilor efectuate, indiferent de
natura acestora, se face numai dacă acestea îndeplinesc
cumulativ următoarele condiții:
a) au fost efectuate cu acordul proprietarului sau al titularului
dreptului de administrare a spațiului;
b) au fost executate pe baza unei autorizații de construire,
în condițiile legii.
(4) Valoarea investițiilor deduse în condițiile alin. (3) nu poate
depăși jumătate din valoarea stabilită prin raportul de evaluare.
(5) Dispozițiile art. 8, 9 și 10 privind contestația în justiție se
aplică în mod corespunzător.”
Excepția de neconstituționalitate se raportează la prevederile
constituționale cuprinse în art. 44 alin. (1)—(3) referitoare la
dreptul de proprietate privată și expropriere, art. 120 alin. (1)
privind principiul descentralizării, autonomiei locale și
deconcentrării serviciilor publice, art. 121 alin. (2) referitoare la
autorități administrative autonome și la art. 1 din Primul Protocol
la Convenția pentru apărarea drepturilor omului și a libertăților
fundamentale referitor la protecția proprietății.
Curtea observă că, în scopul examinării excepției, se impune
să se ia în considerare regimul juridic al bunurilor ce fac obiectul
de reglementare al normelor juridice supuse controlului de
constituționalitate. Astfel, legea reglementează vânzarea
spațiilor comerciale și a celor de prestări de servicii, proprietatea
privată a statului, ce se află în administrarea consiliilor județene
sau a consiliilor locale, precum și a celor aflate în patrimoniul
regiilor autonome de interes local. Așadar, aceste bunuri imobile
aparțin domeniului privat al statului, aflându-se în administrarea
directă a autorităților locale sau în patrimoniul regiilor autonome
menționate.

10

MONITORUL OFICIAL AL ROMÂNIEI, PARTEA I, Nr. 369/2.VI.2009

Curtea constată că este nefondată critica de
neconstituționalitate referitoare la vânzarea menționatelor spații
proprietate privată a statului, aflate în administrarea autorităților
locale, întrucât nu încalcă dreptul acestor autorități de a dispune
în mod liber de bunurile aflate în proprietatea lor privată. Textele
criticate au în vedere exclusiv bunurile proprietatea privată a
statului, iar în această situație dreptul de dispoziție îi aparține
statului, care poate, pe cale de consecință, să dispună asupra
bunurilor și să desființeze dreptul de administrare. Prin urmare,
titularii dreptului de administrare nu au drept de dispoziție asupra
bunurilor deținute cu acest titlu, astfel încât nu se poate susține
cu temei că prevederile criticate sunt contrare dispozițiilor art. 44
alin. (1)—(3) din Constituție.
Curtea constată, de asemenea, că este neîntemeiată și
critica de neconstituționalitate din perspectiva dispozițiilor
art. 120 alin. (1) și art. 121 alin. (2) din Legea fundamentală,

deoarece principiul autonomiei nu poate fi extins și în ceea ce
privește dreptul de dispoziție asupra bunurilor terților. Mai mult
decât atât, în jurisprudența sa Curtea a statuat în mod constant
că principiul autonomiei locale nu include și absolvirea
autorităților publice locale de la obligația respectării legilor cu
caracter general, după cum nu presupune existența unei
autonomii de decizie în afara cadrului legal. În acest sens sunt
Decizia nr. 123 din 25 aprilie 2001, publicată în Monitorul Oficial
al României, Partea I, nr. 292 din 4 iunie 2001, și Decizia nr. 136
din 3 mai 2001, publicată în Monitorul Oficial al României,
Partea I, nr. 647 din 16 octombrie 2001.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele acestor decizii își mențin valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16—19 din Legea nr. 550/2002 privind vânzarea spațiilor
comerciale proprietate privată a statului și a celor de prestări de servicii, aflate în administrarea consiliilor județene sau a consiliilor
locale, precum și a celor din patrimoniul regiilor autonome de interes local, excepție invocată de Consiliul Local al Municipiului
Botoșani în Dosarul nr. 2.535/40/2008 al Tribunalului Botoșani — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 585
din 14 aprilie 2009

referitoare la excepția de neconstituționalitate a dispozițiilor art. 283 alin. (2) și (3),
precum și ale art. 285 alin. (2) și (5) din Ordonanța de urgență a Guvernului nr. 34/2006
privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Benke Károly

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 283 alin. (2) și (6), precum și ale art. 285
alin. (2) și (5) din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii, excepție ridicată de Municipiul Zalău,
prin primar, în Dosarul nr. 1.187/33/2008 al Curții de Apel Cluj —
Secția comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 369/2.VI.2009
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 6 noiembrie 2008, pronunțată în Dosarul
nr. 1.187/33/2008, Curtea de Apel Cluj — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art.283 alin. (2) și (6), precum și ale art. 285
alin. (2) și (5) din Ordonanța de urgență a Guvernului nr.
34/2006 privind atribuirea contractelor de achiziție publică,
a contractelor de concesiune de lucrări publice și a
contractelor de concesiune de servicii,excepție ridicată de
Municipiul Zalău, prin primar, într-o cauză având ca obiect
anularea unei decizii a Consiliului Național de Soluționare a
Contestațiilor.
În motivarea excepției de neconstituționalitate autorul
acesteia arată că dispozițiile criticate, reglementând aspecte
care țin de sfera contenciosului administrativ și de organizarea
și funcționarea instanțelor judecătorești, nu puteau fi adoptate
printr-o ordonanță de urgență, care ulterior a fost aprobată
printr-o lege ordinară. Se apreciază că în domeniile de
reglementare menționate legiuitorul poate interveni numai pe
calea adoptării unei legi organice, și nu prin ordonanțe de
urgență sau legi ordinare. Se mai arată că, soluționându-se în
procedură de recurs plângerea formulată împotriva actului
Consiliului Național de Soluționare a Contestațiilor, în fața
instanței de judecată nu se mai pot aduce probe noi, cu excepția
înscrisurilor, ceea ce este de natură să lezeze dreptul la apărare
garantat prin art. 24 din Constituție. În consecință, se apreciază
că accesul la justiție este mai mult formal. Totodată, se mai
solicită Curții Constituționale să se pronunțe asupra faptului
dacă autoritatea contractantă are dreptul de a alege între
procedura administrativ-jurisdicțională și cea judiciară; în cazul
în care nu are acest drept de a opta, se încalcă prevederile art.
24 din Constituție.
Curtea de Apel Cluj — Secția comercială, de contencios
administrativ
și
fiscal
apreciază
excepția
de
neconstituționalitate ca fiind neîntemeiată, invocând
jurisprudența Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată.
Avocatul Poporului apreciază că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale

11

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 283 alin. (2) și (6), precum și ale art. 285 alin. (2)
și (5) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006, aprobată prin Legea nr. 337/2006,
publicată în Monitorul Oficial al României, Partea I, nr. 625 din
20 iulie 2006, cu modificările și completările ulterioare. În urma
modificărilor legislative operate prin Ordonanța de urgență a
Guvernului nr. 19/2009, alin. (6) al art. 283 a devenit alin. (3),
cu menținerea soluției legislative criticate, iar art. 285 alin. (2) a
fost modificat, fără a se afecta însă substanța criticii de
neconstituționalitate. În aceste condiții, obiect al excepției de
neconstituționalitate îl constituie dispozițiile art. 283 alin. (2) și
(3), precum și art. 285 alin. (2) și (5) din Ordonanța de urgență
a Guvernului nr. 34/2006, având următorul cuprins:
— Art. 283 alin. (2): ăPlângerea [împotriva deciziilor
Consiliului Național de Soluționare a Contestațiilor — sn.] va fi
soluționată în complet format din 3 judecători.
(3) Plângerea se soluționează, potrivit dispozițiilor art. 3041
din Codul de procedură civilă. Prevederile secțiunii a 9-a se
aplică în mod corespunzător.”;
— Art. 285 alin. (2): ăInstanța, sesizată cu o plângere
împotriva unei decizii a Consiliului Național de Soluționare a
Contestațiilor, prin care acesta a soluționat contestația pe
excepție, admițând plângerea, va desființa decizia respectivă și
va reține cauza spre judecare pe fond cu luarea în considerare
a motivelor care au determinat desființarea decizie.[...]
(5) Hotărârea pronunțată de instanță este definitivă și
irevocabilă.”
Autorul excepției susține că dispozițiile legale criticate încalcă
prevederile constituționale ale art. 21 privind accesul liber la
justiție, ale art. 24 privind dreptul la apărare, ale art. 52 alin.(2)
privind dreptul persoanei vătămate de o autoritate publică, ale
art. 53 privind restrângerea exercițiului unor drepturi sau al unor
libertăți, ale art. 73 alin. (3) lit. k) și l) privind domeniile de
reglementare a legilor organice și ale art. 115 alin. (1) privind
delegarea legislativă.
În ceea ce privește critica de neconstituționalitate extrinsecă
a textelor legale, Curtea reține, în primul rând, faptul că art. 73
alin. (3) lit. k) din Constituție nu are incidență în cauză.
Prevederile art. 283 și 285 din Ordonanța de urgență a
Guvernului nr. 34/2006 nu reglementează în sine contenciosul
administrativ, ci stabilesc instanțele competente să soluționeze
plângerile împotriva deciziilor Consiliului Național de Soluționare
a Contestațiilor și procedura de judecată ce urmează a se
aplica: completul de 3 judecători specializat în domeniul
achizițiilor publice și/sau concurenței, asimilarea plângerii căii
de atac a recursului, caracterul urgent al soluționării cauzei etc.,
aspecte ce nu atrag aplicarea dispozițiilor art. 73 alin. (3) din
Constituție.
Nici prevederile art. 73 alin. (3) lit. l) din Constituție nu au
incidență în cauză, întrucât obiectul lor de reglementare îl
constituie în acest caz organizarea și funcționarea Consiliului
Superior al Magistraturii, a instanțelor judecătorești, a

12

MONITORUL OFICIAL AL ROMÂNIEI, PARTEA I, Nr. 369/2.VI.2009

Ministerului Public și a Curții de Conturi, în niciun caz procedura
de judecată ce urmează a se aplica în concret acestor cauze.
Astfel, art. 126 alin.(1) din Constituție prevede că procedura de
judecată se reglementează prin lege, ceea ce înseamnă că
reglementarea în cauză trebuie să fie o lege ordinară, adoptată
în condițiile art. 76 alin. (2) din Constituție, exigență îndeplinită
de Legea nr. 337/2006 pentru aprobarea Ordonanței de urgență
a Guvernului nr. 34/2006.
Totodată, Curtea constată că dispozițiile art. 115 alin. (1) din
Constituție nu au incidență în cauză, acestea referindu-se la
ordonanțele emise în baza unei legi de abilitare, și nu la
ordonanțele de urgență.
În ceea ce privește aspectele de constituționalitate intrinsecă
ridicate de autorul excepției, Curtea reține că s-a mai pronunțat
cu privire la pretinsa încălcare a prevederilor art. 21 din
Constituție. Astfel, prin Decizia nr. 318 din 13 martie 2008,
publicată în Monitorul Oficial al României, Partea I, nr. 320 din
23 aprilie 2008, a constatat constituționalitatea textelor criticate
în raport cu critici similare, statuând că, deși semnificația art. 21
alin. (2) din Constituție constă în aceea că nu se poate exclude
de la exercițiul drepturilor procesuale nicio categorie sau grup
social, legiuitorul poate institui, în considerarea unor situații
deosebite, reguli speciale de procedură, precum și modalități
particulare de exercitare a drepturilor procedurale. Stabilirea
unor reguli speciale privind exercitarea căilor de atac nu
contravine art. 21 din Constituție, atât timp cât, potrivit celor
prevăzute de art. 283 alin.(1) din Ordonanța de urgență a
Guvernului nr. 34/2006, părților interesate le este asigurată
posibilitatea de a formula plângere împotriva deciziei pronunțate
de consiliu la curtea de apel, secția de contencios-administrativ
și fiscal pe raza căreia se află sediul autorității contractante.
Mai mult, stabilirea procedurii de soluționare a plângerii
împotriva deciziei pronunțate de Consiliul Național de
Soluționare a Contestațiilor, potrivit dispozițiilor art. 3041 din
Codul de procedură civilă, reprezintă expresia aplicării
dispozițiilor constituționale ale art. 126 alin. (2) și art. 129.
Întrucât nu au intervenit elemente noi de natură a determina
reconsiderarea jurisprudenței Curții, considerentele și soluția
deciziei amintite își păstrează valabilitatea și în cauza de față.

Distinct de considerentele deciziei invocate mai sus, Curtea
reține că în toate situațiile decizia Consiliului Național de
Soluționare a Contestațiilor este supusă controlului judecătoresc
atât din punctul de vedere al legalității, cât și din punctul de
vedere al temeiniciei acesteia. Chiar și în ipoteza art. 285
alin. (2) din Ordonanța de urgență a Guvernului nr. 34/2006,
astfel cum a fost modificată prin Ordonanța de urgență a
Guvernului nr. 19/2009, instanța, admițând plângerea,
desființează decizia Consiliului Național de Soluționare a
Contestațiilor și reține cauza spre soluționare în fond, cu luarea
în considerare a motivelor invocate, ceea ce presupune că
pricina a fost lămurită, astfel încât accesul liber la justiție este
unul efectiv, și nu iluzoriu.
Astfel fiind, nici dreptul la apărare al autorului excepției nu
este încălcat din moment ce beneficiază de toate garanțiile
procesuale disponibile în stadiul procesual în care se află.
În condițiile în care textele legale criticate nu îngrădesc
exercitarea vreunui drept sau libertăți fundamentale, rezultă că
art. 53 din Constituție nu are incidență în cauză. Totodată,
Curtea reține că nici prevederile art. 52 alin. (2) din Constituție
nu au incidență în cauză, întrucât textele efectiv criticate
reglementează procedura de judecată, și nu modalitatea în care
persoana vătămată de o autoritate publică își va realiza dreptul.
Cu privire la solicitarea adresată Curții Constituționale de a
se pronunța asupra faptului dacă autoritatea contractantă are
dreptul de a alege între procedura administrativ-jurisdicțională și
cea judiciară, Curtea reține că stabilirea unei asemenea
chestiuni nu intră în competența sa, numai instanțele
judecătorești fiind competente să interpreteze și să aplice textul
legal în cauză. De altfel, se observă că rațiunea instituirii căilor
administrativ-jurisdicționale este aceea de a se repara un
eventual prejudiciu cauzat unei persoane de către o autoritate
publică. Or, în speță, autoritatea contractantă este chiar o
autoritate publică al cărui act este supus contestării și ar fi de
neconceput ca aceasta să își conteste propriul actul (decizia de
atribuire a lucrărilor sau de descalificare a unui participant etc.)
în fața Consiliului. Alta este situația în care autoritatea
contractantă ar fi nemulțumită de decizia Consiliului Național de
Soluționare a Contestațiilor, caz în care acesta are deschisă
calea plângerii la curtea de apel competentă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 283 alin. (2) și (3), precum și ale art. 285
alin. (2) și (5) din Ordonanța de urgență a Guvernului nr. 34/2006 privind atribuirea contractelor de achiziție publică, a contractelor
de concesiune de lucrări publice și a contractelor de concesiune de servicii, excepție ridicată de municipiul Zalău, prin primar, în
Dosarul nr. 1.187/33/2008 al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 369/2.VI.2009

13

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind constatarea, evaluarea și lichidarea daunelor la
asigurarea obligatorie a locuințelor împotriva cutremurelor, alunecărilor de teren sau inundațiilor
În temeiul prevederilor art. 4 alin. (26) și (27) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare, și ale art. 37 lit. f) din Legea nr. 260/2008 privind asigurarea obligatorie a
locuințelor împotriva cutremurelor, alunecărilor de teren sau inundațiilor,
potrivit Hotărârii Consiliului Comisiei de Supraveghere a Asigurărilor din data de 28 mai 2009, prin care s-au adoptat
Normele privind constatarea, evaluarea și lichidarea daunelor la asigurarea obligatorie a locuințelor împotriva cutremurelor,
alunecărilor de teren sau inundațiilor,
președintele Comisiei de Supraveghere a Asigurărilor emite următorul ordin:
Art. 1. — Începând cu data publicării prezentului ordin se
pun în aplicare Normele privind constatarea, evaluarea și
lichidarea daunelor la asigurarea obligatorie a locuințelor
împotriva cutremurelor, alunecărilor de teren sau inundațiilor,

prevăzute în anexa care face parte integrantă din prezentul
ordin.
Art. 2. — Direcțiile de specialitate din cadrul Comisiei de
Supraveghere a Asigurărilor asigură ducerea la îndeplinire a
prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 28 mai 2009.
Nr. 7.
ANEXĂ

NORME

privind constatarea, evaluarea și lichidarea daunelor la asigurarea obligatorie a locuințelor împotriva cutremurelor,
alunecărilor de teren sau inundațiilor
CAPITOLUL I
Avizarea, constatarea și evaluarea prejudiciilor
Art. 1. — Prezentele norme reglementează procedurile
specifice de avizare, constatare, evaluare și lichidare a daunelor
la asigurarea obligatorie a locuințelor împotriva cutremurelor,
alunecărilor de teren sau inundațiilor, precum și de stabilire și
plată a despăgubirilor.
Art. 2. — (1) Asigurații/beneficiarii PAD, așa cum sunt definiți
la art. 18 din Legea 260/2008 privind asigurarea obligatorie a
locuințelor împotriva cutremurelor, alunecărilor de teren sau
inundațiilor, sunt obligați să înștiințeze în cel mai scurt timp, fără
a depăși însă termenul de 60 de zile de la data producerii
riscului asigurat, asigurătorul care a eliberat PAD cu privire la
producerea riscului asigurat și să precizeze împrejurările cu
privire la acest eveniment, iar pe parcursul constatărilor
referitoare la acest eveniment să procedeze în conformitate cu
instrucțiunile primite de la asigurător.
(2) Dacă informațiile înscrise în PAD au suferit modificări în
timpul valabilității asigurării, asigurații/beneficiarii PAD sunt
obligați să înștiințeze în scris, în termen de 30 de zile
calendaristice de la data apariției modificărilor, asigurătorul care
a eliberat PAD cu privire la modificările intervenite.
Art. 3. — (1) În cazul producerii unui risc asigurat prin PAD,
asigurații/beneficiarii PAD vor depune o cerere de despăgubire
în scris către asigurătorul care a eliberat PAD, potrivit
prezentelor norme.
(2) În cazul proprietarilor care beneficiază de subvenționarea
primei de asigurare, cererea de despăgubire se adresează prin

intermediul autorităților locale direct către PAID și, prin derogare
de la prevederile art. 19 alin. (1) din Legea nr. 260/2008,
constatarea și evaluarea prejudiciilor, respectiv lichidarea
daunelor se pot face și de o societate desemnată de PAID.
Art. 4. — (1) Asigurătorul care a eliberat PAD este obligat să
desfășoare constatarea privind producerea riscului asigurat în
termen de cel mult 5 zile lucrătoare de la data primirii înștiințării
despre producerea evenimentului asigurat, respectiv din
momentul în care accesul direct în zona calamitată este posibil.
(2) Constatarea daunei conține minimum raportul de
constatare tehnică și determinarea cauzelor și împrejurărilor
producerii riscului asigurat.
Art. 5. — (1) Asigurătorul care a eliberat PAD este obligat să
deschidă dosarul de daună, să inițieze procedura de
regularizare a daunelor și să înștiințeze PAID în termen de 5 zile
calendaristice despre formularea în scris a fiecărei cereri de
despăgubire depuse de asigurații/beneficiarii PAD, ca urmare a
constatării de către instituțiile abilitate a stării de dezastru
natural.
(2) În vederea regularizării unei daune, dosarul de daune va
conține cel puțin următoarele documente:
— avizarea în scris a daunei de către asiguratul/beneficiarul
PAD;
— procesul-verbal de constatare a pagubelor;
— fotografii ale elementelor de construcție avariate în
evenimentul asigurat;
— documente de evaluare a pagubei și stabilire a
cuantumului despăgubirii;

14

MONITORUL OFICIAL AL ROMÂNIEI, PARTEA I, Nr. 369/2.VI.2009

— cererea de despăgubire completată de asiguratul/
beneficiarul PAD;
— referatul întocmit de lichidatorul de daune.
Art. 6. — (1) Procesul-verbal de constatare a pagubelor se
semnează de către părțile implicate, respectiv de către
reprezentantul asigurătorului care a eliberat PAD sau de cel al
societății desemnate de PAID să instrumenteze dosarul de
daună și de către asiguratul/beneficiarul PAD.
(2) Eventuale obiecții ale părților cu privire la prejudiciile
constatate se vor menționa în procesul-verbal sau într-o anexă
a acestuia, iar orice modificare în cuprinsul procesului-verbal
trebuie efectuată cu acordul scris al persoanelor prevăzute la
alin. (1).
(3) Dacă ulterior încheierii procesului-verbal apar și alte
pagube ca urmare a riscului asigurat ce nu au putut fi constatate
inițial, se va întocmi un proces-verbal suplimentar de constatare
a pagubelor, cu participarea acelorași părți care au luat parte la
constatarea inițială.
(4) Toate persoanele care participă la întocmirea proceselorverbale răspund conform legii pentru înscrierea cu intenție (în
cunoștință de cauză) a datelor false sau nereale în proceseleverbale respective.
Art. 7. — După efectuarea constatării, asigurătorul care a
eliberat PAD și care instrumentează dosarul de daună este
obligat să elibereze asiguratului/beneficiarului PAD o copie a
procesului-verbal de constatare a pagubelor, în care se vor
menționa numărul dosarului deschis, data, localitatea, județul,
adresa completă a locuinței asigurate și elementele de
construcție avariate. În procesul-verbal de constatare se vor
menționa elementele de construcție constatate ca fiind avariate
în urma producerii
riscului asigurat, precum și lista
documentelor necesare a fi depuse de către asiguratul/
beneficiarul PAD pentru finalizarea dosarului de daune și
efectuarea plății.
Art. 8. — (1) PAID va recunoaște constatările tehnice
efectuate de către asigurătorii autorizați să practice asigurarea
obligatorie asociați în PAID, precum și pe cele efectuate de
societățile desemnate de către PAID.
(2) PAID are dreptul să verifice constatările tehnice efectuate
de către asigurătorii autorizați să practice asigurarea obligatorie
asociați în PAID, precum și pe cele efectuate de societățile
desemnate de către PAID, precum și modul de evaluare și de
stabilire a cuantumului despăgubirii.
Art. 9. — Evaluarea despăgubirilor cuvenite asiguratului
beneficiarului PAD, pe care asigurătorul care a eliberat PAD este
obligat să o stabilească, se efectuează astfel:
a) pentru cazurile în care asiguratul/beneficiarul PAD solicită
în scris întocmirea unui deviz estimativ de reparație, în termen
de 5 zile lucrătoare de la solicitare;
b) pentru cazurile în care sunt necesare devize de lucrări sau
proiecte de consolidare a locuințelor întocmite de firme
specializate, în termen de 5 zile lucrătoare de la primirea
ultimului document solicitat de asigurător.
Art. 10. — După definitivarea etapelor prevăzute mai sus,
asigurătorul care a eliberat PAD sau societatea desemnată de
către PAID să instrumenteze dosarul de daună este obligat :
a) să solicite suplimentar alte documente necesare pentru
plata despăgubirii (acte de proprietate, eventuale documente
justificative ori estimative de reparație, după caz, alte costuri
privind lucrări și/sau materiale, documente de identificare ale
asiguratului/beneficiarului etc.);

b) după primirea tuturor documentelor necesare soluționării
dosarului de daună, să răspundă cererii părții solicitante,
formulând oferta de despăgubire potrivit propriilor constatări cu
privire la producerea evenimentului asigurat, acoperit prin PAD;
c) după finalizarea dosarului de daună, să transmită spre
completare asiguratului/beneficiarului PAD declarația din care
să rezulte faptul că prin încasarea despăgubirii nu va mai avea
alte pretenții în legătură cu paguba respectivă de la PAID și de
la asigurătorul care a eliberat PAD;
d) să comunice asiguratului/beneficiarului PAD motivele
pentru care nu a aprobat, în totalitate sau parțial, pretențiile de
despăgubire, atunci când este cazul.
Art. 11. — (1) PAID decontează asigurătorilor pentru
activitatea de constatare și evaluare a prejudiciilor rezultate în
urma producerii riscurilor asigurate obligatoriu echivalentul în lei
al sumei de 100 euro, la cursul de schimb valutar comunicat de
Banca Națională a României la data încheierii contractului de
asigurare obligatorie a locuinței pentru fiecare dosar de daună
instrumentat.
(2) Pentru fiecare dintre dosarele de daune respinse ca
urmare a avizării unor riscuri care nu sunt cuprinse în PAD și
pentru care nu se desfășoară și nu se finalizează constatarea
tehnică privind producerea riscului asigurat, PAID decontează
suma de 25 euro.
(3) Orice expertiză tehnică (de exemplu: privind structura de
rezistență a locuinței, privind cauza alunecării de teren etc.)
considerată necesară de către asigurătorul care a eliberat PAD
se va efectua numai cu acordul PAID, care decontează și costul
acestei expertize.
CAPITOLUL II
Stabilirea despăgubirilor
Art. 12. — Dreptul la despăgubire se stabilește pe baza
actelor emise de instituțiile abilitate să constate, potrivit legii,
starea de dezastru natural (cutremure de pământ, alunecări de
teren sau inundații, ca fenomene naturale) prin care să declare
și să delimiteze zonele calamitate pentru orice eveniment
cuprins în riscurile asigurate.
Art. 13. — La stabilirea despăgubirii, în cazul avarierii sau
distrugerii bunurilor asigurate, se iau în considerație pretențiile
formulate de asigurații/beneficiarii PAD, despăgubirea stabilită
de asigurătorul care a eliberat PAD și eventuale obiecții
formulate de asigurații/beneficiarii PAD, fără a se depăși limitele
de despăgubire stabilite prin PAD.
Art. 14. — Repartizarea la asigurații/beneficiarii coproprietari
a sumelor cuvenite cu titlu de despăgubire în cazul producerii
riscului asigurat se va face în funcție de cota de proprietate
deținută de fiecare coproprietar.
Art. 15. — (1) Despăgubirile acordate de PAID pentru
daunele acoperite prin PAD nu pot depăși valoarea sumei
asigurate obligatoriu, cuantumul efectiv al daunei și nici valoarea
reală a locuinței la momentul producerii dezastrului natural.
(2) Cuantumul daunei la locuințe este egal cu costul
reparațiilor părților componente pentru acelea care se mai pot
repara ori cu costul de înlocuire a elementelor care nu se mai
pot repara, inclusiv cheltuielile pentru materiale, stabilite la
prețurile medii de pe piața locală.
(3) Costul reparațiilor efectuate la locuințe se stabilește pe
baza documentelor eliberate de unitățile de specialitate sau în
baza devizului întocmit de asigurător, în cazul lucrărilor în regie
proprie. În cazul în care reparațiile locuinței se efectuează în

MONITORUL OFICIAL AL ROMÂNIEI, PARTEA I, Nr. 369/2.VI.2009
regie proprie, tariful orei de manoperă nu va conține TVA și se
va ține seama de prețurile practicate pe piața locală, pentru
materialele și manopera necesare efectuării reparațiilor.
(4) Prin unități de specialitate se înțelege persoanele juridice
legal autorizate, care au în obiectul lor de activitate
comercializarea de materiale de construcții și/sau executarea
de lucrări de construcții.
(5) Costul reparațiilor clădirilor cu destinație de locuință se
stabilește prin aplicarea prețurilor unitare pe articole de deviz
pentru lucrări de reparații la construcții și instalațiile aferente;
metodologia și dispozițiile legale în vigoare care se aplică la
întocmirea devizelor în vederea stabilirii costului reparațiilor sunt
cele valabile la data producerii evenimentului asigurat.
Art. 16. — În cazul în care asigurații/beneficiarii PAD prezintă
documentații tehnice, respectiv devize de reparații sau alte
evaluări, acestea pot fi luate în considerare la stabilirea
despăgubirii, după verificarea prealabilă făcută de societatea
care instrumentează dosarul de daună.
CAPITOLUL III
Plata despăgubirilor
Art. 17. — După acceptarea despăgubirii stabilite,
asiguratul/beneficiarul PAD va preciza modalitatea de plată: în
numerar, ordin de plată sau în contul bancar al unității de
specialitate care a efectuat reparația.
Art. 18. — PAID va plăti asiguratului/beneficiarului PAD
numai contravaloarea costurilor de reparații/înlocuire referitoare
la prejudiciile cauzate de producerea riscului asigurat, în limita
sumei totale asigurate prin PAD.
Art. 19. — (1) În cazul în care PAD s-a încheiat pentru o
sumă asigurată inferioară valorii locuinței, respectiv locuința este
de tip A și suma asigurată trecută în PAD este de 10.000 euro,
iar prima de asigurare plătită este de 10 euro, despăgubirea
cuvenită se plătește doar până la nivelul sumei asigurate
obligatoriu prevăzute de art. 5 alin. (1) lit. a) din Legea
nr. 260/2008, pentru locuința de tip B.
(2) În cazul în care PAD s-a încheiat pentru o sumă asigurată
superioară valorii locuinței, respectiv locuința este de tip B și
suma asigurată trecută în PAD este de 20.000 euro, iar prima de
asigurare plătită este de 20 euro, despăgubirea cuvenită se
plătește doar până la nivelul sumei asigurate obligatoriu
prevăzută de art. 5 alin. (1) lit. b) din Legea nr. 260/2008, pentru
locuința de tip B, urmând ca diferența de primă să se restituie.
Art. 20. — Despăgubirea se plătește de către PAID, în baza
unui centralizator transmis de asigurătorul care a efectuat
constatarea și evaluarea prejudiciilor. Centralizatorul se
transmite în maximum 5 zile lucrătoare de la data la care
asigurătorul sus-menționat a primit din partea asiguratului toate
documentele solicitate, inclusiv acordul privind oferta de
despăgubire transmisă și declarația prevăzute la art. 10.
Art. 21. — PAID va face plata despăgubirilor către
asiguratul/beneficiarul PAD, pe baza centralizatorului primit de la
asigurătorul care a eliberat PAD, în termen de 5 zile lucrătoare
de la primirea acestuia.
Art. 22. — (1) În cazurile în care despăgubirile se stabilesc
prin hotărâre judecătorească, PAID va acorda despăgubiri în
baza hotărârii judecătorești executorii.
(2) Plata despăgubirilor stabilite prin hotărâre judecătorească
executorie se face pe baza centralizatorului transmis de
asigurătorul care a eliberat PAD.

15

(3) Centralizatorul se va transmite către PAID în maximum
5 zile lucrătoare de la data depunerii de către asiguratul/
beneficiarul PAD a cererii însoțite de hotărârea judecătorească
executorie.
(4) În cazul în care părțile nu se înțeleg asupra cuantumului
despăgubirii, suma care nu face obiectul litigiului va fi plătită de
către PAID înainte ca acesta să se fi soluționat prin negociere
directă sau de către instanța judecătorească.
Art. 23. — PAID va face plata despăgubirilor stabilite prin
hotărârea judecătorească executorie către asiguratul/
beneficiarul PAD pe baza centralizatorului primit de la
asigurătorul care a eliberat PAD, în termen de 5 zile lucrătoare.
Art. 24. — Dacă societatea din domeniul asigurărilor care
instrumentează dosarul de daune sau PAID nu își îndeplinesc
obligațiile în termenele prevăzute la art. 20, respectiv 21 sau și
le îndeplinesc defectuos, inclusiv dacă diminuează nejustificat
despăgubirea, în conformitate cu prevederile art. 19 alin. (5) din
Legea 260/2008, aceasta sau PAID, după caz, vor plăti
asiguratului/beneficiarului PAD o penalizare de 0,1% aplicată
sumei cuvenite care nu a fost plătită, pentru fiecare zi de
întârziere, fără însă a se depăși suma asigurată prin PAD.
Art. 25. — (1) Suma asigurată obligatoriu se reduce cu
cuantumul fiecărei despăgubiri plătite, polița de asigurare
continuând pentru suma asigurată rămasă. Pentru riscurile
prevăzute la art. 6 din Legea nr. 260/2008, sumele plătite de
către PAID asiguratului/beneficiarului PAD se constituie în baza
principiului asigurării de prim risc.
(2) În toate cazurile despăgubirile se plătesc în lei, în
conformitate cu prevederile art. 5 alin. 1 din Legea 260/2008.
Art. 26. — În situația efectuării plății de către PAID direct în
contul indicat în declarația de acceptare a despăgubirii de către
asigurat, acesta se consideră a fi integral despăgubit, dacă în
termen de 30 de zile de la data încasării sumei în contul său
bancar nu a notificat societății care a instrumentat dosarul de
daună eventuale obiecții referitoare la cuantumul despăgubirii.
CAPITOLUL IV
Dispoziții finale
Art. 27. — Dreptul asiguraților la despăgubiri, ce izvorăsc din
asigurarea încheiată potrivit prevederilor Legii nr. 260/2008, se
stinge în termen de 2 ani de la producerea riscului asigurat.
Art. 28. — (1) În cazul unui dezastru, când este depășită
reținerea netă a PAID, despăgubirile se vor plăti de către PAID
după primirea sumelor corespunzătoare din reasigurare.
(2) Societățile de asigurare acționare ale PAID, autorizate să
încheie PAD, nu pot fi obligate în niciun caz să suporte din
fonduri proprii acoperirea oricăror diferențe dintre despăgubirile
datorate și fondurile disponibile ale PAID.
Art. 29. — În cazul producerii riscului asigurat, PAID va plăti
despăgubirea în condițiile prevăzute de Legea nr. 260/2008, de
Normele privind forma și clauzele cuprinse în contractul de
asigurare obligatorie a locuințelor împotriva cutremurelor,
alunecărilor de teren sau inundațiilor, puse în aplicare prin
Ordinul președintelui Comisiei de Supraveghere a Asigurărilor
nr. 5/2009, și de prezentele norme.
Art. 30. — Nerespectarea prevederilor prezentelor norme se
sancționează în condițiile și potrivit prevederilor art. 39 din
Legea nr. 32/2000, cu modificările si completările ulterioare,
coroborate cu prevederile art. 39 din Legea nr. 260/2008.

16

MONITORUL OFICIAL AL ROMÂNIEI, PARTEA I, Nr. 369/2.VI.2009
RECTIFICĂRI

În anexa la Decretul nr. 652/1997 privind conferirea medaliei ăCrucea comemorativă a celui de-al doilea război
mondial, 1941—1945”, publicat în Monitorul Oficial al României, Partea I, nr. 14 și 14 bis din 16 ianuarie 1998, se face
rectificarea care se transmite instituțiilor interesate.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 369/2.VI.2009 conține 16 pagini.

Prețul: 3,20 lei

&JUYDGY|430914]
ISSN 1453—4495

