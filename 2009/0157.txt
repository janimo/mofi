Anul 177 (XXI) — Nr. 157

PARTEA I

LEGI, DECRETE, HOTĂRÂRI ȘI ALTE ACTE

Vineri, 13 martie 2009

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 1.323 din 4 decembrie 2008 referitoare la excepția
de neconstituționalitate a prevederilor Legii
nr. 508/2004 privind înființarea, organizarea și
funcționarea în cadrul Ministerului Public a Direcției de
Investigare a Infracțiunilor de Criminalitate Organizată
și Terorism și a prevederilor art. 75 din Legea
nr. 304/2004 privind organizarea judiciară ................
Decizia nr. 116 din 3 februarie 2009 referitoare la excepția de
neconstituționalitate a dispozițiilor art. 26 lit. b), art. 34,
art. 35, art. 43, art. 44, art. 45 lit. a), art. 47 alin. (4) și
art. 55 alin. (4), (5) și (6) din Legea concurenței
nr. 21/1996 ................................................................

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

21.

10

227.

— Hotărâre pentru modificarea și completarea
Statutului Casei Naționale de Pensii și Alte Drepturi de
Asigurări Sociale, aprobat prin Hotărârea Guvernului
nr. 13/2004 ................................................................

11–12

267.

2–3

— Ordonanță de urgență privind acordarea unui
împrumut Companiei Naționale de Autostrăzi și
Drumuri Naționale din România — S.A. în scopul
refinanțării împrumutului acordat de Trezoreria Statului
în anul 2004 ..............................................................

— Hotărâre privind organizarea unor manifestări
culturale și de diplomație publică pentru marcarea zilei
de 20 martie, Ziua Internațională a Francofoniei........

13

4–5

Decizia nr. 119 din 3 februarie 2009 referitoare la excepția de
neconstituționalitate a dispozițiilor art. 7 alin. (4) din
Ordonanța Guvernului nr. 105/1999 pentru modificarea
și completarea Decretului-lege nr. 118/1990 privind
acordarea unor drepturi persoanelor persecutate din
motive politice de dictatura instaurată cu începere de
la 6 martie 1945, precum și celor deportate în
străinătate ori constituite în prizonieri, republicat, cu
modificările ulterioare, dispoziții introduse prin Legea
de aprobare nr. 189/2000 ..........................................

6–7

Decizia nr. 121 din 3 februarie 2009 referitoare la excepția
de neconstituționalitate a dispozițiilor art. 970 și
art. 1066—1069 din Codul civil ..................................

8–9

DECIZII ALE PRIMULUI-MINISTRU
341.

— Decizie privind numirea doamnei Maria Moța în
funcția de președinte al Agenției Naționale pentru
Egalitatea de Șanse între Femei și Bărbați (ANES)

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
463.

— Ordin al ministrului finanțelor publice privind
aprobarea Precizărilor pentru efectuarea modificărilor
în execuția bugetului de stat pe anul 2009, în
conformitate cu prevederile Ordonanței de urgență a
Guvernului nr. 221/2008 pentru stabilirea unor măsuri
de reorganizare în cadrul administrației publice
centrale ......................................................................

14–16

2

MONITORUL OFICIAL AL ROMÂNIEI, PARTEA I, Nr. 157/13.III.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.323
din 4 decembrie 2008

referitoare la excepția de neconstituționalitate a prevederilor Legii nr. 508/2004
privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
și a prevederilor art. 75 din Legea nr. 304/2004 privind organizarea judiciară
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Legii nr. 508/2004 privind înființarea, organizarea
și funcționarea în cadrul Ministerului Public a Direcției de
Investigare a Infracțiunilor de Criminalitate Organizată și
Terorism și a prevederilor art. 75 din Legea nr. 304/2004 privind
organizarea judiciară, excepție ridicată de Bara Arpad Attila și
Laho Iozsef în Dosarul nr. 59/268/2007 al Judecătoriei Odorheiu
Secuiesc.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2008, pronunțată în Dosarul
nr. 59/268/2007, Judecătoria Odorheiu Secuiesc a sesizat
Curtea Constituțională cu excepția de neconstituționalitate
a prevederilor Legii nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism și a prevederilor art. 75 din Legea
nr. 304/2004 privind organizarea judiciară, excepție ridicată
de Bara Arpad Attila și Laho Iozsef.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor art. 1 alin. (3), art. 16, 24, 53, 131 și 132 din
Constituție, deoarece Direcția de Investigare a Infracțiunilor de
Criminalitate Organizată și Terorism nu este organizată pe lângă
o instanță judecătorească, ci în cadrul Parchetului de pe lângă
Înalta Curte de Casație și Justiție, iar procurorii care își exercită
atribuțiile în această structură a Ministerului Public sunt numiți
de către procurorul general al Parchetului de pe lângă Înalta
Curte de Casație și Justiție.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Judecătoria Odorheiu Secuiesc consideră excepția
neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile Legii nr. 508/2004
privind înființarea, organizarea și funcționarea în cadrul
Ministerului Public a Direcției de Investigare a Infracțiunilor de
Criminalitate Organizată și Terorism, publicată în Monitorul
Oficial al României, Partea I, nr. 1.089 din 23 noiembrie 2004, cu
modificările și completările ulterioare, precum și art. 75 din
Legea nr. 304/2004 privind organizarea judiciară, republicată în
Monitorul Oficial al României, Partea I, nr. 827 din 13 septembrie
2005.
Art. 75 din Legea nr. 304/2004 are următoarea redactare:
ă(1) Parchetul de pe lângă Înalta Curte de Casație și Justiție are
în structură secții conduse de procurori șefi, care pot fi ajutați
de adjuncți. În cadrul secțiilor pot funcționa servicii și birouri
conduse de procurori șefi.
(2) În cadrul Parchetului de pe lângă Înalta Curte de Casație
și Justiție funcționează Direcția de Investigare a Infracțiunilor de
Criminalitate Organizată și Terorism, ca structură specializată
în combaterea criminalității organizate și terorismului.
(3) Direcția de Investigare a Infracțiunilor de Criminalitate
Organizată și Terorism se încadrează cu procurori numiți prin
ordin al procurorului general al Parchetului de pe lângă Înalta
Curte de Casație și Justiție, cu avizul Consiliului Superior al
Magistraturii, în limita posturilor prevăzute în statul de funcții,
aprobat potrivit legii.

MONITORUL OFICIAL AL ROMÂNIEI, PARTEA I, Nr. 157/13.III.2009
(4) Pentru a fi numiți în cadrul Direcției de Investigare a
Infracțiunilor de Criminalitate Organizată și Terorism procurorii
trebuie să aibă o bună pregătire profesională, o conduită morală
ireproșabilă, o vechime de cel puțin 6 ani în funcția de procuror
sau judecător și să fi fost declarați admiși în urma interviului
organizat de comisia constituită în acest scop.
(5) La interviu poate participa orice procuror care
îndeplinește condițiile prevăzute la alin. (4).
(6) Interviul constă în verificarea pregătirii profesionale, a
capacității de a lua decizii și de a-și asuma răspunderea,
rezistenței la stres, precum și altor calități specifice.
(7) La evaluarea candidaților, vor fi avute în vedere și
activitatea desfășurată de procurori, cunoașterea unei limbi
străine și cunoștințele de operare pe calculator.
(8) Comisia prevăzută la alin. (4) este numită prin ordin al
procurorului general al Parchetului de pe lângă Înalta Curte de
Casație și Justiție, și este formată din 3 procurori din cadrul
Direcției de Investigare a Infracțiunilor de Criminalitate
Organizată și Terorism. Din comisie pot face parte și specialiști
în psihologie, resurse umane și alte domenii.
(9) Procurorul general al Parchetului de pe lângă Înalta Curte
de Casație și Justiție evaluează, anual, rezultatele obținute de
procurorii Direcției de Investigare a Infracțiunilor de Criminalitate
Organizată și Terorism.
(10) Procurorii numiți în cadrul Direcției de Investigare a
Infracțiunilor de Criminalitate Organizată și Terorism pot fi
revocați prin ordin al procurorului general al Parchetului de pe
lângă Înalta Curte de Casație și Justiție, cu avizul Consiliului
Superior al Magistraturii, în cazul exercitării necorespunzătoare
a atribuțiilor specifice funcției sau în cazul aplicării unei sancțiuni
disciplinare.
(11) La data încetării activității în cadrul Direcției de
Investigare a Infracțiunilor de Criminalitate Organizată și
Terorism procurorul revine la parchetul de unde provine sau la
alt parchet unde are dreptul să funcționeze potrivit legii.
(12) Atribuțiile, competența, structura, organizarea și
funcționarea Direcției de Investigare a Infracțiunilor de
Criminalitate Organizată și Terorism sunt stabilite prin lege
specială.

3

(13) Dispozițiile art. 48 alin. (10) și (11) din Legea
nr. 303/2004 privind statutul judecătorilor și procurorilor,
republicată, se aplică în mod corespunzător.”
Textele constituționale considerate a fi încălcate sunt cele
ale art. 1 alin. (3) referitor la statul de drept, ale art. 16 alin. (1)
referitor la egalitatea în drepturi, art. 24 privind dreptul la
apărare, art. 53 privind restrângerea exercițiului unor drepturi
sau al unor libertăți, art. 131 privind rolul Ministerului Public și ale
art. 132 privind statutul procurorilor.
Examinând excepția de neconstituționalitate, Curtea reține
următoarele:
Art. 131 alin. (2) din Legea fundamentală prevede că
Ministerul Public își exercită atribuțiile prin procurori constituiți
în parchete, ăîn condițiile legii”. Aceste dispoziții constituționale
au stat și la fundamentarea organizării și funcționării Direcției de
Investigare a Infracțiunilor de Criminalitate Organizată și
Terorism, ca structură în cadrul Parchetului de pe lângă Înalta
Curte de Casație și Justiție, prin Legea nr. 508/2004.
Totodată, Curtea constată că prevederile de lege criticate,
care stabilesc natura juridică a Direcției de Investigare a
Infracțiunilor de Criminalitate Organizată și Terorism, ca
structură specializată în combaterea criminalității organizate și
terorismului, în cadrul Parchetului de pe lângă Înalta Curte de
Casație și Justiție, nu reprezintă altceva decât o reflectare a
principiilor constituționale cuprinse în art. 132 alin. (1) din
Constituție, care dispun că procurorii își desfășoară activitatea
potrivit principiului legalității, al imparțialității și al controlului
ierarhic.
De altfel, independența acestei structuri în raport cu
instanțele judecătorești este specifică tuturor parchetelor, care,
potrivit art. 62 alin. (4) din Legea nr. 304/2004 privind
organizarea judiciară, sunt independente față de instanțele
judecătorești.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Legii nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a Infracțiunilor de Criminalitate Organizată și Terorism și a prevederilor art. 75
din Legea nr. 304/2004 privind organizarea judiciară, excepție ridicată de Bara Arpad Attila și Laho Iozsef în Dosarul nr. 59/268/2007
al Judecătoriei Odorheiu Secuiesc.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 157/13.III.2009
CURTEA CONSTITUȚIONALĂ

D E C I Z I A Nr. 116
din 3 februarie 2009

referitoare la excepția de neconstituționalitate a dispozițiilor art. 26 lit. b), art. 34, art. 35, art. 43,
art. 44, art. 45 lit. a), art. 47 alin. (4) și art. 55 alin. (4), (5) și (6) din Legea concurenței nr. 21/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 26 lit. b), art. 34, art. 35, art. 43, art. 44, art. 45
lit. a), art. 47 alin. (4) și art. 55 alin. (4), (5) și (6) din Legea
concurenței nr. 21/1996, excepție ridicată de Societatea
Comercială ăAstral Impex” — S.R.L. în Dosarul nr. 39.170/2/2005
al Curții de Apel București — Secția a VIII-a contencios
administrativ și fiscal.
La apelul nominal răspunde autorul excepției, prin avocat
Valeriu Stoica, și Consiliul Concurenței, prin reprezentant.
Curtea dispune să se facă apelul și în dosarele nr. 1.847D/2008
și nr. 2.547D/2008, care au ca obiect aceeași excepție de
neconstituționalitate ridicată de Societatea Comercială ăGabi’s” —
S.R.L. Arad și Societatea Comercială ăPappa Reale” — S.R.L.
Brașov în Dosarul nr. 886/2/2006, precum și de Societatea
Comercială ăBDM” — S.A. Baia Mare în Dosarul
nr. 905/2/2006 ale aceleiași instanțe.
La apelul nominal răspund autorii excepției, prin același
avocat, și Consiliul Concurenței, prin același reprezentant,
lipsind Societatea Comercială ăPappa Reale” — S.R.L. Brașov,
față de care procedura de citare a fost legal îndeplinită.
Curtea, având în vedere identitatea de obiect a excepțiilor
de neconstituționalitate, pune în discuție, din oficiu, conexarea
dosarelor.
Avocatul autorilor excepției și reprezentantul Consiliului
Concurenței sunt de acord cu conexarea dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 1.847D/2008 și
nr. 2.547D/2008 la Dosarul nr. 1.842D/2008, care a fost primul
înregistrat.
Cauza fiind în stare de judecată, avocatul autorilor excepției
solicită admiterea acesteia. Se arată, în esență, că prevederile
legale criticate încalcă dispozițiile art. 21 alin. (4) din Constituție,
potrivit cărora jurisdicțiile speciale administrative sunt facultative.
Or, Consiliul Concurenței este un organism jurisdicțional.
Referitor la jurisprudența Curții Constituționale, este invocată
Decizia nr. 51 din 31 ianuarie 2008 referitoare la excepția de
neconstituționalitate a dispozițiilor Legii nr. 187/1999 privind
accesul la propriul dosar și deconspirarea poliției politice

comuniste, prin care acest act normativ a fost declarat
neconstituțional.
Reprezentantul Consiliului Concurenței solicită respingerea
excepției. În acest sens este invocată jurisprudența Curții
Constituționale.
Reprezentantul Ministerului Public pune concluzii de
respingere a excepției de neconstituționalitate. Se arată că textul
de lege criticat nu încalcă niciunul dintre textele constituționale
invocate în susținerea excepției. Totodată, se apreciază că
Decizia Curții Constituționale nr. 51/2008, menționată de autorii
excepției, nu are legătură cu prezenta cauză.
C U R T E A,

având în vedere actele și lucrările dosarelor, reține următoarele:
Prin încheierile din 14 mai 2008 și 1 octombrie 2008,
pronunțate în dosarele nr. 39.170/2/2005, nr. 886/2/2006 și
nr. 905/2/2006, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 26 lit. b), art. 34, art. 35, art. 43, art. 44, art. 45
lit. a), art. 47 alin. (4) și art. 55 alin. (4), (5) și (6) din Legea
concurenței nr. 21/1996, excepție ridicată de Societatea
Comercială ăAstral Impex” — S.R.L. Societatea Comercială
ăGabi’s” — S.R.L. și Societatea Comercială ăBDM” — S.A. Baia
Mare în cauze ce au ca obiect judecarea acțiunilor în contencios
administrativ formulate de autorii excepției.
În motivarea excepției de neconstituționalitate, autorii
acesteia susțin, în esență, că art. 26 lit. b), art. 34, art. 35,
art. 43, art. 44, art. 45 lit. a), art. 47 alin. (4) și art. 55 alin. (4),
(5) și (6) din Legea concurenței nr. 21/1996 sunt
neconstituționale în raport cu dispozițiile art. 21 alin. (3) și
art. 126 din Constituție, deoarece procedura după care se
desfășoară activitatea Consiliului Concurenței de soluționare a
sesizărilor este una jurisdicțională. Se arată că jurisdicția
exercitată de Consiliul Concurenței nu este o jurisdicție specială
administrativă, ci una extraordinară. Caracterul de instanță
extraordinară al Consiliului Concurenței este dedus din faptul
că, pe de o parte, această instituție nu face parte din categoria
instanțelor judecătorești, iar pe de altă parte, jurisdicția
exercitată de aceasta nu este o jurisdicție specială
administrativă.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 157/13.III.2009
Avocatul Poporului apreciază că prevederile legale criticate
sunt constituționale. Se arată că, prin mai multe decizii, Curtea
Constituțională s-a pronunțat în sensul constituționalității art. 26
lit. b), art. 34, art. 35, art. 43, art. 44, art. 45 lit. a), art. 47 alin. (4)
și art. 55 alin. (4), (5) și (6) din Legea concurenței nr. 21/1996.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile părții prezente și ale procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 lit. b), art. 34, art. 35, art. 43, art. 44, art. 45
lit. a), art. 47 alin. (4) și art. 55 alin. (4), (5) și (6) din Legea
concurenței nr. 21/1996, republicată în Monitorul Oficial al
României, Partea I, nr. 742 din 16 august 2005.
Prevederile legale criticate fac parte, cu excepția art. 26 lit. b)
privind atribuțiile Consiliului Concurenței, din cap. V al legii,
intitulat ăProcedura de examinare preliminară, de investigare și
de luare a deciziilor”, și reglementează modalitatea de realizare
a acestor proceduri.
Autorul excepției susține că prevederile legale criticate sunt
neconstituționale în raport cu dispozițiile constituționale ale
art. 21 alin. (3) referitoare la dreptul la un proces echitabil și ale
art. 126 privind instanțele judecătorești.
Examinând excepția de neconstituționalitate, Curtea
constată următoarele:
Prin Decizia nr. 5 din 10 ianuarie 2006, publicată în Monitorul
Oficial al României, Partea I, nr. 135 din 13 februarie 2006,
Curtea s-a mai pronunțat asupra constituționalității unora dintre
textele legale criticate, constatând netemeinicia criticilor
formulate. Cu acel prilej, s-au reținut următoarele:
ăConsiliul Concurenței a fost înființat ca autoritate
administrativă autonomă în domeniul concurenței. Măsurile
dispuse de Consiliu și sancțiunile aplicate de acesta pe baza
dispozițiilor legale atacate sunt de natură administrativă și nu
jurisdicțională. Procedura prin care Consiliul Concurenței își

5

îndeplinește atribuțiile stabilite de lege, în principal de a constata
și sancționa practicile anticoncurențiale, prezintă anumite
similitudini cu procedurile jurisdicționale, fără a se identifica însă
cu acestea. Astfel, împrejurarea că faptele semnalate Consiliului
sunt supuse investigației pentru stabilirea adevărului, iar raportul
de investigație este examinat în plen, nu impune caracterizarea
activității Consiliului ca o activitate jurisdicțională, căci prin
aceasta Consiliul nu soluționează un litigiu privind existența,
întinderea sau exercitarea drepturilor subiective ale unei
persoane — atribuții de esența activității jurisdicționale — și nici
nu adoptă măsuri de tragere la răspundere juridică de
competența instanțelor judiciare, ci efectuează operații tehnicojuridice de cercetare, deliberare și decizie, specifice inițierii și
adoptării oricărui act administrativ.”
Totodată, s-a mai arătat că deciziile adoptate de Plenul
Consiliului Concurenței pot fi atacate în fața unei instanțe
judecătorești, în procedura de contencios administrativ, la
Curtea de Apel București. Împotriva sentinței Curții de Apel
București atât Consiliul Concurenței, cât și operatorii economici
supuși măsurilor dispuse de instanță pot introduce recurs la
Înalta Curte de Casație și Justiție.
Deoarece nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele cuprinse în decizia amintită își
păstrează valabilitatea și în cauza de față.
Cât privește critica de neconstituționalitate a art. 35 care face
parte din același capitol cu celelalte texte criticate și a art. 55
alin. (4), (5) și (6) referitoare la instanța competentă la care pot
fi atacate deciziile Curții de Conturi privind sancțiunile luate,
texte care se află în strânsă legătură cu celelalte prevederi
legale criticate, Curtea reține, pentru aceleași considerente, că
este neîntemeiată.
În consecință, Curtea constată că nu sunt încălcate
prevederile art. 126 din Constituție, deoarece textele de lege
criticate nu reglementează modalitatea de realizarea a justiției și
nu înființează instanțe extraordinare. Consiliul Concurenței nu
judecă procese referitoare la exercitarea drepturilor subiective
ale unor persoane, atribuții specifice instanțelor judecătorești, ci
efectuează proceduri de examinare, investigare și decizie
specifice desfășurării activității Consiliului Concurenței.
Totodată, nu sunt încălcate nici dispozițiile constituționale
referitoare la dreptul părților la un proces echitabil, deoarece
deciziile Consiliului Concurenței pot fi atacate la instanța de
contencios-administrativ în conformitate cu art. 47 alin. (4) din
Legea nr. 21/1996.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 lit. b), art. 34, art. 35, art. 43, art. 44, art. 45 lit. a), art. 47
alin. (4) și art. 55 alin. (4), (5) și (6) din Legea concurenței nr. 21/1996, excepție ridicată de Societatea Comercială ăAstral Impex” —
S.R.L., Societatea Comercială ăGabi’s” — S.R.L. și Societatea Comercială ăBDM” — S.A. Baia Mare, în dosarele
nr. 39.170/2/2005, nr. 886/2/2006 și nr. 905/2/2006 ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 3 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

6

MONITORUL OFICIAL AL ROMÂNIEI, PARTEA I, Nr. 157/13.III.2009
CURTEA CONSTITUȚIONALĂ

D E C I Z I A Nr. 119
din 3 februarie 2009

referitoare la excepția de neconstituționalitate a dispozițiilor art. 7 alin. (4) din Ordonanța
Guvernului nr. 105/1999 pentru modificarea și completarea Decretului-lege nr. 118/1990
privind acordarea unor drepturi persoanelor persecutate din motive politice de dictatura instaurată
cu începere de la 6 martie 1945, precum și celor deportate în străinătate ori constituite în prizonieri,
republicat, cu modificările ulterioare, dispoziții introduse prin Legea de aprobare nr. 189/2000
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (4) din Ordonanța Guvernului
nr. 105/1999 pentru modificarea și completarea Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
ulterioare, dispoziții introduse prin Legea de aprobare
nr. 189/2000, excepție ridicată de Elisabeta Cosma în Dosarul
nr. 758/35/CA/2008 al Curții de Apel Oradea — Secția
comercială și de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 1 octombrie 2008, pronunțată în Dosarul
nr. 758/35/CA/2008, Curtea de Apel Oradea — Secția
comercială și de contencios administrativ și fiscal a sesizat
Curtea Constituțională pentru soluționarea excepției de
neconstituționalitate a dispozițiilor art. 7 alin. (4) din
Ordonanța Guvernului nr. 105/1999 pentru modificarea și
completarea Decretului-lege nr. 118/1990 privind acordarea
unor drepturi persoanelor persecutate din motive politice
de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările ulterioare, dispoziții
introduse prin Legea de aprobare nr. 189/2000, excepție
ridicată de Elisabeta Cosma.

În motivarea excepției de neconstituționalitate, autorul
susține că textul criticat contravine prevederilor art. 16 alin. (1),
art. 20 și art. 21 alin. (3) din Constituție, deoarece consideră
inechitabil ca o persoană care se încadrează în prevederile
Ordonanței Guvernului nr. 105/1999, astfel cum a fost modificată
și completată prin Legea de aprobare nr. 189/2000, să nu poată
beneficia de drepturile bănești acordate de acest act normativ
numai pentru că, dintr-un motiv sau altul, nu s-a putut încadra în
dispozițiile art. 7 alin. (4), care prevăd că împotriva hotărârii
comisiei pentru aplicarea Legii nr. 189/2000 persoana interesată
poate face contestație la curtea de apel în termen de 30 de zile
de la comunicarea hotărârii.
Curtea de Apel Oradea — Secția comercială și de
contencios administrativ și fiscal consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului arată că excepția de neconstituționalitate este neîntemeiată, textele de lege criticate fiind în
deplină concordanță cu dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (4) din Ordonanța Guvernului
nr. 105/1999 pentru modificarea și completarea Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în

MONITORUL OFICIAL AL ROMÂNIEI, PARTEA I, Nr. 157/13.III.2009
străinătate ori constituite în prizonieri, republicat, cu modificările
ulterioare, dispoziții introduse prin Legea de aprobare
nr. 189/2000, publicată în Monitorul Oficial al României,
Partea I, nr. 553 din 8 noiembrie 2000, cu modificările ulterioare.
Textul de lege are următorul conținut: ăÎmpotriva hotărârii
persoana interesată poate face contestație la Curtea de apel în
termen de 30 de zile de la data comunicării hotărârii, potrivit
Legii contenciosului administrativ nr. 29/1990. Hotărârea Curții
de apel este definitivă. Contestațiile sunt scutite de taxa judiciară
de timbru.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 20 și art. 21 alin. (3), precum și
în art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
că Ordonanța Guvernului nr. 105/1999 este un act normativ cu
caracter reparatoriu, care prevede acordarea unor drepturi
cetățenilor români persecutați pe motive etnice de regimurile
instaurate în România în perioada 6 septembrie 1940 —
6 martie 1945. Articolul 1 din ordonanță stabilește categoriile de
cetățeni care beneficiază de prevederile acestui act normativ, în
raport cu modalitățile și condițiile în care au fost persecutați.
Stabilirea drepturilor ce se acordă cu caracter reparatoriu și a
persoanelor beneficiare ține de opțiunea liberă a legiuitorului,
cu condiția să nu instituie tratament juridic diferit pentru
persoane care se află în situații identice. Astfel, măsurile
reparatorii izvorăsc din voința legiuitorului și au întinderea pe
care acesta o stabilește prin lege, fără ca astfel să se încalce
vreo prevedere constituțională.
În consecință, Curtea reține că prin reglementarea cuprinsă
în art. 7 alin. (4) din Ordonanța Guvernului nr. 105/1999
referitoare la procedura contestației împotriva hotărârii

7

pronunțate de comisia pentru stabilirea și plata drepturilor
prevăzute în ordonanță, înființată în cadrul fiecărei case
județene de pensii, legiuitorul nu a înțeles să stabilească un
tratament discriminatoriu, ci un regim legal special, aplicabil
tuturor persoanelor interesate, cărora li se recunoaște accesul
liber la justiție, atâta vreme cât pot sesiza instanțele
judecătorești competente în termenul legal.
În această materie, ca de altfel oriunde legiuitorul a
condiționat valorificarea unui drept de exercitarea sa în interiorul
unui anumit termen, nu s-a procedat în acest fel cu intenția de
a restrânge accesul liber la justiție, de care, în mod evident, cel
interesat a beneficiat în cadrul termenului legal instituit, ci
exclusiv pentru a instaura un climat de ordine indispensabil, în
vederea exercitării dreptului constituțional prevăzut de art. 21,
prevenind astfel abuzurile și asigurând protecția drepturilor și
intereselor legitime ale celorlalte părți. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Dincolo de aceste aspecte de principiu, Curtea constată că
termenul de 30 de zile prevăzut de norma criticată este un
termen rezonabil, care asigură condițiile optime celui prejudiciat
pentru a exercita acțiunea în justiție în scopul obținerii
reparațiilor legale. Prin urmare, împrejurarea că persoana
interesată, deși cunoștea sau ar fi trebuit să cunoască acest
termen, ca și consecințele juridice ale nerespectării lui, nu s-a
conformat exigenței legale dă expresie propriei sale culpe, iar,
potrivit principiului ănemo auditur propriam turpitudinem
allegans”, lipsește de îndreptățire critica reglementării în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (4) din Ordonanța Guvernului nr. 105/1999 pentru
modificarea și completarea Decretului-lege nr. 118/1990 privind acordarea unor drepturi persoanelor persecutate din motive politice
de dictatura instaurată cu începere de la 6 martie 1945, precum și celor deportate în străinătate ori constituite în prizonieri,
republicat, cu modificările ulterioare, dispoziții introduse prin Legea de aprobare nr.189/2000, excepție ridicată de Elisabeta Cosma
în Dosarul nr. 758/35/CA/2008 al Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 3 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

8

MONITORUL OFICIAL AL ROMÂNIEI, PARTEA I, Nr. 157/13.III.2009
CURTEA CONSTITUȚIONALĂ

D E C I Z I A Nr. 121
din 3 februarie 2009

referitoare la excepția de neconstituționalitate a dispozițiilor art. 970 și art. 1066—1069
din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 970 și art. 1066—1069 din Codul civil, excepție
ridicată de Alexandru Herăscu în Dosarul nr. 14.504/299/2007 al
Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 iunie 2008, pronunțată în Dosarul
nr. 14.504/299/2007, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a art. 970 și art. 1066—
1069 din Codul civil, excepție ridicată de Alexandru Herăscu.
În motivarea excepției de neconstituționalitate autorul
arată că dispozițiile art. 970 și art. 1066—1069 din Codul civil
încalcă prevederile constituționale ale art. 21 care consacră
liberul acces la justiție și ale art. 148 referitor la integrarea
României în Uniunea Europeană.
Judecătoria Sectorului 1 București consideră că excepția
de neconstituționalitate nu este întemeiată, arătând că
motivarea făcută de autor se circumscrie unei interpretări
distorsionate și unilaterale a prevederilor constituționale pretins
a fi încălcate de art. 970 și art. 1066—1069 din Codul civil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului apreciază că excepția de
neconstituționalitate este neîntemeiată, arătând că textele legale
criticate nu aduc atingere sub niciun aspect accesului liber la
justiție, dreptului la un proces echitabil și la soluționarea
cauzelor într-un termen rezonabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție și
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 970 și ale art. 1066—1069 din Codul civil, texte
de lege care au următorul conținut:
— Art. 970: ăConvențiile trebuie executate cu bună-credință.
Ele obligă nu numai la ceea ce este expres într-însele, dar la
toate urmările, ce echitatea, obiceiul sau legea dă obligației
după natura sa.”;
— Art. 1066: ăClauza penală este aceea prin care o persoană
spre a da asigurare pentru executarea unei obligații se leagă a
da un lucru în caz de neexecutare din parte-i.”;
— Art. 1067: ăNulitatea obligației principale atrage pe aceea
a clauzei penale. Nulitatea clauzei penale nu atrage pe aceea a
obligației principale.”;
— Art. 1068: ăCreditorul are facultatea de a cere de la
debitorul care n-a executat la timp, sau îndeplinirea clauzei
penale, sau aceea a obligației principale.”;
— Art. 1069: ăClauza penală este o compensație a daunelor
interese, ce creditorul suferă din neexecutarea obligației
principale.
Nu poate dar creditorul cere deodată și penalitatea și obiectul
obligației principale, afară dacă penalitatea nu s-a stipulat pentru
simpla întârziere a executării.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21 și 24 din Constituție.

MONITORUL OFICIAL AL ROMÂNIEI, PARTEA I, Nr. 157/13.III.2009
Examinând excepția de neconstituționalitate, Curtea
constată că orice raport juridic obligațional dă dreptul creditorului
de a pretinde și de a obține de la debitor îndeplinirea exactă a
obligației asumate prin convenția încheiată între părți. Codul civil
consacră în art. 970 principiul executării cu bună-credință a
convențiilor civile, care implică, printre altele, executarea de
bunăvoie a obligației de către debitor. În cazul în care acesta
refuză executarea, total sau parțial, sau o execută
necorespunzător, creditorul are dreptul de a pretinde
echivalentul prejudiciului cauzat de această împrejurare,
respectiv despăgubiri.
Într-un atare context, dispozițiile art. 1066—1069 din Codul
civil reglementează regimul juridic al clauzei penale, care
reprezintă acea convenție accesorie contractului principal prin
care părțile determină anticipat echivalentul prejudiciului suferit
de creditor ca urmare a neexecutării, executării cu întârziere sau
necorespunzătoare a obligației contractuale. Scopul clauzei
penale este acela de a stabili întinderea prejudiciului, iar nu de
a crea o alternativă pentru debitor în vederea liberării de
executarea obligației principale, prin prestarea obligației
prevăzute în clauza penală. Creditorul însă, în caz de
neexecutare din partea debitorului, poate opta între a cere
îndeplinirea obligației principale sau a celei stipulate în clauza
penală.
Reprezentând o convenție, clauza penală trebuie să
îndeplinească toate condițiile de validitate a acesteia, însă, dat
fiind caracterul ei accesoriu, constatarea nulității clauzei nu
implică nulitatea obligației principale.
Pe de altă parte, împrejurarea că prin clauza penală se
fixează anticipat, prin acordul părților, valoarea prejudiciului
cauzat creditorului, stipularea în contract a unei asemenea
clauze prezintă importanță din punct de vedere practic. Astfel, în
situațiile în care clauza devine aplicabilă, nu mai este necesar ca

9

părțile contractante să se adreseze justiției pentru probarea și
evaluarea prejudiciului, ceea ce are ca efect executarea cu
celeritate a obligațiilor asumate.
Prin urmare, raportând aceste considerații la domeniul
particular al criticii de neconstituționalitate în prezenta cauză,
consacrarea, prin normele legale criticate, în aplicarea
principiului autonomiei de voință, a posibilității inserării în
contractul principal a clauzei penale nu relevă nicio contradicție
cu prevederile constituționale de referință.
Curtea nu poate reține nesocotirea principiului egalității
cetățenilor în fața legii, textele de lege reprezentând exclusiv o
garanție a asigurării echilibrului între persoane cu interese
contrare, prin determinarea cadrului legal de exercitare a
drepturilor lor legitime.
În ceea ce privește critica potrivit căreia textul de lege
menționat contravine art. 21 și 24 din Constituție, Curtea
observă că existența unei clauze penale în contractul principal,
de neconceput fără acordul exprimat în acest sens de către
părți, naște prezumția că acestea au cunoscut reglementarea
legală aplicabilă în materie, potrivit principiului ănemo censetur
ignorare legem”, și prin urmare și-au asumat în cunoștință de
cauză obligațiile care decurg dintr-o asemenea clauză.
Așa fiind, deși aplicarea clauzei penale are loc direct între
părți, fără a fi necesară intervenția instanței judecătorești, nimic
nu împiedică partea interesată să sesizeze instanța atunci când
apreciază că invocarea ei s-a făcut în mod abuziv. Cu acest
prilej, partea are posibilitatea de a cere instanței să constate că
nu sunt întrunite condițiile pentru acordarea de despăgubiri și
deci pentru aplicarea clauzei penale. Sub aceste aspecte,
Curtea constată că, în fața instanței judecătorești, părțile
beneficiază de suficiente garanții procesuale care să le asigure
dreptul la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 970 și art. 1066—1069 din Codul civil, excepție ridicată de
Alexandru Herăscu în Dosarul nr. 14.504/299/2007 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 3 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

10

MONITORUL OFICIAL AL ROMÂNIEI, PARTEA I, Nr. 157/13.III.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind acordarea unui împrumut Companiei Naționale de Autostrăzi și Drumuri Naționale
din România — S.A. în scopul refinanțării împrumutului acordat de Trezoreria Statului
în anul 2004
Având în vedere necesitatea creării condițiilor pentru rambursarea împrumutului acordat Companiei Naționale de Autostrăzi
și Drumuri Naționale din România — S.A. din contul curent general al Trezoreriei Statului, în valoare de 190 milioane lei, prin
Hotărârea Guvernului nr. 252/2004 privind finanțarea deficitului Companiei Naționale de Autostrăzi și Drumuri Naționale din
România — S.A. pe anul 2003, care nu s-ar putea achita din veniturile proprii ale acestei companii, în anul 2009,
cazul excepțional prevăzut de art. 115 alin. (4) din Constituția României, republicată, constă în diminuarea încasărilor
Companiei Naționale de Autostrăzi și Drumuri Naționale din România — S.A. din aplicarea tarifului de utilizare și a tarifului de
trecere pe rețeaua de drumuri naționale din România, precum și a celorlalte tarife stabilite conform legii, pe fondul crizei economice
mondiale, fapt care determină imposibilitatea rambursării împrumutului acordat din contul curent general al Trezoreriei Statului, în
valoare de 190 milioane lei, prin Hotărârea Guvernului nr. 252/2004, din venituri proprii.
Neadoptarea prezentei ordonanțe de urgență conduce, în fapt, la imposibilitatea achitării împrumutului, care ar determina
executarea silită a obligațiilor de plată și blocarea conturilor Companiei Naționale de Autostrăzi și Drumuri Naționale din
România — S.A., companie de interes strategic național, care astfel nu își va mai putea realiza obligațiile privind activitățile de
interes public național în domeniul administrării drumurilor naționale și autostrăzilor, cu consecințe deosebit de grave în asigurarea
transportului rutier la nivel național.
Având în vedere că aceste elemente vizează interesul public și constituie situații extraordinare, a căror reglementare nu
poate fi amânată, este necesar a fi luate măsuri imediate pentru refinanțarea împrumutului acordat în baza Hotărârii Guvernului
nr. 252/2004.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) În scopul refinanțării împrumutului acordat din
Trezoreria Statului în baza Hotărârii Guvernului nr. 252/2004
privind finanțarea deficitului Companiei Naționale de Autostrăzi
și Drumuri Naționale din România — S.A. pe anul 2003, se
acordă Companiei Naționale de Autostrăzi și Drumuri Naționale
din România — S.A. un împrumut în sumă de 190 milioane lei
din veniturile din privatizare înregistrate în contul curent general
al Trezoreriei Statului.
(2) Împrumutul se acordă în luna martie 2009, pe o perioadă
de 2 ani, din care primul an de grație, cu o rată a dobânzii situată
la nivelul ratei de politică monetară practicate de Banca
Națională a României, la care se adaugă 4 puncte procentuale.
Art. 2. — Suma prevăzută la art. 1 se virează de Ministerul
Finanțelor Publice într-un cont de disponibilități distinct, deschis
la Trezoreria Statului pe numele Companiei Naționale de
Autostrăzi și Drumuri Naționale din România — S.A.

Art. 3. — (1) Rambursarea împrumutului se efectuează
începând cu luna martie 2010, în 4 tranșe trimestriale egale.
(2) Dobânda se plătește trimestrial, începând cu luna iunie
2009, și va fi calculată prin aplicarea ratei menționate la art. 1
alin. (2) la soldul împrumutului.
Art. 4. — Pentru neplata la termen a ratelor și dobânzilor
scadente la împrumutul acordat din disponibilitățile contului
curent general al Trezoreriei Statului se datorează majorări de
întârziere prevăzute de reglementările legale privind colectarea
creanțelor bugetare. Majorările de întârziere calculate urmează
regimul juridic al creanțelor bugetare.
Art. 5. — Ministerul Finanțelor Publice va încheia o
convenție cu Compania Națională de Autostrăzi și Drumuri
Naționale din România — S.A., în care vor fi precizate
drepturile și obligațiile părților, precum și condițiile de derulare
a împrumutului acordat.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea

București, 11 martie 2009.
Nr. 21.

MONITORUL OFICIAL AL ROMÂNIEI, PARTEA I, Nr. 157/13.III.2009

11

GUVERNUL ROMÂNIEI

HOTĂRÂRE
pentru modificarea și completarea Statutului Casei Naționale de Pensii și Alte Drepturi
de Asigurări Sociale, aprobat prin Hotărârea Guvernului nr. 13/2004
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Statutul Casei Naționale de Pensii și Alte Drepturi
de Asigurări Sociale, aprobat prin Hotărârea Guvernului
nr. 13/2004, publicată în Monitorul Oficial al României, Partea I,
nr. 56 din 23 ianuarie 2004, cu modificările și completările
ulterioare, se modifică și se completează după cum urmează:
1. Articolul 8 se modifică și va avea următorul cuprins:
ăArt. 8. — (1) CNPAS are structura organizatorică și numărul
maxim de posturi prevăzute în anexa nr. 1.
(2) În cadrul structurii organizatorice, prin ordin al
președintelui CNPAS, se pot constitui servicii, birouri și
compartimente.”
2. Articolul 9 se modifică și va avea următorul cuprins:
ăArt. 9. — (1) Conducerea CNPAS este asigurată de
președinte și de consiliul de administrație.
(2) Conducerea executivă a CNPAS este asigurată de
președinte.
(3) Președintele CNPAS are rang de secretar de stat, fiind în
același timp și președintele consiliului de administrație.
(4) În exercitarea atribuțiilor sale, precum și pentru realizarea
hotărârilor consiliului de administrație și ale consiliului tripartit,
președintele CNPAS emite decizii — în cazurile expres
prevăzute de lege, precum și ordine și instrucțiuni.
(5) Ordinele cu caracter normativ se publică în Monitorul
Oficial al României, Partea I.
(6) În subordinea președintelui își desfășoară activitatea
secretariatul general al CNPAS, condus de un secretar general.
(7) Secretarul general este înalt funcționar public, numit în
condițiile legii.
(8) Secretarul general coordonează buna funcționare a
compartimentelor și a activităților cu caracter funcțional din
cadrul CNPAS aflate în subordinea sa și asigură legătura
operativă dintre președinte și conducătorii acestor
compartimente.
(9) Secretarul general este înlocuitorul de drept al
președintelui CNPAS, în cazul în care acesta este în
imposibilitatea de a-și exercita atribuțiile.
(10) Ministrul muncii, familiei și protecției sociale deleagă,
conform legislației în domeniul finanțelor publice, președintelui
CNPAS atribuțiile prevăzute de dispozițiile legale în vigoare

pentru ordonatorul principal de credite al bugetului asigurărilor
sociale de stat.
(11) În subordinea președintelui CNPAS se organizează, la
nivel de direcție generală, activitatea de asigurare pentru
accidente de muncă și boli profesionale.
(12) Activitatea de asigurare pentru accidente de muncă și
boli profesionale este condusă de președintele CNPAS și de un
consiliu tripartit.
(13) Conducerea executivă a activității de asigurare pentru
accidente de muncă și boli profesionale este asigurată de un
director general, funcționar public de conducere, numit, în
condițiile legii, de către președintele CNPAS.”
3. La articolul 12, litera l) se modifică și va avea
următorul cuprins:
ăl) numește și eliberează din funcție, prin ordin, în condițiile
legii, personalul din aparatul propriu al CNPAS, directorii
executivi și directorii executivi adjuncți ai caselor teritoriale de
pensii, precum și directorii executivi adjuncți ai caselor locale de
pensii din cadrul Casei de Pensii a Municipiului București;”.
4. La articolul 12, după litera l) se introduce o nouă literă,
litera l1), cu următorul cuprins:
ăl1) numește și eliberează din funcție, prin ordin, directorul
general, directorul medical, directorul cercetare-dezvoltare și
directorul economic ai INEMRCM.”
5. Articolul 16 se abrogă.
6. La articolul 22, alineatul (1) se modifică și va avea
următorul cuprins:
ăArt. 22. — (1) Structura-cadru de organizare a caselor
teritoriale de pensii se aprobă de consiliul de administrație al
CNPAS. Prin ordin al președintelui CNPAS, în cadrul caselor
teritoriale de pensii pot fi organizate servicii, birouri și
compartimente.”
7. Anexa nr. 1 se modifică și se înlocuiește cu anexa la
prezenta hotărâre.
Art. II. — Reorganizarea Casei Naționale de Pensii și Alte
Drepturi de Asigurări Sociale, în conformitate cu prevederile
prezentei hotărâri, se realizează în termen de 30 de zile de la
data intrării în vigoare a acesteia.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 4 martie 2009.
Nr. 227.

*) Anexa este reprodusă în facsimil.

S T R U C T U R A O R G A N I Z AT O R I C Ă

CASA NAȚIONALĂ DE PENSII ȘI ALTE DREPTURI DE ASIGURĂRI SOCIALE
Numărul maxim de posturi = 443
(inclusiv președintele), din care:
37 aferente sistemului de asigurări pentru
accidente de muncă și boli profesionale

ANEXĂ*)
(Anexa nr. 1 la statut)

12
MONITORUL OFICIAL AL ROMÂNIEI, PARTEA I, Nr. 157/13.III.2009

MONITORUL OFICIAL AL ROMÂNIEI, PARTEA I, Nr. 157/13.III.2009

13

GUVERNUL ROMÂNIEI

HOTĂRÂRE
privind organizarea unor manifestări culturale și de diplomație publică pentru marcarea zilei
de 20 martie, Ziua Internațională a Francofoniei
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea unei serii de manifestări
culturale și de diplomație publică pentru marcarea zilei de
20 martie, Ziua Internațională a Francofoniei. Manifestările sunt
organizate în țară prin centrala Ministerului Afacerilor Externe,
iar în afara țării, prin misiunile diplomatice ale României.
Art. 2. — (1) Cheltuielile aferente pregătirii și realizării
manifestărilor, în cuantum de 200 mii lei, se asigură din bugetul
aprobat Ministerului Afacerilor Externe pe anul 2009.
(2) În completarea finanțării cheltuielilor aferente
manifestărilor prevăzute la art. 1 se pot atrage fonduri provenite
din donații și din sponsorizări, precum și din alte surse atrase în
condițiile legii.
(3) Din suma prevăzută la alin. (1) pot fi efectuate
următoarele categorii de cheltuieli:

a) cazarea și transportul intern sau internațional al membrilor
colectivelor artistice, conferențiarilor, elevilor și al altor
participanți la aceste manifestări;
b) publicitate, materiale promoționale, informare, invitații;
c) închirierea spațiilor, a unor echipamente tehnice sau
instrumente;
d) diurne legale, onorarii pentru artiști, remunerații pentru
colaboratori, drepturi de autor, drepturi de distribuție;
e) transport internațional de materiale de prezentare a
României, filme, decoruri, cărți, diverse expoziții;
f) plata de contribuții la bugetul comun al manifestărilor
organizate în străinătate, în colaborare, de către ambasadele
francofone, Institutul Francez, Alianța Franceză sau la bugetul
grupurilor de lucru francofone însărcinate cu organizarea
acestora;
g) acțiuni de protocol, reprezentare și recepție.

PRIM-MINISTRU

EMIL BOC
Contrasemnează:
Ministrul afacerilor externe,
Cristian Diaconescu
Ministrul finanțelor publice,
Gheorghe Pogea
București, 11 martie 2009.
Nr. 267.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea doamnei Maria Moța în funcția de președinte
al Agenției Naționale pentru Egalitatea de Șanse
între Femei și Bărbați (ANES)
Având în vedere propunerea formulată de ministrul muncii, familiei și
protecției sociale prin Adresa nr. 1.130/MS din 10 martie 2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 27 alin. (1) din Legea nr. 202/2002 privind egalitatea de șanse și de
tratament între femei și bărbați, republicată,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Maria
Moța se numește în funcția de președinte al Agenției Naționale pentru Egalitatea
de Șanse între Femei și Bărbați (ANES).
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 12 martie 2009.
Nr. 341.

14

MONITORUL OFICIAL AL ROMÂNIEI, PARTEA I, Nr. 157/13.III.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Precizărilor pentru efectuarea modificărilor în execuția bugetului de stat pe anul
2009, în conformitate cu prevederile Ordonanței de urgență a Guvernului nr. 221/2008 pentru
stabilirea unor măsuri de reorganizare în cadrul administrației publice centrale
În temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice,
în baza prevederilor art. 22 alin. (1) din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale, cu modificările ulterioare,
ministrul finanțelor publice emite următorul ordin:
Art. 1. — Se aprobă Precizările pentru efectuarea
modificărilor în execuția bugetului de stat pe anul 2009, în
conformitate cu prevederile Ordonanței de urgență a Guvernului
nr. 221/2008 pentru stabilirea unor măsuri de reorganizare în
cadrul administrației publice centrale, cu modificările ulterioare,
prevăzute în anexa care face parte integrantă din prezentul
ordin.
Art. 2. — Ordonatorii de credite a căror activitate a fost
reorganizată prin Ordonanța de urgență a Guvernului

nr. 221/2008, cu modificările ulterioare, direcțiile generale/
direcțiile din cadrul Ministerului Finanțelor Publice care au
atribuții în execuția bugetară, direcțiile generale ale finanțelor
publice județene și a municipiului București, precum și unitățile
lor subordonate vor lua măsuri pentru ducerea la îndeplinire a
dispozițiilor prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea
București, 10 martie 2009.
Nr. 463.

ANEXĂ

PRECIZĂRI

pentru efectuarea modificărilor în execuția bugetului de stat pe anul 2009, în conformitate cu prevederile Ordonanței
de urgență a Guvernului nr. 221/2008 pentru stabilirea unor măsuri de reorganizare în cadrul administrației publice centrale
Art. 1. — (1) În scopul introducerii în execuția bugetului de
stat pe anul 2009 a modificărilor determinate de aplicarea
prevederilor Ordonanței de urgență a Guvernului nr. 221/2008
pentru stabilirea unor măsuri de reorganizare în cadrul
administrației publice centrale, cu modificările ulterioare,
ministerele nou-înființate întocmesc și prezintă Activității de
Trezorerie și Contabilitate Publică a Municipiului București
conturi de execuție bugetară, în structura prevăzută în anexa
nr. 1 la prezentele precizări.
(2) Conturile de execuție bugetară se întocmesc pe baza
protocoalelor de predare-preluare și se prezintă de către
ministerele nou-înființate la Activitatea de Trezorerie și
Contabilitate Publică a Municipiului București până la data de
16 martie 2009.
(3) Pentru ministerele nou-înființate care au preluat atât codul
de identificare fiscală, cât și codul atribuit în ăClasificația în profil
departamental” al unui minister reorganizat, transferul creditelor
bugetare deschise și al plăților de casă efectuate în limita
acestora se efectuează la nivelul Activității de Trezorerie și
Contabilitate Publică a Municipiului București în sistem
informatic, fără a mai fi necesară întocmirea conturilor de
execuție bugetară prevăzute la alin. (1).

Art. 2. — Activitatea de Trezorerie și Contabilitate Publică a
Municipiului București, pe baza conturilor de execuție bugetară
primite de la ministerele nou-înființate în conformitate cu
prevederile art. 1 alin. (1), va transfera în conturile acestora, pe
bază de notă contabilă, atât creditele bugetare deschise și
repartizate, cât și plățile de casă efectuate din bugetul
ministerelor reorganizate.
Art. 3. — (1) Pe numele instituțiilor publice ai căror
conducători au calitatea de ordonatori secundari sau terțiari de
credite, finanțate integral de la bugetul de stat, care au trecut în
subordinea altor ordonatori de credite bugetare, dar și-au păstrat
aceleași coduri de identificare fiscală, rămân deschise la
unitățile Trezoreriei Statului aceleași conturi de credite bugetare
deschise și repartizate și de cheltuieli bugetare, iar transferul
execuției de casă a bugetului de stat (inclusiv al creditelor
bugetare deschise) se asigură la nivelul unităților Trezoreriei
Statului în sistem informatic, prin arondarea conturilor respective
la codurile de identificare fiscală ale ordonatorilor principali de
credite în subordinea cărora au trecut.
(2) Instituțiile publice prevăzute la alin. (1) au obligația de a
solicita în scris unităților Trezoreriei Statului rearondarea la
codurile ordonatorilor principali de credite în subordinea cărora
au fost transferate, fără a fi necesare întocmirea și depunerea în

15

MONITORUL OFICIAL AL ROMÂNIEI, PARTEA I, Nr. 157/13.III.2009
acest scop a conturilor de execuție bugetară prevăzute la art. 1
alin. (1).
Art. 4. — (1) Conturile de disponibilități deschise pe numele
ministerelor sau al instituțiilor publice subordonate, care s-au
reorganizat ori au fost preluate în subordinea/coordonarea unor
ministere nou-înființate, dar și-au păstrat aceleași coduri de
identificare fiscală, rămân nemodificate, iar transferul sumelor
aflate în soldul acestor conturi se asigură la nivelul unităților
Trezoreriei Statului, în sistem informatic, prin arondarea
conturilor respective la codurile de identificare fiscală ale
ordonatorilor principali de credite la care au trecut.
(2) Instituțiile publice prevăzute la alin. (1) au obligația de a
solicita în scris unităților Trezoreriei Statului rearondarea la
codurile ordonatorilor principali de credite în subordinea cărora
au fost transferate.
(3) Conturile de disponibilități deschise pe numele unor
instituții publice care au fost preluate în structura unor
ministere/instituții
nou-înființate
se
transferă
ministerelor/instituțiilor la care au fost preluate, la solicitarea
scrisă adresată de către acestea unităților Trezoreriei Statului la
care au fost deschise conturile respective.
Art. 5. — Până la data de 31 martie 2009, activitățile de
trezorerie și contabilitate publică județene, Activitatea de
Trezorerie și Contabilitate Publică a Municipiului București și
trezoreriile statului ale sectoarelor municipiului București

transmit Ministerului Finanțelor Publice – Direcția generală
trezorerie și contabilitate publică situația creditelor bugetare
deschise și repartizate, transferate potrivit prevederilor art. 2 și
3, între ordonatorii principali de credite, conform prevederilor
Ordonanței de urgență a Guvernului nr. 221/2008, cu
modificările ulterioare, potrivit structurii prevăzute în anexa nr. 2
la prezentele precizări.
Art. 6. — (1) Ordonatorii de credite a căror activitate a fost
reorganizată prin Ordonanța de urgență a Guvernului
nr. 221/2008, cu modificările ulterioare, vor lua măsuri pentru
aplicarea în bune condiții a prezentelor precizări și pentru
definitivarea operațiunilor de modificare a execuției bugetare și,
respectiv, înregistrarea în contabilitate a operațiunilor
corespunzătoare.
(2) În termen de două zile lucrătoare de la transferul execuției
bugetare aferente anului 2009, instituțiile publice implicate au
obligația de a sesiza unitățile Trezoreriei Statului asupra
eventualelor erori constatate.
Art. 7. — Pentru situațiile particulare determinate de
aplicarea prevederilor Ordonanței de urgență a Guvernului
nr. 221/2008, cu modificările ulterioare, care nu se încadrează în
prevederile prezentelor precizări, Ministerul Finanțelor Publice,
la propunerea ordonatorilor principali de credite implicați, va
elabora precizări specifice.

ANEXA Nr. 1
la precizări

Ministerul care a preluat structura
...........................................................
Cod de identificare fiscală ..................

Ministerul care a predat structura
.............................................................
Cod de identificare fiscală ...................

CONT DE EXECUȚIE BUGETARĂ
încheiat la data de ..............
— lei —
Denumire indicator (capitol/titlu de cheltuială)

Ordonator de credite*),

Credite bugetare deschise și repartizate

Conducătorul compartimentului financiar-contabil*),

Avizat
Conducătorul compartimentului
financiar-contabil al instituției publice care a predat structura,
.............................................................

*) Ai instituțiilor publice nou-înființate.

Plăți de casă efectuate

16

MONITORUL OFICIAL AL ROMÂNIEI, PARTEA I, Nr. 157/13.III.2009
ANEXA Nr. 2
la precizări

Direcția Generală a Finanțelor Publice a Municipiului București/Județului
Activitatea de Trezorerie și Contabilitate Publică

................

SITUAȚIA

creditelor bugetare deschise și repartizate, transferate potrivit prevederilor art. 2 și 3 între ordonatorii principali de
credite, conform prevederilor Ordonanței de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale, cu modificările ulterioare
— lei —
Denumirea ordonatorului principal
de credite de la care s-a transferat execuția bugetară

Capitole/Titluri
de cheltuieli
bugetare

Denumirea ordonatorului principal
de credite la care s-a transferat execuția bugetară

Trezorier-șef,

Suma

Șef serviciu,

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 157/13.III.2009 conține 16 pagini.

Prețul: 3,20 lei

&JUYDGY|428799]
ISSN 1453—4495

