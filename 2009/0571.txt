Anul 177 (XXI) — Nr. 571

PARTEA I

Luni, 17 august 2009

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 876 din 16 iunie 2009 referitoare la excepția de
neconstituționalitate a dispozițiilor art. 101 alin. (4) din
Legea administrației publice locale nr. 215/2001 ......

2–3

Decizia nr. 877 din 16 iunie 2009 referitoare la excepția de
neconstituționalitate a dispozițiilor art. 133 din Legea
nr. 31/1990 privind societățile comerciale ..................

3–4

Decizia nr. 878 din 16 iunie 2009 referitoare la excepția de
neconstituționalitate a dispozițiilor art. 6 din Legea
nr. 78/2000 pentru prevenirea, descoperirea și
sancționarea faptelor de corupție ..............................

5

Decizia nr. 952 din 25 iunie 2009 referitoare la excepția de
neconstituționalitate a prevederilor art. 9 alin. (2) lit. h1)
din Legea nr. 393/2004 privind Statutul aleșilor locali și
ale art. 16 alin. (3) din Legea partidelor politice
nr. 14/2003 ................................................................

6–8

Decizia nr. 973 din 25 iunie 2009 referitoare la excepția de
neconstituționalitate a dispozițiilor art. 281 pct. 1 lit. b)
și art. 35 din Codul de procedură penală, precum și a
dispozițiilor art. 6 și art. 17 lit. c) raportat la art. 18
alin. (1) din Legea nr. 78/2000 pentru prevenirea,
descoperirea și sancționarea faptelor de corupție ....

8–10

Decizia nr. 1.051 din 14 iulie 2009 referitoare la excepția de
neconstituționalitate a prevederilor art. 24 lit. b) teza
finală din Legea locuinței nr. 114/1996 ......................

11

Decizia nr. 1.065 din 14 iulie 2009 privind excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ și a celor ale art. 2 și art. 3 din Ordonanța
de urgență a Guvernului nr. 1/2009 privind unele măsuri
în domeniul salarizării personalului din sectorul
bugetar ......................................................................

12–15

Decizia nr. 1.067 din 14 iulie 2009 referitoare la excepția de
neconstituționalitate a dispozițiilor art. 6, art. 51,
art. 54, art. 75, art. 77 și art. 79 din Ordonanța de
urgență a Guvernului nr. 195/2002 privind circulația pe
drumurile publice ........................................................

15–16

2

MONITORUL OFICIAL AL ROMÂNIEI, PARTEA I, Nr. 571/17.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 876
din 16 iunie 2009

referitoare la excepția de neconstituționalitate a dispozițiilor art. 101 alin. (4) din Legea
administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 101 alin. (4) din Legea administrației publice
locale nr. 215/2001, excepție ridicată de Constantin Simirad,
Constantin Adăscăliței și Victor Chirilă în Dosarul
nr. 7.168/99/2008 al Curții de Apel Iași — Secția litigii de muncă
și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că sporul pentru vechimea în muncă nu este un drept
fundamental, astfel că legiuitorul poate să dispună asupra
acordării sale în funcție de situațiile obiective avute în vedere.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2009, pronunțată în Dosarul
nr. 7.168/99/2008, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 101
alin. (4) din Legea administrației publice locale nr. 215/2001.
Excepția a fost ridicată de Constantin Simirad, Constantin
Adăscăliței și Victor Chirilă cu prilejul soluționării unei acțiuni
civile având ca obiect drepturi bănești.
În motivarea excepției de neconstituționalitate, autorii
acesteia susțin că dispozițiile art. 101 alin. (4) din Legea
nr. 215/2001 sunt contrare principiului egalității în drepturi a
cetățenilor. În acest sens arată că potrivit prevederilor art. 16
alin. (3) din Codul muncii, persoanele care prestează o muncă
în temeiul unui contract individual de muncă dobândesc
vechime în muncă. Acordarea vechimii în muncă este prevăzută
și de art. 101 alin. (5) din Legea nr. 215/2001 pe durata
mandatului președintelui și vicepreședinților consiliului județean.
În aceste condiții, faptul că aceștia nu beneficiază de sporul
pentru vechime în muncă, ce decurge în mod firesc din
vechimea în muncă dobândită, reprezintă o discriminare a
persoanelor care ocupă aceste funcții, în raport cu celelalte
categorii socio-profesionale care beneficiază de acest spor.
Curtea de Apel Iași — Secția litigii de muncă și asigurări
sociale consideră că excepția de neconstituționalitate nu este
întemeiată. Astfel, arată că, prin prisma atribuțiilor și a procedurii
de lucru, președinții și vicepreședinții consiliilor județene sunt
plasați într-o situație diferită de cea a personalului care
beneficiază de spor de vechime. În domeniul salarizării

persoanelor care ocupă o funcție publică sau o funcție de
demnitate publică, statul are un drept larg de apreciere, el fiind
cel care, prin organele sale, stabilește atât sfera de competență
a organelor administrației publice centrale și locale, cât și
remunerarea activității desfășurate la nivelul fiecărei structuri din
cadrul administrației publice, un rol esențial avându-l locul și
importanța funcției în ierarhia organelor administrației publice.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale, sens în care amintește faptul că,
prin Decizia nr. 207/2009, Curtea Constituțională a statuat în
sensul că legiuitorul este în drept să instituie anumite sporuri la
indemnizațiile și salariile de bază, premii periodice și alte
stimulente, pe care le poate diferenția în funcție de categoriile de
personal cărora li se acordă, le poate modifica în diferite
perioade de timp, le poate suspenda și chiar anula.
Președinții celor două Camere ale Parlamentului și
Guvernul nu au comunicat punctele de vedere solicitate asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 101 alin. (4) din Legea administrației publice
locale nr. 215/2001, republicată în Monitorul Oficial al României,
Partea I, nr. 123 din 20 februarie 2007, dispoziții potrivit cărora,
ăPe durata mandatului, președintele și vicepreședinții consiliului
județean primesc o indemnizație lunară, ca unică formă de
remunerare a activității corespunzătoare funcțiilor de președinte,
respectiv de vicepreședinte al consiliului județean, care
reprezintă baza de calcul pentru stabilirea drepturilor și
obligațiilor care se determină în raport cu venitul salarial.
Președintele și vicepreședinții consiliului județean nu
beneficiază de sporul de vechime în muncă și nici de alte sporuri
prevăzute de lege”.
Autorii excepției consideră că acest text de lege este contrar
prevederilor art. 16 alin. (1) din Constituție referitor la egalitatea
în drepturi a cetățenilor.
Examinând excepția de neconstituționalitate, Curtea
constată că autorii excepției își fundamentează motivarea
plecând de la o premisă falsă, anume aceea că vechimea în
muncă, ce se acordă salariaților conform art. 16 alin. (3) din
Codul muncii și de care beneficiază și președinții și
vicepreședinții consiliilor județene, se confundă cu dreptul la
sporul pentru vechimea în muncă. Or, potrivit prevederilor din

MONITORUL OFICIAL AL ROMÂNIEI, PARTEA I, Nr. 571/17.VIII.2009
Codul muncii mai sus amintite, vechimea în muncă reprezintă
perioada în care o persoană a prestat munca în temeiul unui
contract individual de muncă. De asemenea, atât Codul muncii,
cât și alte legi stabilesc și alte perioade ce sunt luate în calcul la
stabilirea vechimii în muncă.
Deținerea unei anumite vechimi în muncă deschide
posibilitatea obținerii anumitor drepturi specifice raporturilor de
muncă, așa cum este dreptul de a ocupa anumite funcții ori
dreptul de a fi avansat. De asemenea, vechimea în muncă,
acordată potrivit dispozițiilor legale, este avută în vedere și la
acordarea unor drepturi bănești, așa cum este sporul pentru
vechimea în muncă. Cele două noțiuni, însă, nu se confundă.
În ceea ce privește faptul că anumite categorii de salariați
beneficiază de sporul de vechime în muncă, în timp ce pentru
alte categorii socio-profesionale un asemenea spor nu este

3

acordat, Curtea apreciază că sunt relevante cele statuate prin
Decizia nr. 108 din 14 februarie 2006, publicată în Monitorul
Oficial al României, Partea I, nr. 212 din 8 martie 2006, în care
s-a arătat că ăsporurile, premiile și alte stimulente, acordate
demnitarilor și altor salariați prin acte normative, reprezintă
drepturi salariale suplimentare, iar nu drepturi fundamentale,
consacrate și garantate de Constituție. Diferențierea
indemnizațiilor și a salariilor de bază pentru demnitari și alți
salariați din sectorul bugetar este opțiunea liberă a legiuitorului,
ținând seama de importanța și complexitatea diferitelor funcții.
Legiuitorul este în drept, totodată, să instituie anumite sporuri la
indemnizațiile și salariile de bază, premii periodice și alte
stimulente, pe care le poate diferenția în funcție de categoriile de
personal cărora li se acordă, le poate modifica în diferite
perioade de timp, le poate suspenda sau chiar anula”.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 101 alin. (4) din Legea administrației publice locale
nr. 215/2001, excepție ridicată de Constantin Simirad, Constantin Adăscăliței și Victor Chirilă în Dosarul nr. 7.168/99/2008 al Curții
de Apel Iași — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 877
din 16 iunie 2009

referitoare la excepția de neconstituționalitate a dispozițiilor art. 133 din Legea nr. 31/1990
privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 133 din Legea nr. 31/1990 privind societățile
comerciale, excepție ridicată de Societatea Comercială ăElco
Electroconstrucția” — S.A. din Timișoara în Dosarul
nr. 8.781/30/2008 al Tribunalului Timiș — Secția comercială și
de contencios administrativ.
La apelul nominal lipsesc părțile, față de care procedura de
citare este legal îndeplinită.

Reprezentantul Ministerului Public, invocând jurisprudența în
materie a Curții Constituționale, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 februarie 2009, pronunțată în Dosarul
nr. 8.781/30/2008, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 133 din Legea nr. 31/1990 privind societățile
comerciale. Excepția a fost ridicată de Societatea Comercială
ăElco Electroconstrucția” — S.A. din Timișoara cu prilejul
soluționării unei acțiuni de drept comercial având ca obiect
cererea de suspendare a unei hotărâri a Adunării generale a
acționarilor.
În motivarea excepției de neconstituționalitate, autorul
acesteia susține că textul de lege criticat este contrar dispozițiilor
art. 16, 20, 21, 22, 44 și 53 din Constituție, întrucât nu prevede

4

MONITORUL OFICIAL AL ROMÂNIEI, PARTEA I, Nr. 571/17.VIII.2009

obligația cauțiunii pentru cererile de suspendare a hotărârii
adunării generale a acționarilor. Astfel, aceste cereri pot fi
introduse în mod șicanatoriu, cu consecințe de durată, fapt ce
aduce o gravă atingere dreptului de proprietate, în sensul că
dreptul de vot al majorității acționarilor este lipsit de eficiența sa
firească.
Tribunalul Timiș — Secția comercială și de contencios
administrativ consideră că excepția de neconstituționalitate nu
este întemeiată. Astfel, arată că drepturile constituționale sunt
respectate atât timp cât instanța este îndrituită să aprecieze
asupra caracterului eventual șicanatoriu al cererii de
suspendare a hotărârii adunării generale a acționarilor și să
stabilească o cauțiune de natură să descurajeze cererile
nefundamentate sau exercitarea cu rea-credință a drepturilor
procesuale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale, sens în care invocă jurisprudența
Curții Constituționale concretizată în Decizia nr. 555/2006.
Președinții celor două Camere ale Parlamentului și
Guvernul nu au comunicat punctele de vedere solicitate asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 133 din Legea nr. 31/1990 privind societățile
comerciale, republicată în Monitorul Oficial al României,
Partea I, nr. 1.066 din 17 noiembrie 2004, dispoziții potrivit
cărora: ă(1) Odată cu intentarea acțiunii în anulare, reclamantul
poate cere instanței, pe cale de ordonanță președințială,
suspendarea executării hotărârii atacate.

(2) Președintele, încuviințând suspendarea, poate obliga pe
reclamant la o cauțiune.
(3) Împotriva ordonanței de suspendare se poate face recurs
în termen de 5 zile de la pronunțare.”
Autorul excepției consideră că sunt încălcate următoarele
prevederi din Constituție: art. 16 referitor la egalitatea în drepturi
a cetățenilor, art. 20 referitor la tratatele internaționale privind
drepturile omului, art. 21 referitor la accesul liber la justiție,
art. 22 referitor la dreptul la viață și la integritate fizică și psihică,
art. 44 privind dreptul de proprietate privată și art. 53 privind
restrângerea exercițiului unor drepturi sau libertăți.
Examinând excepția de neconstituționalitate, Curtea
constată că prevederile de lege criticate au mai constituit obiect
al excepției de neconstituționalitate în raport cu aceleași critici și
aceleași texte din Constituție. Astfel, prin decizii precum Decizia
nr. 209 din 14 aprilie 2005, publicată în Monitorul Oficial al
României, Partea I, nr. 528 din 22 iunie 2005, sau Decizia
nr. 488 din 29 septembrie 2005, publicată în Monitorul Oficial al
României, Partea I, nr. 1.000 din 10 noiembrie 2005, Curtea,
respingând criticile de neconstituționalitate ca neîntemeiate, a
reținut că ădispozițiile de lege criticate sunt norme de procedură
a căror stabilire este, potrivit prevederilor art. 126 alin. (2) din
Constituție, de competența autorității legiuitoare”. De asemenea,
Curtea a arătat că ăart. 133 alin. (1) și (2) din legea criticată
permite instanței de judecată ca, ținând seama de
circumstanțele cauzei, să aprecieze asupra caracterului
eventual șicanatoriu al cererii de suspendare a hotărârii adunării
generale a acționarilor contestate și să stabilească o cauțiune
de natură să descurajeze cererile nefundamentate sau
exercitarea cu rea-credință a drepturilor procesuale”, iar
ădepunerea cauțiunii constituie o garanție, în sensul că, în urma
respingerii acțiunii în anulare a hotărârilor luate de adunarea
generală a acționarilor, partea interesată va putea cere și obține
despăgubiri pentru pagubele suferite datorită întârzierii
executării hotărârii respective”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 133 din Legea nr. 31/1990 privind societățile comerciale,
excepție ridicată de Societatea Comercială ăElco Electroconstrucția” — S.A. din Timișoara în Dosarul nr. 8.781/30/2008 al
Tribunalului Timiș—Secția comercială și de contencios administrativ.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 571/17.VIII.2009

5

CURTEA CONSTITUȚIONALĂ

D E C I Z I A Nr. 878
din 16 iunie 2009

referitoare la excepția de neconstituționalitate a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Fabian Niculae

Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 6 din
Legea nr. 78/2000 pentru prevenirea, descoperirea și
sancționarea faptelor de corupție sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

C U R T E A,

Pe rol se află soluționarea excepției de neconstituționalitate
a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Dumitru Lascu în Dosarul nr. 2.987/88/2008 al
Tribunalului Tulcea.
La apelul nominal se constată lipsa autorului excepției, față
de care procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 19 februarie 2009, pronunțată în Dosarul
nr. 2.987/88/2008, Tribunalul Tulcea a sesizat Curtea
Constituțională cu excepția de neconstituționalitate a
prevederilor art. 6 din Legea nr. 78/2000 pentru prevenirea,
descoperirea și sancționarea faptelor de corupție.
Excepția a fost ridicată de Dumitru Lascu, inculpat în dosarul
menționat.
În motivarea excepției de neconstituționalitate se susține
că dispozițiile legale atacate contravin prevederilor art. 21
alin. (3) și art. 23 alin. (12) din Constituția României, deoarece
nu definesc conținutul infracțiunilor la care se referă, prin
arătarea elementelor constitutive ale acestora.
Tribunalul Tulcea și-a exprimat opinia în sensul că excepția
de neconstituționalitate nu este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
dispoziții ce au următorul conținut: ăInfracțiunile de luare de mită —
prevăzută la art. 254 din Codul penal, de dare de mită —
prevăzută la art. 255 din Codul penal, de primire de foloase
necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.”
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, prin raportare
la critici similare. Astfel, prin Decizia nr. 48 din 24 ianuarie 2006,
publicată în Monitorul Oficial al României, Partea I, nr. 162 din
21 februarie 2006, Curtea Constituțională a constatat că
dispozițiile legale atacate sunt constituționale, pentru motivele
acolo arătate.
Întrucât nu au intervenit elemente noi, de natură să conducă
la schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Dumitru Lascu în Dosarul nr. 2.987/88/2008 al Tribunalului Tulcea.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

6

MONITORUL OFICIAL AL ROMÂNIEI, PARTEA I, Nr. 571/17.VIII.2009
CURTEA CONSTITUȚIONALĂ

D E C I Z I A Nr. 952
din 25 iunie 2009

referitoare la excepția de neconstituționalitate a prevederilor art. 9 alin. (2) lit. h1)
din Legea nr. 393/2004 privind Statutul aleșilor locali și ale art. 16 alin. (3)
din Legea partidelor politice nr. 14/2003
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 9 alin. (2) lit. h1) din Legea nr. 393/2004
privind Statutul aleșilor locali și ale art. 16 alin. (3) din Legea
partidelor politice nr. 14/2003, excepție ridicată de Radu Coșca
în Dosarul nr. 6.240/121/2008 al Tribunalului Galați — Secția
comercială, maritimă și fluvială și de contencios administrativ,
cauză ce face obiectul Dosarului nr. 511D/2009 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 623D/2009,
având ca obiect excepția de neconstituționalitate a dispozițiilor
art. 16 alin. (3) din Legea partidelor politice nr. 14/2003, ridicată
de Olga Anasia în Dosarul nr. 5.903/110/2008 al Tribunalului
Bacău — Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea parțială de obiect a
acestor cauze, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 623D/2009 la
Dosarul nr. 511D/2009, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 8 decembrie 2008, pronunțată în Dosarul
nr. 6.240/121/2008, Tribunalul Galați — Secția comercială,
maritimă și fluvială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 9 alin. (2) lit. h1) din Legea nr. 393/2004
privind Statutul aleșilor locali și ale art. 16 alin. (3) din Legea
partidelor politice nr. 14/2003.
Excepția de neconstituționalitate a fost ridicată de Radu
Coșca într-o cauză având ca obiect soluționarea unei acțiuni
privind anularea unei hotărâri prin care Consiliul Local al
Municipiului Galați a constatat încetarea de drept, înainte de
expirarea duratei normale, a mandatului său de consilier local.
Prin Încheierea din 2 ianuarie 2009, pronunțată în Dosarul
nr. 5.903/110/2008, Tribunalul Bacău — Secția comercială și

de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 16 alin. (3) din Legea partidelor politice
nr. 14/2003.
Excepția a fost ridicată de Olga Anasia într-o cauză de
contencios administrativ având ca obiect alte cereri.
În motivarea excepției de neconstituționalitate ce privește
dispozițiile art. 9 alin. (2) lit. h1) din Legea nr. 393/2004 privind
Statutul aleșilor locali, autorul acesteia susține încălcarea
principiului egalității în drepturi, a libertății de exprimare și a
dreptului de asociere, reglementate de Constituție. În acest
sens, arată că modalitatea de încetare de drept, înainte de
expirarea duratei normale, a mandatului de consilier local,
intervenită ca urmare a pierderii calității acestuia de membru al
partidului politic sau al organizației minorităților naționale pe a
cărei listă a fost ales, operează în mod discriminatoriu, în sensul
că aceeași sancțiune nu este reglementată și în privința
parlamentarilor, deși ambele categorii de persoane ocupă funcții
publice în urma alegerii lor prin vot universal, egal, direct, secret
și liber exprimat. Măsura prevăzută de textul criticat deschide
totodată calea unor abuzuri fără precedent, la care aleșii locali
pot fi supuși de către autoritățile de partid de la nivel central,
deoarece orice opinie a acestora, distinctă de cea a formațiunii
politice, poate fi sancționată prin excludere, ceea ce îngrădește
libertatea de exprimare. Or, dreptul invocat trebuie apreciat și în
considerarea prevederilor art. 3 din Legea nr. 393/2004, potrivit
cărora alesul local exercită un mandat pentru colectivitatea care
l-a ales, și nu pentru partidul politic pe listele căruia a candidat
și a fost ales. Nu în ultimul rând, autorul excepției susține
încălcarea dreptului de asociere, în sensul instituirii pentru alesul
local a obligației menținerii asocierii într-un singur partid politic
pe toată durata mandatului său, cu riscul de a pierde această
calitate în cazul părăsirii respectivului partid. Mai precizează
autorul excepției că toate restricțiile invocate nu au nicio
justificare din prisma condițiilor prevăzute de art. 53 din
Constituție, în sensul că scopul ălimitării migrației politice” nu se
subsumează motivelor ce țin de securitatea națională, ordinea,
sănătatea ori morala publică, iar măsura încetării de drept a
mandatului potrivit art. 9 alin. (2) lit. h1) din Legea nr. 393/2004
nu respectă principiul proporționalității, se aplică discriminatoriu
și anulează însăși existența dreptului câștigat în urma participării
la scrutin.
Dispozițiile art. 16 alin. (3) din Legea partidelor politice sunt
analizate și criticate din prisma legăturii cauză-efect cu cele ale
art. 9 alin. (2) lit. h1) din Legea nr. 393/2004. Astfel, o cauză de
încetare a calității alesului local de membru al partidului politic pe
listele căruia a candidat este, de cele mai multe ori, excluderea
sa din partid. Deși este cea mai gravă dintre sancțiunile stabilite
prin statutul unui partid politic, aceasta este sustrasă, însă,
controlului judecătoresc, deoarece art. 16 alin. (3) din Legea
nr. 14/2003 prevede că ăpierderea calității de membru al unui
partid politic este supusă numai jurisdicției interne a partidului
respectiv, potrivit statutului partidului”. Așadar, o măsură luată
de un partid politic, cu efecte atât de importante în planul
funcționării unei autorități publice cum este consiliul local sau

MONITORUL OFICIAL AL ROMÂNIEI, PARTEA I, Nr. 571/17.VIII.2009
județean — persoană juridică de drept public — este supusă
doar ăjurisdicției interne” a respectivului partid politic, autoritatea
publică în cauză fiind obligată doar să constate pasiv că un
membru al său, pentru motive care nu țin de activitatea sa în
cadrul instituției sau de încălcarea obligațiilor stabilite în sarcina
sa de funcția publică pe care o ocupă, își pierde automat
calitatea de membru. Se poate conchide că prin coroborarea
art. 9 alin. (2) lit. h1) din Legea nr. 393/2004 și a art. 16 alin. (3)
din Legea nr. 14/2003 este reglementată o formă de control
exercitată de persoane private, membre ale formațiunilor
politice, asupra unei instituții publice, control ce exclude, de
plano, orice procedură judiciară împotriva deciziei partidului
politic care, prin efectul legii, determină încetarea de drept a
mandatului alesului local. În lipsa exercitării liberului acces la
justiție, care trebuie să fie asigurat în mod efectiv și eficace,
consilierul local rămâne neprotejat, justiția neputându-i asigura
o minimă garanție ori protecție a dreptului său.
Tribunalul Galați — Secția comercială, maritimă și
fluvială și de contencios administrativ, exprimându-și opinia
în Dosarul nr. 511D/2009, apreciază că dispozițiile art. 9 alin. (2)
lit. h1) din Legea nr. 393/2004 privind Statutul aleșilor locali
contravin prevederilor art. 53 din Constituție, referitoare la
restrângerea exercițiului unor drepturi sau al unor libertăți, iar
dispozițiile art. 16 alin. (3) din Legea partidelor politice
nr. 14/2003 încalcă art. 21 din Legea fundamentală, în sensul
că orice persoană se poate adresa justiției pentru apărarea
drepturilor, a libertăților și a intereselor sale legitime, nicio lege
neputând să îngrădească exercitarea acestui drept.
Tribunalul Bacău — Secția comercială și de contencios
administrativ, exprimându-și opinia în Dosarul nr. 623D/2009,
consideră că excepția de neconstituționalitate a dispozițiilor
art. 16 alin. (3) din Legea partidelor politice nr. 14/2003 este
nefondată, întrucât dobândirea sau pierderea calității de
membru al unui partid politic este supusă numai jurisdicției
interne a partidului, potrivit statutului acestuia.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul apreciază că excepția de neconstituționalitate
privind dispozițiile art. 9 alin. (2) lit. h1) din Legea nr. 393/2004
este neîntemeiată, deoarece acestea reglementează o situație
care poate avea loc numai după alegerea în una din funcțiile
care beneficiază de statutul de ăales local”, funcție exercitată în
baza unui mandat care, la rândul său, urmează să fie exercitat
în condițiile legii. Prin urmare, nu pot fi reținute criticile autorului
excepției referitoare la încălcarea art. 16 alin. (1), art. 30 alin. (1),
art. 40 alin. (1) și art. 53 din Constituție.
În ce privește excepția de neconstituționalitate a prevederilor
art. 16 alin. (3) din Legea nr. 14/2003, consideră că este
întemeiată în raport de dispozițiile art. 21 din Constituție, în
măsura în care se interpretează că acest text împiedică accesul
la justiție atunci când acesta are în vedere verificarea modului în
care, din punct de vedere formal, au fost respectate procedurile
statutare ale partidului cu privire la dobândirea sau pierderea
calității de membru al partidului politic.
Avocatul Poporului apreciază că dispozițiile art. 9 alin. (2)
lit. h1) din Legea nr. 393/2004 privind Statutul aleșilor locali sunt
constituționale, astfel cum a statuat Curtea Constituțională în
jurisprudența sa în materie, de exemplu deciziile nr. 1.167/2007,
nr. 915/2007 sau nr. 779/2008. Cât privește critica de
neconstituționalitate a prevederilor art. 16 alin. (3) din Legea
nr. 14/2003 față de dispozițiile art. 21 alin. (3) din Constituție,
apreciază că nu poate fi reținută, deoarece acestea nu conțin
norme contrare dreptului persoanei interesate de a se adresa
justiției și de a beneficia de un proces echitabil. Totodată,

7

precizează că dispozițiile art. 30, 40 și 53 din Constituție nu au
incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (2) lit. h1) din Legea nr. 393/2004 privind
Statutul aleșilor locali, publicată în Monitorul Oficial al României,
Partea I, nr. 912 din 7 octombrie 2004, astfel cum au fost
completate prin art. I pct. 3 din Legea nr. 249/2006 pentru
modificarea și completarea Legii nr. 393/2004 privind Statutul
aleșilor locali, publicată în Monitorul Oficial al României,
Partea I, nr. 554 din 27 iunie 2006. Textul legal criticat are
următorul cuprins:
— Art. 9 alin. (2): ăCalitatea de consilier local sau de consilier
județean încetează de drept, înainte de expirarea duratei
normale a mandatului, în următoarele cazuri: (...) h1) pierderea
calității de membru al partidului politic sau al organizației
minorităților naționale pe a cărei listă a fost ales.”
Obiectul excepției îl constituie și dispozițiile art. 16 alin. (3)
din Legea partidelor politice nr. 14/2003, publicată în Monitorul
Oficial al României, Partea I, nr. 25 din 17 ianuarie 2003, având
următorul conținut: ă(3) Dobândirea sau pierderea calității de
membru al unui partid politic este supusă numai jurisdicției
interne a partidului respectiv, potrivit statutului partidului.”
Autorii excepției apreciază că textele legale menționate
încalcă dispozițiile constituționale ale art. 16 alin. (1) referitoare
la principiul egalității în drepturi a cetățenilor, art. 21 alin. (1) și
(2) cu privire la accesul liber la justiție, art. 30 alin. (1) care
consacră inviolabilitatea libertății de exprimare, art. 40 alin. (1)
sub aspectul libertății de asociere și ale art. 53 privind
restrângerea exercițiului unor drepturi sau al unor libertăți. De
asemenea, sunt invocate prevederile art. 20 alin. (2) potrivit
cărora ăNimeni nu poate fi silit să facă parte dintr-o asociație” și
ale art. 21 alin. (2), în temeiul cărora ăOrice persoană are dreptul
de acces, în condiții de egalitate, la funcțiile publice din țara sa”,
din Declarația Universală a Drepturilor Omului.
Analizând excepția de neconstituționalitate invocată, Curtea
Constituțională constată următoarele:
Dispozițiile art. 9 alin. (2) lit. h1) din Legea nr. 393/2004
privind Statutul aleșilor locali au mai constituit obiect al
controlului de constituționalitate, exercitat de Curte din prisma
unor critici asemănătoare și față de aceleași temeiuri
constituționale ca și cele invocate în prezenta cauză. Astfel, prin
Decizia nr. 915 din 18 octombrie 2007, publicată în Monitorul
Oficial al României, Partea I, nr. 773 din 14 noiembrie 2007,
Decizia nr. 779 din 1 iulie 2008, publicată în Monitorul Oficial al
României, Partea I, nr. 588 din 5 august 2008 sau Decizia
nr. 273 din 24 februarie 2009, publicată în Monitorul Oficial al
României, Partea I, nr. 243 din 13 aprilie 2009, instanța de
contencios constituțional a reținut, pentru argumentele acolo
expuse, că textul de lege criticat nu contravine principiilor
egalității și al nediscriminării și nici nu reglementează o
restrângere a libertății de exprimare sau a dreptului de asociere,
pretins încălcate. Având în vedere că, față de jurisprudența
indicată, în dosarul de față nu au fost relevate elemente noi, care

8

MONITORUL OFICIAL AL ROMÂNIEI, PARTEA I, Nr. 571/17.VIII.2009

să determine schimbarea acesteia, soluția de respingere a
excepției, precum și considerentele care au fundamentat-o se
mențin, pentru identitate de rațiune, și în această cauză.
În ce privește critica de neconstituționalitate a dispozițiilor
art. 16 alin. (3) din Legea partidelor politice nr. 14/2003 față de
art. 21 din Constituție, Curtea constată că aceasta nu poate fi
primită, deoarece textul criticat nu conține norme contrare
dreptului persoanei interesate de a se adresa justiției și de a
beneficia de un proces echitabil.
Potrivit art. 8 alin. (2) din Legea fundamentală, ăPartidele
politice se constituie și își desfășoară activitatea în condițiile
legii. Ele contribuie la definirea și la exprimarea voinței politice
a cetățenilor, respectând suveranitatea națională, integritatea
teritorială, ordinea de drept și principiile democrației.” Această
prevedere de ordin constituțional a fost concretizată și
dezvoltată în Legea partidelor politice nr. 14/2003, care, la art. 9,
prevede că organizarea partidelor politice are la bază statutul și
programul politic propriu al acestuia, iar printre elementele
obligatorii pe care trebuie să le cuprindă statutul partidului politic,
enumerate la art. 10, sunt și cele de la lit. g) — ăsancțiunile
disciplinare și procedurile prin care acestea pot fi aplicate
membrilor”. Dispozițiile art. 16 alin. (3) din lege, criticate,
stabilesc că ăDobândirea sau pierderea calității de membru al
unui partid politic este supusă numai jurisdicției interne a
partidului respectiv, potrivit statutului partidului”. Așadar, textul

se referă la existența unor jurisdicții interne ale partidului, care
funcționează potrivit statutului propriu al acestuia, cu atribuții de
soluționare a diferendelor interne privind dobândirea și
pierderea calității de membru al partidului politic respectiv. În
acest sens, în art. 15 al legii se prevede că ăPentru soluționarea
diferendelor dintre membrii unui partid politic sau dintre aceștia
și conducerile organizațiilor partidului se constituie comisii de
arbitraj la nivelul partidului și al organizațiilor sale teritoriale”. Se
poate observa că atât organizarea, cât și întreaga activitate a
partidelor sunt guvernate de norme juridice proprii cuprinse în
statute ale acestora, respectând ordinea de drept și principiile
democrației. Un partid politic structurat și care funcționează
potrivit unei discipline stricte poate cere tuturor membrilor săi să
adopte o anumită atitudine politică față de anumite probleme la
un moment dat. Așa cum arată și Avocatul Poporului, ăinstanțele
de judecată nu sunt competente să exercite funcția de înfăptuire
a justiției pentru acte de încălcare a disciplinei interne, deoarece
răspunderea juridică în materie nu este reglementată prin norme
juridice de drept comun, ci prin norme juridice proprii statutului
partidelor”.
În concluzie, partidele se organizează și funcționează pe
baza unor norme proprii, adoptate după o procedură proprie, cu
o jurisdicție proprie recunoscută de lege, astfel că nu se poate
admite teza încălcării liberului acces la justiție, susținută de
autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 alin. (2) lit. h1) din Legea nr. 393/2004 privind Statutul
aleșilor locali și ale art. 16 alin. (3) din Legea partidelor politice nr. 14/2003, ridicată de Radu Coșca în Dosarul nr. 6.240/121/2008
al Tribunalului Galați — Secția comercială, maritimă și fluvială și de contencios administrativ, precum și excepția de
neconstituționalitate a prevederilor art. 16 alin. (3) din Legea partidelor politice nr. 14/2003, ridicată de Olga Anasia în Dosarul
nr. 5.903/110/2008 al Tribunalului Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 973
din 25 iunie 2009

referitoare la excepția de neconstituționalitate a dispozițiilor art. 281 pct. 1 lit. b) și art. 35
din Codul de procedură penală, precum și a dispozițiilor art. 6 și art. 17 lit. c) raportat la art. 18
alin. (1) din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean

— președinte
— judecător
— judecător
— judecător
— judecător
— judecător
— judecător

Iuliana Nedelcu
Afrodita Laura Tutunaru

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Paul Călin Micu și Călin Vaida în Dosarul

MONITORUL OFICIAL AL ROMÂNIEI, PARTEA I, Nr. 571/17.VIII.2009
nr. 6.160/100/2008 al Tribunalului Maramureș — Secția penală,
precum și a dispozițiilor art. 281 pct. 1 lit. b) și art. 35 din Codul
de procedură penală, art. 6 și art. 17 lit. c) raportat la art. 18
alin. (1) din Legea nr. 78/2000 pentru prevenirea, descoperirea
și sancționarea faptelor de corupție, excepție ridicată de George
Becali și Victor Pițurcă în Dosarul nr. 1.912/33/2008 al Curții de
Apel Cluj — Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 936D/2009 și nr. 1.146D/2009 au obiect
parțial identic, pune în discuție, din oficiu, problema conexării
cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.146D/2009
la Dosarul nr. 936D/2009, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarelor, constată
următoarele:
Prin Încheierile din 6 martie 2009 și 18 martie 2009,
pronunțate în dosarele nr. 6.160/100/2008 și nr. 1.912/33/2008,
Tribunalul Maramureș — Secția penală și Curtea de Apel
Cluj — Secția penală și de minori au sesizat Curtea
Constituțională cu excepția de neconstituționalitate a
prevederilor art. 6 din Legea nr. 78/2000 pentru prevenirea,
descoperirea și sancționarea faptelor de corupție și,
respectiv, art. 281 pct. 1 lit. b) și art. 35 din Codul de
procedură penală, precum și a dispozițiilor art. 6, art. 17
lit. c) raportat la art. 18 alin. (1) din Legea nr. 78/2000 pentru
prevenirea, descoperirea și sancționarea faptelor de
corupție.
Excepția a fost ridicată în dosarele de mai sus de Paul Călin
Micu, Călin Vaida, George Becali și Victor Pițurcă.
În motivarea excepției de neconstituționalitate autorii
acesteia susțin că art. 6 și art. 17 lit. c) raportat la art. 18 alin. (1)
din Legea nr. 78/2000 încalcă dispozițiile constituționale ale
art. 23 alin. (12), art. 11, art. 20 raportat la art. 7 din Convenția
pentru apărarea drepturilor omului și a libertăților fundamentale,
art. 73 alin. (3), art. 21 alin. (3) și art. 124 alin. (2), deoarece
legea specială autorizează aplicarea prin analogie a pedepsei
prevăzute la infracțiunile din Codul penal. Or, o asemenea
reglementare este de natură a afecta principiul legalității
infracțiunilor și pedepselor. De asemenea, prin intermediul
textelor criticate se stabilește în mod nejustificat un regim juridic
discriminator care afectează dreptul la un proces echitabil și
care instituie o justiție străină principiilor referitoare la unicitate,
imparțialitate și egalitate.
În ce privește excepția de neconstituționalitate a dispozițiilor
art. 281 pct. 1 lit. b) și art. 35 din Codul de procedură penală, se
susține că acestea contravin art. 16 alin. (1), art. 21 alin. (1) și
(3) și art. 124 alin. (2) din Constituția României, deoarece, spre
deosebire de alți cetățeni, în temeiul unui competențe speciale
după calitatea persoanei, avocații, care în esență desfășoară o
activitate liberă și independentă ce nu implică exercițiul autorității
de stat, sunt privați de un grad de justiție, respectiv calea
apelului.
Tribunalul Maramureș — Secția penală opinează că
excepția de neconstituționalitate este neîntemeiată.

9

Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului apreciază că excepția de
neconstituționalitate este neîntemeiată, sens în care face
trimitere la jurisprudența Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) cu denumirea marginală
Competența Curții de Apel și art. 35 cu denumirea marginală
Competența în caz de indivizibilitate sau conexitate din Codul
de procedură penală, precum și dispozițiile art. 6 și art. 17 lit. c)
raportat la art. 18 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, cu modificările și completările ulterioare, care au
următorul conținut:
— Art. 281 pct. 1 lit. b) din Codul de procedură penală:
ăCurtea de Apel:
1. judecă în primă instanță:
b) infracțiunile săvârșite de judecătorii de la judecătorii și
tribunale și de procurorii de la parchetele care funcționează pe
lângă aceste instanțe, precum și de avocați, notari publici,
executori judecătorești și de controlorii financiari ai Curții de
Conturi;”;
— Art. 35 din Codul de procedură penală:
ă(1) În caz de indivizibilitate sau conexitate, dacă competența
în raport cu diferiții făptuitori ori diferitele fapte aparține, potrivit
legii, mai multor instanțe de grad egal, competența de a judeca
toate faptele și pe toți făptuitorii revine instanței mai întâi
sesizate, iar dacă competența după natura faptelor sau după
calitatea persoanelor aparține unor instanțe de grad diferit,
competența de a judeca toate cauzele reunite revine instanței
superioare în grad.
(2) Dacă dintre instanțe una este civilă, iar alta militară,
competența revine instanței civile.
(3) Dacă instanța militară este superioară în grad,
competența revine instanței civile echivalente în grad cu instanța
militară.
(4) Competența de a judeca cauzele reunite rămâne
dobândită instanței, chiar dacă pentru fapta sau pentru
făptuitorul care a determinat competența acestei instanțe s-a
dispus disjungerea sau încetarea procesului penal ori s-a
pronunțat achitarea.
(5) Tăinuirea, favorizarea infractorului și nedenunțarea unor
infracțiuni sunt de competența instanței care judecă infracțiunea
la care acestea se referă, iar dacă competența după calitatea
persoanelor aparține unor instanțe de grad diferit, competența
de a judeca toate cauzele reunite revine instanței superioare în
grad.”;
— Art. 6 din Legea nr. 78/2000: ăInfracțiunile de luare de mită —
prevăzută la art. 254 din Codul penal, de dare de mită —

10

MONITORUL OFICIAL AL ROMÂNIEI, PARTEA I, Nr. 571/17.VIII.2009

prevăzută la art. 255 din Codul penal, de primire de foloase
necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.”;
— Art. 17 lit. c) din Legea nr. 78/2000: ă(1) În înțelesul
prezentei legi, următoarele infracțiuni sunt în legătură directă cu
infracțiunile de corupție, cu infracțiunile asimilate acestora sau
cu infracțiunile împotriva intereselor financiare ale Comunităților
Europene: [...]
c) falsul și uzul de fals săvârșite în scopul de a ascunde
comiterea uneia dintre infracțiunile prevăzute în secțiunile a 2-a
și a 3-a sau săvârșite în realizarea scopului urmărit printr-o
asemenea infracțiune;”;
— Art. 18 alin. (1) din Legea nr. 78/2000: ă(1) Infracțiunile
prevăzute la art. 17 lit. a)—d1) se sancționează cu pedepsele
prevăzute în Codul penal pentru aceste infracțiuni, al căror
maxim se majorează cu 2 ani.”
Examinând excepția de neconstituționalitate, Curtea
constată că prin Decizia nr. 48 din 24 ianuarie 2006, publicată în
Monitorul Oficial al României, Partea I, nr. 162 din 21 februarie
2006,
a
respins
ca
neîntemeiată
excepția
de
neconstituționalitate a dispozițiilor art. 6 din Legea nr. 78/2000,
statuând de principiu că reglementarea care formează obiectul
excepției nu constituie o incriminare prin analogie, așa cum
greșit susțin autorii acesteia, ci o legiferare a răspunderii penale
printr-o normă juridică explicativă, care nu încalcă prevederile
art. 23 alin. (12) din Legea fundamentală și ale art. 7 din
Convenția pentru apărarea drepturilor omului și a libertăților
fundamentale. De altfel, analogia, ca instituție juridică, se
plasează în sfera aplicării legii ca argument de interpretare, și nu
în cea a procesului legislativ. Folosirea acestei noțiuni pentru
caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional, și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate.
Curtea a mai constatat că nu poate primi susținerea potrivit
căreia dispozițiile art. 6 din Legea nr. 78/2000 ar încălca celelalte
principii constituționale invocate, deoarece din textul legii nu
rezultă vreo restrângere în sensul reclamat de autorul excepției.
Așa fiind, considerentele deciziei mai sus menționate își
păstrează valabilitatea și în prezenta cauză, inclusiv în ce

privește excepția de neconstituționalitate a dispozițiilor art. 17
lit. c) raportat la art. 18 alin. (1) din Legea nr. 78/2000.
Asupra constituționalității dispozițiilor art. 281 pct. 1 lit. b) și
art. 35 alin. 1 din Codul de procedură penală, Curtea constată
că s-a mai pronunțat prin Decizia nr. 206/2004, publicată în
Monitorul Oficial a României, Partea I, nr. 471 din 26 mai 2004.
Cu acel prilej a statuat că stabilirea competențelor instanțelor
judecătorești, inclusiv în caz de indivizibilitate sau conexitate,
constituie atributul exclusiv al legiuitorului, iar acesta poate
stabili, în considerarea unor situații deosebite, reguli speciale de
procedură, precum și modalități de exercitare a drepturilor
procedurale, fiind ținut, desigur, ca în procesul de legiferare să
se circumscrie cadrului constituțional.
Totodată, Curtea a reținut că prevederile criticate nu conțin
privilegii sau discriminări în raport cu criteriile egalității în drepturi
înscrise în art. 4 din Constituție, iar situația juridică a anumitor
categorii de persoane justifică aplicarea unui tratament diferit,
în scopul unei mai bune înfăptuiri a justiției. De altfel, Curtea a
statuat în jurisprudența sa că art. 16 din Legea fundamentală
vizează egalitatea în drepturi între cetățeni în ceea ce privește
recunoașterea în favoarea acestora a unor drepturi și libertăți
fundamentale, nu și identitatea de tratament juridic asupra
aplicării unor măsuri, indiferent de natura lor. În felul acesta se
justifică nu numai admisibilitatea unui regim juridic diferit față de
anumite categorii de persoane, dar și necesitatea lui.
Curtea a constatat, de asemenea, că textele de lege criticate
nu încalcă prevederile art. 21 din Constituție, câtă vreme
accesul liber la justiție este asigurat prin posibilitatea părților de
a se adresa instanței de judecată și de a declara recurs
împotriva hotărârii instanței de fond, exercitarea dreptului
oricărei persoane de a se adresa justiției pentru apărarea
drepturilor, a libertăților și a intereselor sale legitime nefiind
îngrădită prin stabilirea unei singure căi de atac (recursul). În
acest sens, a reținut în mod constant în jurisprudența sa că
accesul la justiție nu presupune, în toate cazurile, accesul la
toate structurile judecătorești și la toate căile de atac prevăzute
de lege. Faptul că nu se poate folosi, în cauză, calea de atac a
apelului nu afectează drepturile procesuale ale inculpatului,
având în vedere dispozițiile art. 3856 alin. 3 din Codul de
procedură penală, care prevăd că recursul, în acest caz, nu se
limitează la motivele de casare enumerate de art. 3859 din
același cod, iar instanța este obligată să examineze întreaga
cauză sub toate aspectele.
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele Deciziei nr. 206/2004 își păstrează valabilitatea
și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Paul Călin Micu și Călin Vaida în Dosarul nr. 6.160/100/2008 al Tribunalului
Maramureș — Secția penală, precum și a dispozițiilor art. 281 pct. 1 lit. b) și art. 35 din Codul de procedură penală, art. 6 și art. 17
lit. c) raportat la art. 18 alin. (1) din Legea nr. 78/2000 pentru prevenirea, descoperirea și sancționarea faptelor de corupție, excepție
ridicată de George Becali și Victor Pițurcă în Dosarul nr. 1.912/33/2008 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 571/17.VIII.2009

11

CURTEA CONSTITUȚIONALĂ

D E C I Z I A Nr. 1.051
din 14 iulie 2009

referitoare la excepția de neconstituționalitate a prevederilor art. 24 lit. b) teza finală
din Legea locuinței nr. 114/1996
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Avocatul Poporului consideră că prevederile criticate sunt
constituționale. Arată că autorii excepției nu au calitatea de
proprietari, ci de titulari ai unui contract de închiriere, iar textul de
lege criticat este în acord cu dispozițiile constituționale ale
art. 44.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

Pe rol se află soluționarea excepției de neconstituționalitate
a prevederilor art. 24 lit. b) teza finală din Legea locuinței
nr. 114/1996, excepție ridicată de Flavia Andrieșanu, Jorj
Andrieșanu și Georgiana Haras în Dosarul nr. 2.926/245/2008 al
Judecătoriei Iași.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2009, pronunțată în Dosarul
nr. 2.926/245/2008, Judecătoria Iași a sesizat Curtea
Constituțională cu excepția de neconstituționalitate a
prevederilor art. 24 lit. b) teza finală din Legea locuinței
nr. 114/1996. Excepția a fost ridicată de Flavia Andrieșanu, Jorj
Andrieșanu și Georgiana Haras într-o cauză civilă privind
rezilierea unui contract de închiriere, evacuare și pretenții.
În motivarea excepției de neconstituționalitate autorii
acesteia consideră că prevederile de lege criticate, prin
reglementarea unor cazuri speciale de reziliere a contractului
de închiriere a unui imobil aflat în proprietatea privată a statului,
contravin dispozițiilor constituționale ale art. 44 alin. (2) teza
întâi.
Judecătoria
Iași
consideră
că
excepția
de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 24 lit. b) teza finală din Legea locuinței
nr. 114/1996, republicată în Monitorul Oficial al României,
Partea I, nr. 393 din 31 decembrie 1997, cu modificările și
completările ulterioare, având următorul conținut:
ăRezilierea contractului de închiriere înainte de termenul
stabilit se face în următoarele condiții: [...]
b) la cererea proprietarului, atunci când: [...]
— chiriașul nu a respectat clauzele contractuale;”.
Autorii excepției invocă încălcarea dispozițiilor constituționale
ale art. 44 alin. (2) teza întâi potrivit cărora proprietatea privată
este garantată și ocrotită în mod egal de lege, indiferent de
titular.
Examinând excepția de neconstituționalitate, Curtea
constată că susținerile autorilor sunt neîntemeiate, invocarea
dispozițiilor constituționale ale art. 44 alin. (2) teza întâi
referitoare la garantarea și ocrotirea dreptului de proprietate
privată neavând relevanță în prezenta cauză. Astfel, Curtea
reține că, în jurisprudența sa, în acord cu jurisprudența Curții
Europene a Drepturilor Omului, (Cauza Fernandez—Molina
Gonzales ș.a. contra Spaniei din 18 octombrie 2002), a statuat
că dispozițiile privind garantarea și ocrotirea proprietății se aplică
numai titularilor dreptului de proprietate; or, în prezenta cauză,
autorii excepției nu au calitate de proprietari, ci sunt doar titulari
ai unui contract de închiriere.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 24 lit. b) teza finală din Legea locuinței nr. 114/1996, excepție
ridicată de Flavia Andrieșanu, Jorj Andrieșanu și Georgiana Haras în Dosarul nr. 2.926/245/2008 al Judecătoriei Iași.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

12

MONITORUL OFICIAL AL ROMÂNIEI, PARTEA I, Nr. 571/17.VIII.2009
CURTEA CONSTITUȚIONALĂ

D E C I Z I A Nr. 1.065
din 14 iulie 2009

privind excepția de neconstituționalitate a dispozițiilor art. I pct. 2 și 3 din Ordonanța de urgență
a Guvernului nr. 151/2008 pentru modificarea și completarea Ordonanței Guvernului nr. 15/2008
privind creșterile salariale ce se vor acorda în anul 2008 personalului din învățământ
și a celor ale art. 2 și 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ și a
dispozițiilor art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, excepție ridicată de Sindicatul
Preuniversitar Sibiu în Dosarul nr. 360/85/2009 al Tribunalului
Sibiu — Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 2.137D/2009, nr. 2.138D/2009, nr. 2.139D/2009, nr. 2.140D/2009,
nr. 2.141D/2009, nr. 2.142D/2009, nr. 2.143D/2009, nr. 2.144D/2009,
nr. 2.145D/2009, nr. 2.146D/2009, nr. 2.147D/2009, nr. 2.148D/2009,
nr. 2.149D/2009, nr. 2.150D/2009, nr. 2.151D/2009, nr. 2.152D/2009,
nr. 2.153D/2009, nr. 2.154D/2009, nr. 2.155D/2009, nr. 2.156D/2009,
nr. 2.157D/2009, nr. 2.158D/2009, nr. 2.159D/2009, nr. 2.160D/2009,
nr. 2.161D/2009, nr. 2.162D/2009, nr. 2.163D/2009, nr. 2.164D/2009,
nr. 2.165D/2009, nr. 2.166D/2009, nr. 2.167D/2009, nr. 2.168D/2009,
nr. 2.169D/2009, nr. 2.170D/2009, nr. 2.177D/2009, nr. 2.178D/2009,
nr. 2.179D/2009, nr. 2.180D/2009, nr. 2.181D/2009, nr. 2.182D/2009,
nr. 2.183D/2009 și nr. 2.184D/2009.
Curtea, din oficiu, pune în discuție conexarea dosarelor
nr. 2.137D/2009 — 2.170D/2009 și nr. 2.177D—2.184D/2009 la
Dosarul nr. 2.136D/2009, având în vedere faptul că sunt
îndeplinite cerințele conexării prevăzute de art. 53 alin. (5) din
Legea nr. 47/1992.
Reprezentantul Ministerului Public este de acord cu măsura
conexării, întrucât dosarele au același obiect.
Curtea, având în vedere identitatea de obiect a dosarelor
menționate, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 2.137D/2009 —
2.170D/2009 și nr. 2.177D—2.184D/2009 la Dosarul
nr. 2.136D/2009, care este primul înregistrat.
Cauza fiind în stare de judecată, reprezentantul Ministerului
Public pune concluzii, pe de o parte, de respingere ca devenită
inadmisibilă a excepției de neconstituționalitate privind
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, având
în vedere că prin Decizia Curții Constituționale nr. 842 din 2 iunie
2009, publicată în Monitorul Oficial al României, Partea I, nr. 464
din 6 iulie 2009, s-a constatat neconstituționalitatea acestor
dispoziții, iar, pe de altă parte, de admitere a excepției de
neconstituționalitate privind dispozițiile art. 2 și 3 din Ordonanța

de urgență a Guvernului nr. 1/2009 privind unele măsuri în
domeniul salarizării personalului din sectorul bugetar.
C U R T E A,

având în vedere actele și lucrările dosarelor, reține următoarele:
Prin încheierile din 17 martie 2009, 18 martie 2009, 19 martie
2009, 31 martie 2009 și 1 aprilie 2009, pronunțate în dosarele nr.
409/85/2009, respectiv, nr. 355/85/2009, nr. 406/85/2009,
nr. 434/85/2009,
nr.
467/85/2009,
nr.
469/85/2009,
nr. 357/85/2009,
nr.
408/85/2009,
nr.
433/85/2009,
nr. 463/85/2009,
nr.
501/85/2009,
nr.
360/85/2009,
nr. 358/85/2009,
nr.
356/85/2009,
nr.
414/85/2009,
nr. 392/85/2009,
nr.
470/85/2009,
nr.
464/85/2009,
nr. 461/85/2009,
nr.
496/85/2009,
nr.
435/85/2009,
nr. 410/85/2009,
nr.
413/85/2009,
nr.
462/85/2009,
nr. 388/85/2009,
nr.
373/85/2009,
nr.
372/85/2009,
nr. 370/85/2009,
nr.
411/85/2009,
nr.
407/85/2009,
nr. 405/85/2009,
nr.
359/85/2009,
nr.
389/85/2009,
nr. 500/85/2009,
nr.
519/85/2009,
nr.
520/85/2009,
nr. 391/85/2009,
nr.
497/85/2009,
nr.
495/85/2009,
nr. 466/85/2009, nr. 517/85/2009, nr. 494/85/2009 și
nr. 498/85/2009, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ și a dispozițiilor art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar,
excepție ridicată de Sindicatul Învățământului Preuniversitar
Sibiu în cauze care au ca obiect pretenții bănești.
În motivarea excepției de neconstituțíonalitate se susține
că, prin adoptarea Ordonanței de urgență a Guvernului
nr. 151/2008, această autoritate executivă a refuzat să aplice o
lege adoptată de Parlament, ceea ce încalcă prevederile
constituționale ale art. 1 alin. (4) și (5), precum și ale art. 61
alin. (1). Se consideră că au fost încălcate și prevederile art. 102
alin. (1) și (2), precum și cele ale art. 141 din Constituție, întrucât
Guvernul nu a consultat Consiliul Economic și Social atunci
când a adoptat această ordonanță de urgență.
De asemenea, se susține că Guvernul a adoptat ordonanța de
urgență cu încălcarea exigențelor stabilite de art. 115 alin. (4) și
(6) din Constituție, întrucât nu a arătat situația extraordinară care
a stat la baza emiterii acesteia și nici nu a motivat corespunzător
urgența acestei reglementări; ordonanța de urgență afectează
drepturile constituționale ale personalului didactic, și anume
dreptul la un nivel de trai decent și protecția socială a muncii,
prevăzute de art. 41 și art. 47 alin. (1) și (4) din Legea
fundamentală. Aceeași ordonanță este contrară și dispozițiilor
art. 20 alin. (1) și art. 111 alin. (1) din Constituție, precum și celor
ale art. 23 alin. (3) din Declarația Universală a Drepturilor Omului,
art. 7 din Pactul Internațional cu privire la drepturile economice,
sociale și culturale, art. 4 din Carta socială europeană revizuită,
art. 2 pct. 1 și art. 11 pct. 2 din Convenția nr. 95/1949 privind
protecția salariului, Conveția nr. 100/1951 privind egalitatea de
remunerare a mâinii de lucru masculine și a mâinii de lucru
feminine, pentru o muncă de valoare egală, și art. 2 pct. 1 din
Convenția nr. 131/1970 privind fixarea salariilor minime.

MONITORUL OFICIAL AL ROMÂNIEI, PARTEA I, Nr. 571/17.VIII.2009
Pentru aceleași motive se susține că și Ordonanța de urgență
a Guvernului nr. 1/2009 contravine dispozițiilor art. 1 alin. (4) și
(5) și art. 61 alin. (1) și art. 115 alin. (6) din Constituție. În plus,
se arată că adoptarea Ordonanței de urgență a Guvernului
nr. 1/2009 nu este legitimată de o situație de urgență, deoarece
nu au fost arătate motivele care să justifice ănecesitatea
prelungirii termenului de aplicabilitate prevăzut de actele
normative care reglementează salarizarea la nivel bugetar”, așa
cum se arată în preambul. Ordonanța menționată este contrară
dispozițiilor art. 1 alin. (4) și (5) din Constituție, deoarece prin
art. 3 se reglementează refuzul de aplicare a Legii nr. 221/2008
pentru aprobarea Ordonanței Guvernului nr. 15/2008, stabilind
că nu se vor acorda creșterile salariale din luna octombrie 2008,
așa cum se prevedea în lege, ci începând de la 1 ianuarie 2009.
Aceste dipoziții au valoarea juridică a unei abrogări tacite a legii
până la 1 ianuarie 2009, iar după aceea a unei modificări
substanțiale. Se modifică perioadele de acordare a creșterilor
salariale, se amână plățile, stabilind mai multe tranșe, și se
reduce majorarea de 50% stabilită prin Legea nr. 221/2008, la
28%.
Tribunalul Sibiu — Secția civilă apreciază ca fiind fondate
excepțiile de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este inadmisibilă în ceea ce privește
dispozițiile art. I punctul 2 din Ordonanța de urgență a Guvernului
nr. 151/2008, deoarece aceste dispoziții au avut aplicabilitate
temporară, iar cât privește dispozițiile art. I punctul 3 din aceeași
ordonanță, referitor la art. 11 alin. (2) din Ordonanța Guvernului
nr. 15/2008, consideră că sunt neconstituționale.
În punctul său de vedere, Guvernul consideră că întrucât
dispozițiile art. I punctul 2 din Ordonanța de urgență a
Guvernului nr. 151/2008 au avut aplicabilitate temporară, ele nu
mai sunt în vigoare, astfel încât excepția de neconstituționalitate
este inadmisibilă. Critica de neconstituționalitate extrinsecă a
celor două ordonanțe de urgență este lipsită de obiect, deoarece
viciile de neconstituționalitate extrinsecă au fost acoperite prin
adoptarea de către Parlament a legilor de aprobare. Astfel, prin
dispozițiile art. I punctul 3 al Ordonanței de urgență a Guvernului
nr. 151/2008 a fost completată Ordonanța Guvernului
nr. 15/2008, aprobată cu modificări prin Legea nr. 221/2008, prin
introducerea noului articol 11, iar ulterior aplicabilitatea acestui
articol a fost prelungită prin Ordonanța de urgență a Guvernului
nr. 1/2009, aprobată prin Legea nr. 145/2008. Față de acestea,
consideră că nu mai prezintă relevanță examinarea criticilor de
neconstituționalitate intrinsecă, sub aspectul încălcării
prevederilor art. 1 alin. (4) și (5), ale art. 61 alin. (1), ale art. 102
alin. (1) și 2), precum și ale art. 111 alin. (1) din Constituție. În
ceea ce privește critica referitoare la încălcarea dispozițiilor
art. 41 alin. (2) din Legea fundamentală, precizează că textele
criticate sunt în concordanță cu aceste dispoziții, deoarece
asigură salarii al căror cuantum este peste salariul de bază
minim brut pe țară, precum și cu reglementările cuprinse în
Decretul nr. 83/1975. Dispozițiile criticate sunt în concordanță și
cu prevederile art. 47 din Constituție, pentru că obligația statului
de a asigura dreptul la un nivel de trai decent este condiționată
de existența resurselor financiare, corelată cu politica în
domeniul evoluției prețurilor și a inflației. Critica referitoare la
încălcarea dispozițiilor art. 141 din Legea fundamentală nu
vizează veritabile probleme de neconstituționalitate, ci modul de
aplicare a unor dispoziții legale procedurale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Avocatului Poporului și ale Guvernului, rapoartele întocmite de
judecătorul-raportor, concluziile procurorului, dispozițiile criticate,

13

raportate la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, și a dispozițiilor art. 2 și 3 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar, publicată
în Monitorul Oficial al României, Partea I, nr. 60 din 30 ianuarie
2009. Acestea au următorul cuprins:
— art. I pct. 2 și 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ:
Art. I — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează: [...]
2. Articolul 1 se modifică și va avea următorul cuprins:
ăArt. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie — 31 martie 2008, valoarea coeficientului de
multiplicare 1,000: 230,247 lei;
— 1 aprilie — 30 septembrie 2008, valoarea coeficientului
de multiplicare 1,000: 244,061 lei;
— 1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;
c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie — 31 martie 2008, valoarea coeficientului de
multiplicare 1,000: 259,593 lei;
— 1 aprilie — 30 septembrie 2008, valoarea coeficientului
de multiplicare 1,000: 275,168 lei;
— 1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.”
3. După articolul 1 se introduce un nou articol, articolul 11,
cu următorul cuprins:
Àrt. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;
b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de

14

MONITORUL OFICIAL AL ROMÂNIEI, PARTEA I, Nr. 571/17.VIII.2009

multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;
c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5”.
— art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar:
«Art. 2. — (1) La articolul 11 alineatul (1), literele a) și b) din
Ordonanța Guvernului nr. 15/2008 privind creșterile salariale ce
se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
ăa) pentru perioada 1 ianuarie — 31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;”.
Art. 3. — Valorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b
la Ordonanța Guvernului nr. 15/2008, aprobată cu modificări prin
Legea nr. 221/2008, cu modificările și completările ulterioare, se
aplică corespunzător perioadelor stabilite la art. 2 din prezenta
ordonanță de urgență».
Autorii excepției susțin că dispozițiile criticate încalcă
prevederile constituționale ale art. 1 alin. (4) privind principiul
separației și echilibrului puterilor în stat, ale art. 1 alin. (5) privind
obligativitatea respectării Constituției, a supremației sale și a
legilor, ale art. 20 alin. (1) referitor la tratatele internaționale privind
drepturile omului, ale art. 41 alin. (2) privind dreptul salariaților la
măsuri de protecție socială, ale art. 47 alin. (1) și (4) privind nivelul
de trai, ale art. 61 alin. (1) privind rolul Parlamentului, ale art. 102
alin. (1) și (2) privind rolul și structura Guvernului, ale art. 111
alin. (1) privind informarea Parlamentului, ale art. 115 alin. (4) și
(6) privind condițiile de adoptare a ordonanțelor de urgență, ale
art. 141 privind Consiliul Economic și Social, precum și unele
dispoziții din actele juridice internaționale la care a aderat
România.
1. În practica sa jurisdicțională, Curtea s-a mai pronunțat
asupra constituționalității dispozițiilor art. I pct. 2 și 3 ale
Ordonanței de urgență a Guvernului nr. 151/2008, prin raportare
la dispozițiile art. 61 alin. (1) și art. 115 alin. (6) din Constituție,
prin Decizia nr. 842 din 2 iulie 2009, publicată în Monitorul Oficial
al României, Partea I, nr. 464 din 6 iulie 2009. Prin acea decizie
Curtea Constituțională a constatat că dispozițiile menționate
sunt neconstituționale.
Întrucât Curtea a constatat printr-o decizie anterioară
neconstituționalitatea dispozițiilor criticate, potrivit art. 29 alin. (3)
din Legea nr. 47/1992, acestea nu mai pot face obiectul unei
excepții de neconstituționalitate, operând o cauză de

inadmisibilitate, în temeiul alin. (6) din același articol, motiv
pentru care excepția urmeză să fie respinsă ca inadmisibilă.
Prin menționata decizie, Curtea a reținut că «prevederile art. I
pct. 2 și 3 ale Ordonanței de urgență a Guvernului nr. 151/2008
reduc, în mod substanțial, majorările salariale la care ar fi avut
dreptul personalul din învățământ în temeiul Legii nr. 221/2008
de aprobare a Ordonanței de urgență a Guvernului nr. 15/2008.
Curtea Constituțională, prin Decizia nr. 1.221 din 12 noiembrie
2008, publicată în Monitorul Oficial al României, Partea I, nr. 804
din 2 decembrie 2008, a declarat neconstituțională o soluție
legislativă similară adoptată de Guvern tot printr-o ordonanță de
urgență. Astfel, Ordonanța de urgență a Guvernului nr. 136/2008
privind stabilirea unor măsuri pentru salarizarea personalului din
învățământ în anul 2008 modifica unele prevederi ale Ordonanței
de urgență a Guvernului nr. 15/2002, astfel cum fusese aprobată
prin Legea nr. 221/2008, reducând majorările salariale stabilite
de Parlament. Curtea, prin decizia menționată, a statuat că
adoptarea ordonanțelor de urgență numai în scopul contracarării
unei măsuri de politică legislativă în domeniul salarizării
personalului din învățământ adoptată de Parlament încalcă art. 1
alin. (4), art. 61 alin. (1), art. 115 alin. (4). Totodată, o asemenea
măsură este contrară dispozițiilor art. 115 alin. (6) din Constituție
coroborate cu cele ale art. 41 și art. 47 alin. (1) din Legea
fundamentală. În consecință, Curtea a constatat și încălcarea
prevederilor constituționale ale art. 1 alin. (5), potrivit cărora, ăÎn
România, respectarea Constituției, a supremației sale și a legilor
este obligatorie”».
Raportând cele statuate prin considerentele care au stat la
baza Deciziei nr. 1.221 din 12 noiembrie 2008, Curtea a reținut
că acestea sunt aplicabile și cu privire la adoptarea Ordonanței
de urgență a Guvernului nr. 151/2008, constatând că aceasta
încalcă prevederile art. 1 alin. (4) și (5), art. 41, art. 47 alin. (1),
art. 61 alin. (1) și art. 115 alin. (4) și (6) din Constituție.
Totodată, Curtea a constatat că, deși unele dispoziții cuprinse
în art. I pct. 2 și 3 din Ordonanța de urgență a Guvernului
nr. 151/2008 și-au produs efectele, fiind norme cu aplicare
limitată în timp, neconstituționalitatea constatată lovește actul
normativ în ansamblul său.
2. În ceea ce privește dispozițiile art. 2 și 3 din Ordonanța de
urgență a Guvernului nr. 1/2009, Curtea reține că și aceste
dispoziții au mai format obiectul controlului de
neconstituționalitate. Astfel, prin Decizia Curții Constituționale
nr. 989 din 30 iunie 2009, care nu a fost publicată în Monitorul
Oficial al României până la data prezentei decizii, s-a constatat
că aceste dispoziții sunt neconstituționale, întrucât ele continuă
linia trasată de dispozițiile Ordonanței de urgență a Guvernului
nr. 151/2008, prin care au fost reduse majorările salariale la care
ar fi avut dreptul personalul din învățământ în temeiul Legii
nr. 221/2008 de aprobare a Ordonanței Guvernului nr. 15/2008.
În decizia menționată, Curtea a statuat că cele reținute prin
considerentele referitoare la neconstituționalitatea dispozițiilor
art. I pct. 2 și 3 ale Ordonanței de urgență a Guvernului
nr. 151/2008 sunt aplicabile mutatis mutandis și cu privire la
situația creată prin adoptarea art. 2 și art. 3 din Ordonanța de
urgență a Guvernului nr. 1/2009. Astfel, Curtea a constatat că
textele menționate din Ordonanța de urgență a Guvernului
nr. 1/2009 încalcă prevederile art. 1 alin. (4) și (5), art. 41, art. 47
alin. (1), art. 61 alin. (1) și art. 115 alin. (4) și (6) din Constituție.
Având în vedere acest precedent se impune soluția de
respingere a excepției de neconstituționalitate menționate ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 47 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale

MONITORUL OFICIAL AL ROMÂNIEI, PARTEA I, Nr. 571/17.VIII.2009

15

ce se vor acorda în anul 2008 personalului din învățământ și a dispozițiilor art. 2 și 3 din Ordonanța de urgență a Guvernului
nr. 1/2009 privind unele măsuri în domeniul salarizării personalului din sectorul bugetar, excepție ridicată de Sindicatul
Învățământului Preuniversitar Sibiu în dosarele nr. 355/85/2009, nr. 406/85/2009, nr. 434/85/2009, nr. 467/85/2009, nr. 469/85/2009,
nr. 357/85/2009, nr. 408/85/2009, nr. 433/85/2009, nr. 463/85/2009, nr. 501/85/2009, nr. 360/85/2009, nr. 358/85/2009,
nr. 356/85/2009, nr. 414/85/2009, nr. 392/85/2009, nr. 470/85/2009, nr. 464/85/2009, nr. 461/85/2009, nr. 496/85/2009,
nr. 435/85/2009, nr. 410/85/2009, nr. 413/85/2009, nr. 462/85/2009, nr. 388/85/2009, nr. 373/85/2009, nr. 372/85/2009,
nr. 370/85/2009, nr. 411/85/2009, nr. 407/85/2009, nr. 405/85/2009, nr. 359/85/2009, nr. 389/85/2009, nr. 500/85/2009,
nr. 519/85/2009, nr. 520/85/2009, nr. 391/85/2009, nr. 497/85/2009, nr. 495/85/2009, nr. 466/85/2009, nr. 517/85/2009,
nr. 494/85/2009 și nr. 498/85/2009 ale Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

CURTEA CONSTITUȚIONALĂ

D E C I Z I A Nr. 1.067
din 14 iulie 2009

referitoare la excepția de neconstituționalitate a dispozițiilor art. 6, art. 51, art. 54, art. 75, art. 77
și art. 79 din Ordonanța de urgență a Guvernului nr. 195/2002
privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 6, 51, 54, 75, 77 și 79 din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Iosif Adrian Cocoană în Dosarul
nr. 15.808/325/2008 al Judecătoriei Craiova — Secția penală.
La apelul nominal răspunde reprezentantul autorului
excepției, lipsind celelalte părți, față de care procedura de citare
este legal îndeplinită.
Cauza se află în stare de judecată.
Reprezentantul autorului excepției solicită admiterea
excepției de neconstituționalitate, arătând că atât textele de lege
criticate, cât și întregul act normativ din care acestea fac parte
sunt neconstituționale, deoarece cuprind noțiuni abstracte,
ambigue, care lasă loc unor soluții nelegale, bazate numai pe
interpretarea celui care aplică norma. Se dau ca exemple în
acest sens sintagme, precum ădistanță suficientă”, ăanunțare
imediată”, ălocul faptei”. Se face referire și la jurisprudența Curții
Europene a Drepturilor Omului, respectiv la Cauza Dragotoniu
și Militaru-Pidhorni împotriva României, 2007.
Reprezentantul Ministerului Public, arătând mai întâi că nu
poate admite extinderea excepției de neconstituționalitate în fața
Curții, pune concluzii de respingere a excepției ca inadmisibilă.
Apreciază că obiecțiunile autorului sunt formale, acesta fiind
nemulțumit, în realitate, de modul de interpretare și aplicare a
normelor criticate. Cu privire la jurisprudența Curții Europene a
Drepturilor Omului invocată, apreciază că nu este incidentă în
cauză.
C U R T E A,

având în vedere actele și lucrările dosarului, reține următoarele:

Prin Încheierea din 19 martie 2009, pronunțată în Dosarul
nr. 15.808/325/2008, Judecătoria Craiova — Secția penală a
sesizat Curtea Constituțională cu excepția de
neconstituționalitate a dispozițiilor art. 6, 51, 54, 75, 77 și
79 din Ordonanța de urgență a Guvernului nr. 195/2002
privind circulația pe drumurile publice, excepție ridicată de
Iosif Adrian Cocoană.
În motivarea excepției de neconstituționalitate se susține,
în esență, că dispozițiile legale criticate sunt neconstituționale,
deoarece conțin prevederi ambigue, care lasă loc unor
interpretări arbitrare, ce pot constitui temei pentru o judecată
arbitrară. Definirea dată de legiuitor unor stări de fapt, în aceste
texte de lege, este insuficientă și poate determina confuzii.
Judecătoria Craiova — Secția penală apreciază că
excepția de neconstituționalitate este neîntemeiată. Arată că
definirea unor noțiuni legale privind principalele instrumente care
acționează în domeniul contravențional este o atribuție exclusivă
a legiuitorului, care a înțeles să acorde o anumită semnificație
juridică anumitor fapte considerate nelegale. Caracterul confuz
al unei reglementări nu reprezintă motiv de neconstituționalitate,
ci va fi supus interpretării de către organele statului chemate să
aplice acea dispoziție legală, iar partea are posibilitatea de a
invoca toate argumentele pertinente pentru a susține o anumită
modalitate de interpretare care să fie conformă cu dispozițiile
legale, constituționale și convenționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că prevederile criticate nu
încalcă dispozițiile constituționale invocate de autorul excepției.
Se mai arată și că, în parte, excepția de neconstituționalitate
vizează completarea textelor ce fac obiectul acesteia, aspect ce
excedează competenței Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 571/17.VIII.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, susținerile autorului excepției,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile Ordonanței de
urgență a Guvernului nr. 195/2002 privind circulația pe drumurile
publice cuprinse în: art. 6 care definește expresiile și termenii
utilizați în cadrul aceluiași act normativ, în art. 51 care stabilește
obligația conducătorului unui vehicul care circulă în spatele
altuia de a păstra o distanță suficientă față de acesta, pentru
evitarea coliziunii, în art. 54 — Reguli referitoare la manevre, în
art. 75 care definește accidentul de circulație, în art. 77 și art. 79
referitoare la obligații în caz de accident.
Dispozițiile constituționale invocate în susținerea excepției
sunt cele ale art. 15 — Universalitatea, ale art. 16 — Egalitatea
în drepturi, art. 21 — Accesul liber la justiție, art. 22 — Dreptul
la viață și la integritate fizică și psihică, art. 24 — Dreptul la
apărare, art. 31 — Dreptul la informație, art. 44 — Dreptul de
proprietate privată, art. 57 — Exercitarea drepturilor și a
libertăților, precum și ale art. 11 și 20, cu raportare la art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil și ale art. 8
alin. (5) și art. 13 alin. (1) din Convenția de la Viena din 8
noiembrie 1968 asupra circulației rutiere, care se referă la
conducătorii vehiculului, respectiv viteza și distanța între
vehicule.
Examinând excepția de neconstituționalitate astfel cum a fost
formulată, Curtea constată că, deși în motivarea acesteia sunt
invocate o serie de texte constituționale și din acte
internaționale, autorul excepției nu motivează, distinct, în ce
constă încălcarea fiecăruia dintre acestea, criticând dispozițiile
art. 6, 51, 54, 75, 77 și 79 din Ordonanța de urgență a

Guvernului nr. 195/2002 în mod general, pentru lipsa de
precizie, caracterul confuz, definirea insuficientă a unor termeni.
Or, sub acest aspect, chiar în jurisprudența invocată de
autorul excepției, respectiv în Cauza Dragotoniu și MilitaruPidhorni împotriva României, 2007, Curtea Europeană a
Drepturilor Omului a statuat că, ădin cauza principiului
generalității legilor, conținutul acestora nu poate prezenta o
precizie absolută. Una din tehnicile tip de reglementare constă
în recurgerea mai degrabă la categorii generale decât la liste
exhaustive. De asemenea, numeroase legi se folosesc de
eficacitatea formulelor mai mult sau mai puțin vagi, pentru a
evita o rigiditate excesivă și a se putea adapta la schimbările de
situație. Interpretarea și aplicarea unor asemenea texte depind
de practică. Funcția decizională acordată instanțelor servește
tocmai pentru a îndepărta îndoielile ce ar putea exista în privința
interpretării normelor, ținând cont de evoluțiile practicii cotidiene,
cu condiția ca rezultatul să fie coerent cu substanța infracțiunii
și evident previzibilă”.
Textele de lege criticate conțin, pentru rațiunile mai sus
expuse, o serie de astfel de exprimări generale, revenind
instanțelor de judecată sarcina de a decide cu privire la corecta
lor interpretare și aplicare în cauzele deduse judecății. În ceea
ce privește criticile referitoare la modul de aplicare a normelor ce
fac obiectul excepției, acestea excedează competenței Curții
Constituționale.
Referitor la invocarea, direct în fața Curții, cu ocazia
dezbaterilor în ședință publică, a neconstituționalității
Ordonanței de urgență a Guvernului nr. 195/2002, în întregul
său, Curtea constată că nu a fost legal sesizată. Aceasta
întrucât, potrivit art. 146 lit. d) din Legea fundamentală, Curtea
se pronunță numai ăasupra excepțiilor de neconstituționalitate
[...] ridicate în fața instanțelor judecătorești sau de arbitraj
comercial” iar, conform art. 29 alin. (4) din Legea nr. 47/1992,
ăSesizarea Curții Constituționale se dispune de către instanța în
fața căreia s-a ridicat excepția de neconstituționalitate, printr-o
încheiere care va cuprinde punctele de vedere ale părților,
opinia instanței asupra excepției, și va fi însoțită de dovezile
depuse de părți [...]”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6, 51, 54, 75, 77 și 79 din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Iosif Adrian Cocoană în Dosarul nr. 15.808/325/2008 al
Judecătoriei Craiova — Secția penală.
Definitivă și general obligatorie.
Pronunțată în ședința publică din data de 14 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 571/17.VIII.2009 conține 16 pagini.

Prețul: 3,20 lei

&JUYDGY|432932]

