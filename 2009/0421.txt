PARTEA I

Anul 177 (XXI) — Nr. 421

Vineri, 19 iunie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

598.

— Hotărâre pentru modificarea și completarea
Hotărârii Guvernului nr. 518/1998 privind înființarea
Companiei Naționale ăAdministrația Porturilor Dunării
Maritime” — S.A. Galați..............................................

2–16

2

MONITORUL OFICIAL AL ROMÂNIEI, PARTEA I, Nr. 421/19.VI.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 518/1998 privind înființarea
Companiei Naționale ăAdministrația Porturilor Dunării Maritime” — S.A. Galați
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 518/1998 privind
înființarea Companiei Naționale ăAdministrația Porturilor Dunării
Maritime” — S.A. Galați, publicată în Monitorul Oficial al
României, Partea I, nr. 332 din 3 septembrie 1998, cu
modificările și completările ulterioare, se modifică și se
completează după cum urmează:
1. Articolul 1 se modifică și va avea următorul cuprins:
ăArt. 1. — (1) Se înființează Compania Națională
«Administrația Porturilor Dunării Maritime» — S.A. Galați, prin
reorganizarea Regiei Autonome «Administrația Porturilor Dunării
Maritime» Galați, care se desființează.
(2) Compania Națională «Administrația Porturilor Dunării
Maritime» — S.A. Galați, denumită în continuare Compania, se
organizează și funcționează în conformitate cu legislația în
vigoare și cu statutul prevăzut în anexa care face parte
integrantă din prezenta hotărâre.
(3) Compania este persoană juridică de naționalitate română,
organizată ca societate pe acțiuni, cu sediul în municipiul Galați,
Str. Portului nr. 34, județul Galați.”
2. La articolul 4, alineatul (1) se modifică și va avea
următorul cuprins:
ăArt. 4. — (1) Compania funcționează sub autoritatea
Ministerului Transporturilor și Infrastructurii și desfășoară
activități de interes public național conform reglementărilor
legale în vigoare și statutului.”
3. La articolul 4, după alineatul (1) se introduce un nou
alineat, alineatul (11), cu următorul cuprins:
ă(11) Compania poate înființa sau desființa, pe teritoriul
României sau în străinătate, sedii secundare: sucursale, agenții,
puncte de lucru, reprezentanțe și alte asemenea unități fără
personalitate juridică, prin hotărâre a adunării generale
extraordinare a acționarilor.”
4. La articolul 4, alineatele (2) și (3) se abrogă.
5. La articolul 5, alineatul (1) se modifică și va avea
următorul cuprins:
ăArt. 5. — (1) Infrastructura de transport naval aparținând
domeniului public al statului i se concesionează Companiei de
către Ministerul Transporturilor și Infrastructurii, pe bază de
contract de concesiune, în vederea administrării.”
6. La articolul 5, alineatul (11) se modifică și va avea
următorul cuprins:
ă(11) Compania îndeplinește funcția de autoritate portuară în
porturile a căror infrastructură i-a fost concesionată de Ministerul
Transporturilor și Infrastructurii.”
7. La articolul 5, alineatul (12) se modifică și va avea
următorul cuprins:
ă(12) Pe suprafețele de teren aparținând domeniului public
prevăzut la alin. (1), pe care s-a instituit regimul de zonă liberă,
Compania este și administrație de zonă liberă.”

8. La articolul 5, alineatul (13) se modifică și va avea
următorul cuprins:
ă(13) Compania pune la dispoziția utilizatorilor infrastructura
de transport naval aparținând domeniului public al statului
prevăzută la alin. (1), în mod nediscriminatoriu, pe baza unor
contracte de subconcesiune sau închiriere, în conformitate cu
legislația în vigoare.”
9. La articolul 5, alineatele (14)—(16) și (3) se abrogă.
10. Articolul 6 se modifică și va avea următorul cuprins:
ăArt. 6. — Compania are în principal următoarele atribuții:
a) întreținerea, repararea, modernizarea și dezvoltarea
infrastructurii de transport naval ce i-a fost concesionată;
b) punerea la dispoziția tuturor utilizatorilor a acestei
infrastructuri, în mod liber și nediscriminatoriu;
c) urmărirea sau asigurarea, după caz, a furnizării serviciilor
de siguranță în porturi;
d) asigurarea în permanență a adâncimilor minime în
bazinele portuare și la dane și a semnalizării pe șenalele de
acces și în porturi;
e) ținerea evidenței muncitorilor portuari care efectuează
muncă specifică în porturi;
f) ducerea la îndeplinire, prin delegare de competență, a unor
obligații ce revin statului român din acordurile și convențiile la
care România este parte.”
11. Articolul 61 se modifică și va avea următorul cuprins:
ăArt. 61. — În vederea îndeplinirii funcției de autoritate
portuară și în calitatea sa de administrație portuară și/sau de
zonă liberă, Compania are următoarele atribuții și obligații:
a) aplicarea politicilor portuare elaborate de Ministerul
Transporturilor și Infrastructurii;
b) întocmirea planurilor de dezvoltare a porturilor în
concordanță cu politica și programele de dezvoltare elaborate
de Ministerul Transporturilor și Infrastructurii și a regulamentului
portuar;
c) implementarea programelor de dezvoltare a
infrastructurilor portuare;
d) elaborarea sau avizarea studiilor și proiectelor privind
dezvoltarea sau modificarea infrastructurilor portuare, precum
și a proiectelor de dezvoltare și modernizare a suprastructurilor
portuare, propuse de operatorii economici care își desfășoară
activitatea în porturi;
e) elaborarea programelor anuale de întreținere și reparație,
de semnalizare și de dragaj pentru asigurarea adâncimilor
minime, cu consultarea operatorilor portuari;
f) coordonarea activităților care se desfășoară în porturi;
g) acordarea de avize sau autorizații pentru activitățile de
transport naval ori de licențe de lucru și permise de acces în
zona liberă, după caz, în conformitate cu legislația în vigoare;
h) aprobarea desfășurării de activități în porturi, altele decât
cele supuse autorizării;

MONITORUL OFICIAL AL ROMÂNIEI, PARTEA I, Nr. 421/19.VI.2009
i) asigurarea funcționalității, administrarea, întreținerea,
repararea și dezvoltarea infrastructurii de transport naval ce i-a
fost concesionată și a patrimoniului propriu, precum și
menținerea caracteristicilor tehnice minime ale acestora și
punerea lor la dispoziția utilizatorilor, în mod nediscriminatoriu,
în conformitate cu reglementările în vigoare;
j) stabilirea ordinii de intrare a navelor în porturi și alocarea
danelor;
k) urmărirea și luarea măsurilor necesare pentru ca traficul
de mărfuri în porturi, precum și modul de depozitare a acestora
să nu afecteze siguranța infrastructurii portuare, securitatea în
porturi și operarea navelor;
l) coordonarea traficului portuar în perioade aglomerate ca
urmare a unor comenzi guvernamentale și, în aceste situații,
stabilirea cu operatorii portuari a programelor de
încărcare/descărcare a mărfurilor în/din nave și a priorităților la
intrarea navelor la operare;
m) urmărirea traficului de nave și de mărfuri în porturi,
centralizarea datelor privind volumul de marfă operat, portul de
încărcare/descărcare a mărfurilor, numărul de nave operate și a
datelor privind normele de operare, precum și publicarea anuală
a acestor date;
n) asigurarea desfășurării activităților privind:
(i) semnalizarea costieră și plutitoare pe șenalele de
acces și în porturi;
(ii) preluarea reziduurilor și a apelor uzate, a gunoiului și
a resturilor menajere de la nave;
o) asigurarea asistenței pentru prevenirea poluării la
operarea navelor cu produse petroliere;
p) urmărirea sau asigurarea, după caz, a furnizării
permanente a serviciilor de siguranță în conformitate cu
legislația în vigoare;
q) dragajul de întreținere pentru asigurarea adâncimilor
minime de navigație în radele porturilor, pe șenalele de acces
către acestea, în bazinele portuare și la dane;
r) asigurarea de servicii pentru nave de agrement și turism
nautic și de servicii pentru pasageri și turiști;
s) ținerea evidenței muncitorilor portuari care efectuează
muncă specifică în porturi și eliberarea carnetelor de lucru în
port, în conformitate cu legislația în vigoare;
t) prestarea de servicii cu navele proprii;
u) prestarea de servicii, operațiuni și lucrări în scopul
îndeplinirii unor obligații ce revin statului român din acorduri și
convenții internaționale la care România este parte, prin
delegare de competență;
v) reprezentarea Ministerului Transporturilor și Infrastructurii
în relațiile cu concesionarii infrastructurii de transport naval sau
a serviciilor de siguranță, în limitele mandatului acordat de către
minister în acest sens, în condițiile legii;
w) orice alte activități necesare realizării scopului pentru care
a fost înființată.”
12. Articolul 62 se modifică și va avea următorul cuprins:
ăArt. 62. — Obiectul de activitate al Companiei, cu precizarea
domeniului și a activității principale, precum și activitățile
specifice desfășurate de aceasta sunt prevăzute în statut.”
13. După articolul 62 se introduc două noi articole,
articolele 63 și 64, cu următorul cuprins:
ăArt. 63. — Compania poate încheia, conform legislației în
vigoare, acorduri sau convenții cu organisme interne sau
internaționale și poate participa la colaborări și cooperări pe plan
național ori internațional, în domeniul său de activitate.

3

Art. 64. — (1) Veniturile proprii ale Companiei se constituie
din:
a) redevențele/chiriile obținute din subconcesionarea/
închirierea infrastructurii de transport naval și a bunurilor
proprietate ale Companiei;
b) redevențele obținute din concesionarea serviciilor de
siguranță;
c) tarifele de utilizare a infrastructurii de transport naval și de
furnizare a serviciilor de siguranță;
d) tarifele percepute pentru efectuarea activităților cuprinse în
statut.
(2) Nivelul minim al redevențelor și chiriilor, precum și tarifele
prevăzute la alin. (1) se aprobă de consiliul de administrație, cu
respectarea legislației în vigoare.
(3) Compania are obligația de a face publice tarifele
prevăzute la alin. (1) lit. c) și d), precum și facilitățile care se
acordă privind plata acestor tarife.”
14. La articolul 7, alineatele (1) și (2) se modifică și vor
avea următorul cuprins:
ăArt. 7. — (1) Finanțarea obiectivelor de investiții privind
modernizarea și dezvoltarea infrastructurii de transport naval
aparținând domeniului public al statului se asigură de la bugetul
de stat, prin bugetul Ministerului Transporturilor și Infrastructurii,
și/sau din surse atrase.
(2) Finanțarea lucrărilor de întreținere și reparații, precum și
cheltuielile de exploatare a infrastructurii de transport naval se
asigură din veniturile proprii ale Companiei.”
15. La articolul 7, după alineatul (2) se introduc două noi
alineate, alineatele (21) și (22), cu următorul cuprins:
ă(21) În situații deosebite, pentru lucrările de întreținere și
reparații ale infrastructurii de transport naval, Compania poate
primi fonduri de la bugetul de stat, prin bugetul Ministerului
Transporturilor și Infrastructurii, sub formă de subvenții. Lucrările
de întreținere și reparații pentru care se acordă subvenții de la
bugetul de stat și fondurile necesare pentru efectuarea acestor
lucrări se aprobă prin hotărâre a Guvernului.
(22) Pentru prestarea serviciilor, operațiunilor și lucrărilor
prevăzute la art. 61 lit. u), Compania poate primi fonduri de la
bugetul de stat, în conformitate cu legislația în vigoare, prin
bugetul Ministerului Transporturilor și Infrastructurii, pe bază de
decont de cheltuieli, întocmit pentru fiecare activitate.”
16. La articolul 7, alineatele (7) și (8) se abrogă.
17. La articolul 8, alineatul (3) se modifică și va avea
următorul cuprins:
ă(3) Persoanele împuternicite să reprezinte interesele
capitalului de stat în adunarea generală a acționarilor sunt
numite prin ordin al ministrului transporturilor și infrastructurii,
dintre care unul este reprezentantul Ministerului Finanțelor
Publice.”
18. La articolul 8, după alineatul (4) se introduce un nou
alineat, alineatul (5), cu următorul cuprins:
ă(5) Pentru activitatea depusă, persoanele împuternicite să
reprezinte interesele capitalului de stat în adunarea generală a
acționarilor beneficiază de o indemnizație stabilită prin ordin al
ministrului transporturilor și infrastructurii, cu respectarea
dispozițiilor legale în vigoare.”
19. La articolul 9, după alineatul (1) se introduce un nou
alineat, alineatul (11), cu următorul cuprins:
ă(11) Pe perioada în care statul este acționar majoritar,
reprezentanții statului în consiliul de administrație sunt
desemnați prin ordin al ministrului transporturilor și
infrastructurii.”

4

MONITORUL OFICIAL AL ROMÂNIEI, PARTEA I, Nr. 421/19.VI.2009

20. La articolul 9, alineatele (2) și (3) se modifică și vor
avea următorul cuprins:
ă(2) Pe perioada în care statul este acționar majoritar,
directorul general al Companiei este numit și revocat prin ordin
al ministrului transporturilor și infrastructurii.
(3) Pe perioada în care statul este acționar majoritar,
directorul general al Companiei este și președintele consiliului
de administrație.”
21. Articolul 13 se abrogă.
22. Anexa nr. 1 se modifică și se înlocuiește cu anexa la
prezenta hotărâre.
23. Anexa nr. 2 se abrogă.
Art. II. — Contractele de concesiune și subconcesiune la
care Compania este parte, aflate în derulare, rămân în vigoare.

Art. III. — După intrarea în vigoare a prezentei hotărâri,
modificarea capitalului social, precum și a statutului Companiei
se va face prin hotărâre a adunării generale extraordinare a
acționarilor, în condițiile Legii nr. 31/1990 privind societățile
comerciale, republicată, cu modificările și completările
ulterioare.
Art. IV. — Hotărârea Guvernului nr. 518/1998 privind
înființarea Companiei Naționale ăAdministrația Porturilor Dunării
Maritime” — S.A. Galați, publicată în Monitorul Oficial al
României, Partea I, nr. 332 din 3 septembrie 1998, cu
modificările și completările ulterioare, precum și cu cele aduse
prin prezenta hotărâre, se va republica, dându-se textelor o
nouă numerotare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Gheorghe Pogea
București, 13 mai 2009.
Nr. 598.
ANEXĂ
(Anexa la Hotărârea Guvernului nr. 518/1998)

S TAT U T U L

Companiei Naționale ăAdministrația Porturilor Dunării Maritime” — S.A. Galați
CAPITOLUL I
Denumirea, forma juridică, sediul și durata
ARTICOLUL 1
Denumirea

(1) Denumirea companiei este Compania Națională
ăAdministrația Porturilor Dunării Maritime” — S.A. Galați, cu sigla
ăA.P.D.M.”, denumită în continuare Compania.
(2) În orice factură, ofertă, comandă, tarif, prospect și alte
documente întrebuințate în comerț emanând de la Companie se
vor menționa denumirea, forma juridică, sediul social, numărul
de înmatriculare în registrul comerțului, codul unic de
înregistrare, capitalul social, din care cel efectiv vărsat, precum
și contul bancar.
ARTICOLUL 2
Forma juridică

(1) Compania este persoană juridică de naționalitate română,
organizată ca societate pe acțiuni.
(2) Compania își desfășoară activitatea în conformitate cu
legile române și cu prezentul statut.
ARTICOLUL 3
Sediul

(1) Sediul social al Companiei este în România, municipiul
Galați, Str. Portului nr. 34, județul Galați.

(2) Compania poate înființa sau desființa pe teritoriul
României ori în străinătate sedii secundare: sucursale, agenții,
puncte de lucru, reprezentanțe și alte asemenea unități fără
personalitate juridică, prin hotărâre a adunării generale
extraordinare a acționarilor.
(3) Sediul social al Companiei poate fi mutat în altă localitate
din România, cu aprobarea adunării generale extraordinare a
acționarilor.
ARTICOLUL 4
Durata

Compania se constituie pe o durată nelimitată, cu începere
de la data înmatriculării ei în registrul comerțului.
CAPITOLUL II
Scopul, domeniul și obiectul de activitate
ARTICOLUL 5
Scopul

(1) Compania se organizează și funcționează în conformitate
cu legislația în vigoare și cu prezentul statut.
(2) Infrastructura de transport naval aparținând domeniului
public al statului i se concesionează Companiei de către
Ministerul Transporturilor și Infrastructurii, pe bază de contract
de concesiune, în vederea administrării.

MONITORUL OFICIAL AL ROMÂNIEI, PARTEA I, Nr. 421/19.VI.2009
(3) Compania îndeplinește funcția de autoritate portuară în
porturile a căror infrastructură i-a fost concesionată de Ministerul
Transporturilor și Infrastructurii.
(4) Pe suprafețele de teren aparținând domeniului public
prevăzut la alin. (2), pe care s-a instituit regimul de zonă liberă,
Compania este și administrație de zonă liberă.
(5) Compania are în principal următoarele atribuții:
a) întreținerea, repararea, modernizarea și dezvoltarea
infrastructurii de transport naval ce i-a fost concesionată;
b) punerea la dispoziția tuturor utilizatorilor a acestei
infrastructuri, în mod liber și nediscriminatoriu;
c) urmărirea sau asigurarea, după caz, a furnizării serviciilor
de siguranță în porturi;
d) asigurarea în permanență a adâncimilor minime în
bazinele portuare și la dane și a semnalizării pe șenalele de
acces și în porturi;
e) ținerea evidenței muncitorilor portuari care efectuează
muncă specifică în porturi;
f) ducerea la îndeplinire, prin delegare de competență, a unor
obligații ce revin statului român din acordurile și convențiile la
care România este parte.
ARTICOLUL 6
Domeniul și obiectul de activitate

(1) Domeniul principal de activitate în care Compania își va
desfășura activitatea este cel cu privire la ăActivități anexe
pentru transporturi” — 522 cod CAEN
(2) Activitatea principală a Companiei constă în ăActivități de
transporturi anexe transporturilor pe apă” — 5222 cod CAEN
(3) În secundar, Compania va desfășura următoarele
activități:
— Alte activități de tipărire n.c.a. — 1812 cod CAEN;
— Reproducerea înregistrărilor — 1820 cod CAEN;
— Transportul energiei electrice — 3512 cod CAEN;
— Distribuția energiei electrice — 3513 cod CAEN;
— Furnizarea de abur și aer condiționat — 3530 cod CAEN;
— Captarea, tratarea și distribuția apei — 3600 cod CAEN;
— Colectarea și epurarea apelor uzate — 3700 cod CAEN;
— Colectarea deșeurilor nepericuloase — 3811 cod CAEN;
— Colectarea deșeurilor periculoase — 3812 cod CAEN;
— Tratarea și eliminarea deșeurilor nepericuloase — 3821
cod CAEN;
— Tratarea și eliminarea deșeurilor periculoase — 3822 cod
CAEN;
— Activități și servicii de decontaminare — 3900 cod CAEN;
— Construcții hidrotehnice — 4291 cod CAEN;
— Lucrări de instalații electrice — 4321 cod CAEN;
— Alte lucrări de instalații pentru construcții — 4329 cod
CAEN;
— Alte lucrări de finisare — 4339 cod CAEN;
— Alte lucrări speciale de construcții n.c.a. — 4399 cod
CAEN;
— Comerț cu ridicata al deșeurilor și resturilor — 4677 cod
CAEN;
— Activități de telecomunicații prin rețele cu cablu — 6110
cod CAEN;

5

— Activități de telecomunicații prin rețele fără cablu —
exclusiv prin satelit — 6120 cod CAEN;
— Prelucrarea datelor, administrarea paginilor web și
activități conexe — 6311 cod CAEN;
— Închirierea și subînchirierea bunurilor imobiliare proprii sau
închiriate — 6820 cod CAEN;
— Administrarea imobilelor pe bază de comision sau
contract — 6832 cod CAEN;
— Activități de inginerie și consultanță tehnică legate de
acestea — 7112 cod CAEN;
— Activități de testări și analize tehnice — 7120 cod CAEN;
— Servicii de reprezentare media — 7312 cod CAEN;
— Activități de închiriere și leasing cu echipamente de
transport pe apă — 7734 cod CAEN;
— Activități de închiriere și leasing cu alte mașini,
echipamente și bunuri tangibile n.c.a. — 7739 cod CAEN;
— Activități de servicii privind sistemele de securitate — 8020
cod CAEN;
— Activități de organizare a expozițiilor, târgurilor și
congreselor — 8230 cod CAEN;
— Alte forme de învățământ n.c.a. — 8559 cod CAEN.
(4) În vederea îndeplinirii funcției de autoritate portuară și în
calitatea sa de administrație portuară și/sau de zonă liberă,
Compania execută următoarele activități specifice:
a) aplicarea politicilor portuare elaborate de Ministerul
Transporturilor și Infrastructurii;
b) întocmirea planurilor de dezvoltare a porturilor în
concordanță cu politica și programele de dezvoltare elaborate
de Ministerul Transporturilor și Infrastructurii și a regulamentului
portuar;
c) implementarea programelor de dezvoltare a
infrastructurilor portuare;
d) elaborarea sau avizarea studiilor și proiectelor privind
dezvoltarea ori modificarea infrastructurilor portuare, precum și
a proiectelor de dezvoltare și modernizare a suprastructurilor
portuare, propuse de operatorii economici care își desfășoară
activitatea în porturi;
e) elaborarea programelor anuale de întreținere și reparație,
de semnalizare și de dragaj pentru asigurarea adâncimilor
minime, cu consultarea operatorilor portuari;
f) coordonarea activităților care se desfășoară în porturi;
g) acordarea de avize sau autorizații pentru activitățile de
transport naval ori licențe de lucru și permise de acces în zona
liberă, după caz, în conformitate cu legislația în vigoare;
h) aprobarea desfășurării de activități în porturi, altele decât
cele supuse autorizării;
i) asigurarea funcționalității, administrarea, întreținerea,
repararea și dezvoltarea infrastructurii de transport naval ce i-a
fost concesionată și a patrimoniului propriu, precum și
menținerea caracteristicilor tehnice minime ale acestora și
punerea lor la dispoziție utilizatorilor în mod nediscriminatoriu, în
conformitate cu reglementările în vigoare;
j) stabilirea ordinii de intrare a navelor în porturi și alocarea
danelor;
k) urmărirea și luarea măsurilor necesare pentru ca traficul
de mărfuri în porturi, precum și modul de depozitare a acestora

6

MONITORUL OFICIAL AL ROMÂNIEI, PARTEA I, Nr. 421/19.VI.2009

să nu afecteze siguranța infrastructurii portuare, securitatea în
porturi și operarea navelor;
l) coordonarea traficului portuar în perioade aglomerate ca
urmare a unor comenzi guvernamentale și, în aceste situații,
stabilirea cu operatorii portuari a programelor de încărcare/
descărcare a mărfurilor în/din nave și prioritățile la intrarea
navelor la operare;
m) urmărirea traficului de nave și de mărfuri în porturi,
centralizarea datelor privind volumul de marfă operat, portul de
încărcare/descărcare a mărfurilor, numărul de nave operate și a
datelor privind normele de operare, precum și publicarea anuală
a acestor date;
n) asigurarea desfășurării activităților privind:
(i) semnalizarea costieră și plutitoare pe șenalele de
acces și în porturi;
(ii) preluarea reziduurilor și a apelor uzate, a gunoiului și
a resturilor menajere de la nave;
o) asigurarea asistenței pentru prevenirea poluării la
operarea navelor cu produse petroliere;
p) urmărirea sau asigurarea, după caz, a furnizării
permanente a serviciilor de siguranță în conformitate cu
legislația în vigoare;
q) dragajul de întreținere pentru asigurarea adâncimilor
minime de navigație în radele porturilor, pe șenalele de acces
către acestea, în bazinele portuare și la dane;
r) asigurarea de servicii pentru nave de agrement și turism
nautic și de servicii pentru pasageri și turiști;
s) ținerea evidenței muncitorilor portuari care efectuează
muncă specifică în porturi și eliberarea carnetelor de lucru în
port, în conformitate cu legislația în vigoare;
t) prestarea de servicii cu navele proprii;
u) prestarea de servicii, operațiuni și lucrări în scopul
îndeplinirii unor obligații ce revin statului român din acorduri și
convenții internaționale la care România este parte, prin
delegare de competență;
v) reprezentarea Ministerului Transporturilor și Infrastructurii
în relațiile cu concesionarii infrastructurii de transport naval sau
a serviciilor de siguranță, în limitele mandatului acordat de către
minister în acest sens, în condițiile legii;
w) orice alte activități necesare realizării scopului pentru care
a fost înființată.
(5) Obiectul de activitate al Companiei poate fi modificat prin
hotărârea adunării generale extraordinare a acționarilor, cu
respectarea legislației în vigoare și a prezentului statut.
CAPITOLUL III
Domeniul public, capitalul social, participarea acționarilor
la profit și pierderi, acțiunile
ARTICOLUL 7
Domeniul public

(1) Infrastructura de transport naval aparținând domeniului
public al statului i se concesionează Companiei de către
Ministerul Transporturilor și Infrastructurii pe bază de contract
de concesiune, în vederea administrării.
(2) Compania pune la dispoziția utilizatorilor infrastructura de
transport naval aparținând domeniului public al statului

prevăzută la alin. (1), în mod nediscriminatoriu, pe baza unor
contracte de subconcesiune sau închiriere, în conformitate cu
legislația în vigoare.
ARTICOLUL 8
Capitalul social și participarea acționarilor la profit și pierderi

(1) Capitalul social subscris și integral vărsat la data de
31 decembrie 2008 este în valoare de 1.061.840 lei, fiind divizat
în 106.184 acțiuni nominative, dematerializate, cu o valoare
nominală de 10 lei fiecare.
(2) Participarea acționarilor la profit și pierderi este după cum
urmează:
a) statul român, reprezentat prin Ministerul Transporturilor și
Infrastructurii, deține un număr de 84.947 acțiuni nominative cu
o valoare nominală de 10 lei fiecare și o valoare nominală totală
de 849.470 RON, reprezentând o participare la capitalul social,
profit și pierderi de 79,99981%;
b) Societatea Comercială ăFondul Proprietatea” — S.A.
deține un număr de 21.237 acțiuni nominative cu o valoare
nominală de 10 lei fiecare și o valoare nominală totală de
212.370 RON, reprezentând o participare la capitalul social,
profit și pierderi de 20,00019%.
ARTICOLUL 9
Majorarea sau reducerea capitalului social

(1) Majorarea sau reducerea capitalului social al Companiei
se hotărăște de către adunarea generală extraordinară a
acționarilor cu cvorumul și majoritatea prevăzute de lege și de
prezentul statut.
(2) Capitalul social va putea fi majorat prin:
a) noi aporturi în numerar și/sau în natură, în condițiile legii;
b) încorporarea rezervelor, cu excepția diferențelor favorabile
din reevaluarea patrimoniului și a rezervelor legale, precum și a
beneficiilor sau a primelor de emisiune;
c) compensarea unor creanțe lichide și exigibile asupra
Companiei cu acțiuni ale acesteia;
d) alte surse stabilite potrivit legii.
(3) Capitalul social poate fi majorat prin:
a) emisiune de noi acțiuni;
b) majorarea valorii nominale a acțiunilor existente.
(4) Capitalul social poate fi majorat prin mărirea valorii
nominale a acțiunilor existente numai cu acordul tuturor
acționarilor, exceptând cazurile în care majorarea este realizată
prin încorporarea rezervelor, beneficiilor sau primelor de
emisiune.
(5) Acțiunile emise pentru majorarea capitalului social vor fi
oferite spre subscriere în primul rând acționarilor existenți,
proporțional cu numărul acțiunilor pe care le posedă. Hotărârea
adunării generale extraordinare a acționarilor pentru majorarea
capitalului social se va publica în Monitorul Oficial al României,
Partea a IV-a, acordându-se pentru exercițiul dreptului de
preferință un termen de cel puțin o lună, cu începere din ziua
publicării.
(6) Reducerea capitalului social se poate face și în situația în
care Compania înregistrează pierderi, cu respectarea
prevederilor legale în vigoare. Pierderile trebuie să fie stabilite și
evidențiate prin situațiile financiare ale Companiei.

MONITORUL OFICIAL AL ROMÂNIEI, PARTEA I, Nr. 421/19.VI.2009
(7) În situația în care, în urma pierderilor, activul net al
Companiei, determinat ca diferență între totalul activelor și
totalul datoriilor Companiei, s-a diminuat la mai puțin de
jumătate din valoarea capitalului social subscris, consiliul de
administrație va convoca de îndată adunarea generală
extraordinară pentru a decide fie reducerea capitalului social cu
un cuantum cel puțin egal cu cel al pierderilor care nu au putut
fi acoperite din rezerve, fie reîntregirea capitalului social cu un
cuantum cel puțin egal cu cel al pierderilor care nu au putut fi
acoperite din rezerve, fie dizolvarea Companiei. În situația în
care adunarea generală extraordinară nu hotărăște dizolvarea
Companiei, atunci Compania este obligată ca, cel târziu până
la încheierea exercițiului financiar ulterior celui în care au fost
constatate pierderile și sub rezerva respectării cerințelor de
capital social minim, să procedeze la reducerea capitalului social
cu un cuantum cel puțin egal cu cel al pierderilor care nu au
putut fi acoperite din rezerve, dacă în acest interval activul net
al Companiei nu a fost reconstituit până la nivelul unei valori cel
puțin egale cu jumătate din valoarea capitalului social.
(8) Capitalul social poate fi redus prin:
a) micșorarea numărului de acțiuni;
b) reducerea valorii nominale a acțiunilor;
c) răscumpărarea propriilor acțiuni, urmată de anularea lor.
(9) Capitalul social mai poate fi redus, atunci când reducerea
nu este motivată de pierderi, prin:
a) scutirea totală sau parțială a acționarilor de vărsămintele
datorate;
b) restituirea către acționari a unei cote-părți din aporturi,
proporțională cu reducerea capitalului social și calculată egal
pentru fiecare acțiune;
c) alte procedee prevăzute de lege.
(10) Reducerea capitalului social va putea fi făcută numai
după trecerea a două luni din ziua în care hotărârea adunării
generale extraordinare a acționarilor a fost publicată în Monitorul
Oficial al României, Partea a IV-a.
ARTICOLUL 10
Acțiunile

(1) Acțiunile Companiei subscrise și plătite integral de către
acționari sunt acțiuni nominative, de valori egale și care acordă
posesorilor drepturi egale. Acestea sunt indivizibile, liber
transferabile și liber negociabile, cu excepția acțiunilor depuse
ca garanții.
(2) Acțiunile sunt emise sub formă dematerializată, admise la
tranzacționare în cadrul Bursei de Valori București — Piața
reglementată la vedere, registrul acționarilor fiind ținut de către
Societatea Comercială ăDepozitarul Central” — S.A. Evidența
acționariatului este actualizată de Societatea Comercială
ăDepozitarul Central” — S.A. ca urmare a oricărui tip de
transferuri de acțiuni.
(3) Exercitarea drepturilor conferite de acțiuni se realizează
de către persoanele care au calitatea de acționar înscrisă în
registrul acționarilor recepționat de la Societatea Comercială
ăDepozitarul Central” — S.A., în conformitate cu prevederile
legale incidente.
(4) Acțiunile Companiei sunt tranzacționate în cadrul Bursei
de Valori București — Piața reglementată la vedere, care

7

reprezintă o fracțiune din capitalul social al Companiei și care
încorporează drepturile prevăzute de lege și de prezentul statut.
ARTICOLUL 11
Obligațiuni

Compania este autorizată să emită obligațiuni în condițiile
legilor în vigoare.
ARTICOLUL 12
Drepturi și obligații decurgând din acțiuni

(1) Fiecare acțiune subscrisă și integral plătită conferă
acționarului drepturile prevăzute de lege și de prevederile
prezentului statut.
(2) Deținerea acțiunii certifică adeziunea de drept la statut.
(3) Drepturile și obligațiile legate de acțiuni urmează acțiunile
în cazul transmiterii lor în proprietatea altor persoane.
(4) Când o acțiune nominativă devine proprietatea mai multor
persoane, nu se va înscrie transmiterea decât în condițiile în
care acestea desemnează un reprezentant unic pentru
exercitarea drepturilor rezultând din acțiune.
(5) Obligațiile sociale sunt garantate cu patrimoniul social,
iar acționarii răspund numai până la concurența capitalului social
subscris.
(6) Patrimoniul Companiei nu poate fi grevat de datorii sau de
alte obligații personale ale acționarilor.
(7) Un creditor al unui acționar poate formula pretenții asupra
părții din profitul cuvenit acționarului după aprobarea situațiilor
financiare anuale, iar după dizolvarea Companiei asupra părții
cuvenite acestuia prin lichidare.
ARTICOLUL 13
Transferul dreptului de proprietate asupra acțiunilor

(1) Dreptul de proprietate asupra acțiunilor se transferă
conform reglementărilor pieței de capital, respectiv
reglementărilor Bursei de Valori București — Piața reglementată
la vedere.
(2) Ministerul Transporturilor și Infrastructurii transferă dreptul
de proprietate asupra acțiunilor pe care le deține conform
reglementărilor pieței de capital, respectiv reglementărilor Bursei
de Valori București – Piața reglementată la vedere și/sau ale
prevederilor legale în domeniul privatizării societăților
comerciale cu capital de stat.
(3) Orice transfer al dreptului de proprietate asupra acțiunilor,
indiferent de natura juridică a acestuia, se înscrie în registrul
acționarilor Companiei, ținut de Societatea Comercială
ăDepozitarul Central” — S.A.
CAPITOLUL IV
Adunarea generală a acționarilor
ARTICOLUL 14
Atribuții

(1) Adunarea generală a acționarilor reprezintă organul
suprem de conducere al Companiei. Ședințele adunării generale
a acționarilor se desfășoară cu participarea acționarilor/

8

MONITORUL OFICIAL AL ROMÂNIEI, PARTEA I, Nr. 421/19.VI.2009

reprezentanților acționarilor Companiei potrivit registrului
acționarilor, la data de referință indicată în convocator.
(2) Adunările generale ale acționarilor sunt ordinare și
extraordinare.
(3) În afară de dezbaterea altor probleme înscrise pe ordinea
de zi, adunarea generală ordinară este obligată:
a) să discute, să aprobe sau să modifice situațiile financiare
anuale, pe baza rapoartelor prezentate de consiliul de
administrație și de auditorul financiar, și să fixeze dividendul;
b) să aleagă și să revoce membrii consiliului de administrație;
c) să aleagă și să revoce cenzorii, dacă consideră oportună
o astfel de măsură;
d) să numească și să demită auditorul financiar și să fixeze
durata minimă a contractului de audit financiar;
e) să fixeze remunerația cuvenită pentru exercițiul în curs
membrilor consiliului de administrație, cenzorilor și auditorului
financiar;
f) să se pronunțe asupra gestiunii consiliului de administrație
și să dea descărcare de gestiune administratorilor;
g) să stabilească bugetul de venituri și cheltuieli și, după caz,
programul de activitate pe exercițiul financiar următor;
h) să hotărască gajarea, închirierea sau desființarea uneia
sau a mai multor unități ale Companiei;
i) să analizeze rapoartele consiliului de administrație privind
stadiul și perspectivele referitoare la profit și dividende, poziția
pe piața internă și internațională, nivelul tehnic, calitatea, forța
de muncă, protecția mediului, relația cu clienții, precum și orice
alte rapoarte ale acestuia; privind stadiul și perspectivele
referitoare la profit și dividende, poziția pe piața internă și
internațională, nivelul tehnic, calitatea, forța de muncă, protecția
mediului, relațiile cu clienții;
j) să desemneze persoana împuternicită să încheie
contractele de administrație cu membrii consiliului de
administrație în situația în care statul român nu mai este
acționar;
k) să hotărască cu privire la acționarea în justiție a membrilor
consiliului de administrație, a directorului general și a auditorului
financiar, pentru pagubele pricinuite Companiei;
l) să fixeze limitele generale ale remunerațiilor suplimentare
acordate membrilor consiliului de administrație însărcinați cu
funcții specifice, precum și limitele generale ale remunerațiilor
acordate directorului general, asigurându-se că acestea sunt
justificate în raport cu îndatoririle specifice ale persoanelor în
cauză și cu situația economică a Companiei;
m) să fixeze limitele oricăror altor avantaje pe care Compania
decide să le acorde membrilor consiliului de administrație,
asigurându-se că acestea sunt justificate în raport cu îndatoririle
specifice ale persoanelor în cauză și cu situația economică a
Companiei;
n) să fixeze limitele oricăror altor avantaje pe care Compania
decide să le acorde directorului general, asigurându-se că
acestea sunt justificate în raport cu îndatoririle specifice ale
persoanelor în cauză și cu situația economică a Companiei;
o) să hotărască în orice alte probleme privind activitatea
Companiei, politica și strategia economico-socială a acesteia.

(4) Pe perioada în care statul român este acționar majoritar,
unul dintre cenzori este, în mod obligatoriu, reprezentant al
Ministerului Finanțelor Publice.
(5) Pentru validitatea deliberărilor adunărilor generale
ordinare ale acționarilor este necesară prezența acționarilor care
să dețină cel puțin 51% din numărul total de drepturi de vot.
Hotărârile adunării generale ordinare a acționarilor se iau cu
majoritatea voturilor exprimate.
(6) În situația în care adunarea generală ordinară nu poate
lucra din cauza neîndeplinirii condițiilor de cvorum, prevăzute la
alin. (5), adunarea ce se va întruni la o a doua convocare poate
să delibereze asupra punctelor de pe ordinea de zi a celei dintâi
adunări, indiferent de cvorumul întrunit, luând hotărâri cu
majoritatea voturilor exprimate.
(7) Adunarea generală extraordinară a acționarilor se
întrunește ori de câte ori este nevoie pentru a adopta o hotărâre
cu privire la:
a) schimbarea formei juridice a Companiei;
b) mutarea sediului Companiei;
c) schimbarea obiectului de activitate al Companiei;
d) înființarea sau desființarea unor sedii secundare:
sucursale, agenții, puncte de lucru, reprezentanțe sau alte
asemenea unități fără personalitate juridică;
e) majorarea capitalului social;
f) reducerea capitalului social sau reîntregirea lui prin
emisiune de noi acțiuni, modificarea numărului de acțiuni sau a
valorii nominale a acesteia;
g) fuziunea cu alte societăți sau divizarea Companiei;
h) dizolvarea anticipată și lichidarea sau dizolvarea anticipată
a Companiei;
i) conversia acțiunilor nominative în acțiuni la purtător sau a
acțiunilor la purtător în acțiuni nominative;
j) conversia acțiunilor dintr-o categorie în cealaltă;
k) conversia unei categorii de obligațiuni în altă categorie sau
în acțiuni;
l) emisiunea de obligațiuni;
m) schimbarea sistemului de administrare a Companiei;
n) participarea la constituirea de noi persoane juridice ori la
asocierea cu alte persoane juridice sau fizice;
o) vânzarea, asocierea în participațiune, aportul la capitalul
social al unei societăți comerciale, leasingul imobiliar și
constituirea uzufructului, având ca obiect activele Companiei,
p) oricare altă modificare a statutului sau oricare altă hotărâre
pentru care este cerută aprobarea adunării generale
extraordinare;
q) contractarea de împrumuturi bancare pe termen lung,
inclusiv a celor externe;
r) stabilirea competențelor și nivelului de contractare a
împrumuturilor bancare curente, a creditelor comerciale și a
garanțiilor, inclusiv prin gajarea acțiunilor, potrivit legii.
(8) Pentru validitatea deliberărilor adunării generale
extraordinare a acționarilor este necesară, la prima convocare,
prezența acționarilor deținând cel puțin 51% din numărul total
de drepturi de vot, iar la convocările următoare, prezența
acționarilor reprezentând cel puțin o cincime din numărul total de
drepturi de vot.

MONITORUL OFICIAL AL ROMÂNIEI, PARTEA I, Nr. 421/19.VI.2009
(9) Hotărârile adunării generale extraordinare a acționarilor
sunt luate cu majoritatea voturilor deținute de acționarii prezenți
sau reprezentați.
(10) Decizia de modificare a obiectului principal de activitate
al Companiei, de reducere sau majorare a capitalului social, de
schimbare a formei juridice, de fuziune, divizare sau de dizolvare
a Companiei se ia cu o majoritate de cel puțin două treimi din
drepturile de vot deținute de acționarii prezenți sau reprezentați.
ARTICOLUL 15
Convocarea adunării generale a acționarilor

(1) Adunarea generală ordinară și extraordinară a acționarilor
se convoacă de către consiliul de administrație, ori de câte ori va
fi nevoie, în conformitate cu prevederile prezentului statut.
(2) Adunarea generală ordinară se întrunește cel puțin o dată
pe an, în cel mult 4 luni de la încheierea exercițiului financiar.
(3) Adunarea generală ordinară și/sau extraordinară a
acționarilor va fi convocată de îndată, de către consiliul de
administrație, la cererea acționarilor reprezentând, individual
sau împreună, cel puțin 5% din capitalul social, dacă cererea
cuprinde dispoziții ce intră în atribuțiile adunării. Adunarea
generală a acționarilor va fi convocată în termen de cel mult
30 de zile și se va întruni în termen de cel mult 60 de zile de la
data primirii cererii. În cazul în care consiliul de administrație nu
convoacă adunarea generală a acționarilor, instanța de la sediul
Companiei, cu citarea consiliului de administrație, va putea
autoriza convocarea adunării generale de către acționarii care
au formulat cererea. Prin aceeași încheiere instanța aprobă
ordinea de zi, stabilește data de referință, data ținerii adunării
generale și, dintre acționari, persoana care o va prezida.
(4) Termenul de întrunire, atât pentru adunările generale
ordinare, cât și extraordinare, nu poate fi mai mic de 30 de zile
de la data publicării convocării în Monitorul Oficial al României,
Partea a IV-a.
(5) Convocarea se publică în Monitorul Oficial al României,
Partea a IV-a, și în unul dintre ziarele de largă răspândire din
localitatea în care se află sediul social al Companiei sau din cea
mai apropiată localitate.
(6) Convocarea va cuprinde denumirea emitentului, data
adunării generale, ora de începere a adunării generale, locul de
desfășurare a adunării generale, data de referință, ordinea de zi,
cu menționarea explicită a tuturor problemelor care vor face
obiectul dezbaterii; data-limită până la care se pot depune
candidaturile, în cazul în care pe ordinea de zi este înscrisă
alegerea administratorilor, modalitatea de distribuire a
documentelor și informațiilor referitoare la problemele incluse
pe ordinea de zi a adunării generale, precum și data începând
cu care acestea vor fi disponibile, modalitatea de obținere a
formularului de procură specială pentru reprezentare în
adunarea generală a acționarilor, data-limită și locul unde vor fi
depuse/primite procurile speciale, propunerea privind data de
înregistrare. Când pe ordinea de zi figurează propuneri pentru
modificarea statutului, convocarea va trebui să cuprindă textul
integral al propunerilor. Când pe ordinea de zi figurează numirea
membrilor consiliului de administrație, în convocare se va
menționa că lista cuprinzând informații cu privire la numele,
localitatea de domiciliu și calificarea profesională a persoanelor

9

propuse pentru funcția de administrator se află la dispoziția
acționarilor, putând fi consultată și completată de aceștia. Data
de referință este ulterioară cu cel puțin 4 (patru) zile lucrătoare
datei de publicare în presă a convocatorului adunării generale și
este anterioară datei-limită până la care se pot depune/expedia
către Companie procurile speciale.
(7) Adunarea generală a acționarilor se întrunește la sediul
social al Companiei sau în alt loc indicat în convocare.
(8) Prin excepție, acționarii reprezentând întregul capital
social vor putea, dacă niciunul dintre ei nu se opune, să țină
adunarea generală și să ia orice hotărâre de competența
adunării, fără respectarea formalităților cerute pentru
convocarea ei.
ARTICOLUL 16
Organizare

(1) Adunările generale ale acționarilor vor fi prezidate de
președintele consiliului de administrație sau de persoana care îi
ține locul, în temeiul unei împuterniciri speciale, care deschide
ședința respectivă în ziua și la ora arătate în convocare.
(2) Pe perioada în care statul român este acționar majoritar,
reprezentanții acestuia în adunarea generală a acționarilor vor
nominaliza în consiliul de administrație specialiști din cadrul
Ministerului Transporturilor și Infrastructurii și unul din cadrul
Ministerului Finanțelor Publice.
(3) Adunarea generală a acționarilor va alege, dintre
acționarii prezenți, 1 până la 3 secretari, care vor verifica lista de
prezență a acționarilor, indicând capitalul social pe care îl
reprezintă fiecare, procesul-verbal întocmit de secretarul tehnic
pentru constatarea numărului acțiunilor depuse și îndeplinirea
tuturor formalităților cerute de lege și de prezentul statut pentru
ținerea adunării generale.
(4) Procesul-verbal, semnat de președinte și de secretari, va
constata îndeplinirea formalităților de convocare, data și locul
adunării generale, acționarii prezenți, numărul acțiunilor,
dezbaterile în rezumat, hotărârile luate, iar la cererea
acționarilor, declarațiile făcute de ei în ședință. La procesulverbal se vor anexa actele referitoare la convocare, precum și
listele de prezență a acționarilor.
(5) Președintele consiliului de administrație va putea
desemna, dintre angajații Companiei, unul sau mai mulți
secretari tehnici, care să îndeplinească atribuțiile ce le revin în
conformitate cu prevederile legale
(6) Ședințele adunărilor generale ordinare și extraordinare
ale acționarilor pot fi înregistrate atât audio, cât și video.
(7) Procesul-verbal se trece în registrul adunărilor generale.
La ședințele ordinare și extraordinare ale adunării generale a
acționarilor, în care se dezbat probleme privitoare la raporturile
de muncă cu personalul Companiei, pot fi invitați și
reprezentanții salariaților.
(8) În înștiințarea privind prima convocare a adunării
generale a acționarilor se vor putea fixa ziua și ora pentru cea
de-a doua adunare generală, când cea dintâi nu s-ar putea ține.
A doua adunare nu se poate însă întruni în chiar ziua fixată
pentru cea dintâi adunare.

10

MONITORUL OFICIAL AL ROMÂNIEI, PARTEA I, Nr. 421/19.VI.2009

(9) În situația în care ziua pentru a doua adunare generală nu
este menționată în înștiințarea publicată pentru prima adunare,
termenul prevăzut la art. 15 alin. (4) va putea fi redus la 8 zile.
(10) Acționarii reprezentând întregul capital social vor putea,
dacă niciunul dintre ei nu se opune, să țină o adunare generală
și să ia orice hotărâre de competența adunării, fără respectarea
formalităților cerute pentru convocarea ei.
(11) Acțiunea în răspundere contra administratorilor,
auditorului financiar și directorilor cu atribuții delegate aparține
adunării generale a acționarilor, care va decide cu majoritatea
voturilor exprimate în adunarea generală respectivă. Hotărârea
va putea fi luată chiar dacă problema răspunderii acestora nu
figurează în ordinea de zi. Adunarea desemnează cu aceeași
majoritate persoana însărcinată să exercite acțiunea în justiție.
ARTICOLUL 17
Exercitarea dreptului de vot

(1) Orice acțiune plătită dă dreptul la un vot în adunarea
generală a acționarilor.
(2) Hotărârile adunării generale a acționarilor se iau, de
regulă, prin vot deschis.
(3) Votul secret este obligatoriu pentru alegerea membrilor
consiliului de administrație, a cenzorilor și auditorului financiar
și revocarea lor, precum și pentru luarea hotărârilor referitoare
la răspunderea membrilor organelor de administrare, de
conducere și de control ale Companiei.
(4) La propunerea persoanei care prezidează adunarea
generală a acționarilor sau a unui grup de acționari prezenți sau
reprezentați, care dețin cel puțin o pătrime din capitalul social, se
va putea decide ca votul să fie secret.
(5) Pentru a fi opozabile terților, hotărârile adunărilor
generale se depun în termen de 15 zile la oficiul registrului
comerțului spre a fi menționate în registru și publicate în
Monitorul Oficial al României, Partea a IV-a. Hotărârile se vor
publica, după caz, în același termen și pe pagina de internet a
Companiei. Ele nu vor putea fi executate înainte de ducerea la
îndeplinire a formalităților prevăzute mai sus.
(6) Hotărârile luate de adunările generale ale acționarilor în
limitele legii și ale prezentului statut sunt obligatorii chiar și
pentru acționarii absenți, nereprezentați, care s-au abținut de la
vot sau care au votat împotrivă.
(7) Acționarii care nu au votat în favoarea unei hotărâri a
adunării generale care privește schimbarea obiectului principal
de activitate, mutarea sediului social al Companiei în străinătate,
schimbarea formei juridice a Companiei sau fuziunea ori
divizarea Companiei au dreptul de a se retrage din Companie și
de a solicita acesteia cumpărarea acțiunilor lor la o valoare
medie determinată de către un expert autorizat independent,
numit de judecătorul-delegat, la cererea consiliului de
administrație, prin folosirea a cel puțin două metode de evaluare
recunoscute de legislația în vigoare la data evaluării, costurile de
evaluare urmând a fi suportate de Companie.
(8) Acționarii pot participa și vota în adunarea generală fie
personal, fie prin reprezentare, în baza unei împuterniciri
acordate pentru respectiva adunare generală, în conformitate
cu legislația pieței de capital. Acționarii Companiei pot fi

reprezentați în cadrul adunărilor generale de către o singură
persoană îndreptățită să exercite dreptul de vot.
(9) Împuternicirile vor fi depuse la Companie, în original, cu
48 de ore înainte de adunare, sub sancțiunea pierderii
exercițiului dreptului de vot în acea adunare. Împuternicirile vor
fi reținute de Companie, făcându-se mențiune despre aceasta în
procesul-verbal.
(10) Membrii consiliului de administrație, directorii cu sau fără
atribuții delegate de consiliul de administrație ori funcționarii
Companiei nu îi pot reprezenta pe acționari, sub sancțiunea
nulității hotărârii, dacă, fără votul acestora, nu s-ar fi obținut
majoritatea cerută.
(11) Acționarii care nu au capacitate de exercițiu, precum și
persoanele juridice pot fi reprezentați/reprezentate prin
reprezentanții lor legali care, la rândul lor, pot da altor persoane
împuternicire pentru respectiva adunare generală.
CAPITOLUL V
Consiliul de administrație
ARTICOLUL 18
Organizare

(1) Compania este administrată de către un consiliu de
administrație format din 9 (nouă) administratori, aceștia fiind
aleși de adunarea generală ordinară a acționarilor pe o perioadă
de 4 (patru) ani, cu posibilitatea de a fi realeși. Consiliul de
administrație este condus de către un președinte care este și
directorul general al Companiei.
(2) Membrii consiliului de administrație pot fi aleși prin
utilizarea metodei votului cumulativ, în condițiile legii, iar pe
perioada cât statul român este acționar majoritar, reprezentanții
acestuia în adunarea generală a acționarilor vor aproba consiliul
de administrație compus din specialiști din cadrul Ministerului
Transporturilor și Infrastructurii și un specialist din cadrul
Ministerului Finanțelor Publice, desemnați prin ordin al
ministrului transporturilor și infrastructurii.
(3) Pentru ca numirea unui administrator să fie valabilă din
punct de vedere juridic, persoana numită trebuie să o accepte în
mod expres, în scris.
(4) Membrii consiliului de administrație au obligația de a-și
exercita mandatul cu prudența și diligența unui bun
administrator, cu loialitate, în interesul Companiei și nu au voie
să divulge informații confidențiale și secrete de afaceri ale
Companiei.
(5) Administratorii pot avea calitatea de acționar.
(6) În caz de vacanță a unuia sau a mai multor posturi de
administrator, consiliul de administrație — deliberând în
prezența a două treimi din numărul membrilor acestuia și cu
majoritatea membrilor prezenți — procedează la numirea unor
administratori provizorii, până la întrunirea adunării generale
ordinare a acționarilor. Dacă vacanța mai multor posturi de
administrator determină scăderea numărului administratorilor
sub minimul legal, administratorii rămași convoacă de îndată
adunarea generală ordinară a acționarilor, pentru a completa
numărul de membri ai consiliului de administrație.

MONITORUL OFICIAL AL ROMÂNIEI, PARTEA I, Nr. 421/19.VI.2009
(7) Consiliul de administrație se întrunește la sediul social al
Companiei ori de câte ori este necesar, dar cel puțin o dată la
3 luni.
(8) Convocarea consiliului de administrație va fi făcută de
către președintele consiliului de administrație, care va stabili
ordinea de zi, va veghea asupra informării adecvate a membrilor
consiliului de administrație cu privire la punctele aflate pe
ordinea de zi și va prezida întrunirea. În lipsa președintelui,
întrunirea consiliului de administrație va fi prezidată de către
vicepreședintele consiliului de administrație, ales de acesta.
Consiliul de administrație mai poate fi convocat la cererea
motivată a cel puțin 2 dintre membrii săi sau a directorului
general. În acest caz, ordinea de zi este stabilită de către autorii
cererii. Președintele consiliului de administrație este obligat să
dea curs unei astfel de cereri. Convocarea pentru întrunirea
consiliului de administrație va fi transmisă administratorilor cu
7 zile înainte de data întrunirii sau în alt termen, stabilit prin
decizie a consiliului de administrație. Convocarea va cuprinde
locul, data, ora unde se va ține ședința și ordinea de zi. Asupra
punctelor care nu sunt prevăzute pe ordinea de zi se pot lua
decizii doar în cazuri de urgență. În cazul în care pe ordinea de
zi este înscrisă dezbaterea problemelor de interes profesional,
economic, social, cultural sau sportiv, președintele consiliului de
administrație are obligația de a invita la aceste discuții
reprezentantul desemnat din partea sindicatului Companiei sau
pe cel al salariaților.
(9) Membrii consiliului de administrație pot fi reprezentați la
întrunirile acestuia doar de către alți membri ai săi. Un membru
prezent poate reprezenta un singur membru absent.
(10) Președintele consiliului de administrație numește un
secretar fie dintre membri consiliului de administrație, fie din
afara acestuia.
(11) Pentru valabilitatea deciziilor este necesară prezența a
cel puțin două treimi din numărul membrilor consiliului de
administrație.
(12) Deciziile consiliului de administrație vor fi luate cu
majoritatea voturilor membrilor prezenți.
(13) Președintele consiliului de administrație nu beneficiază
de vot decisiv în caz de paritate de voturi, în cazul deținerii
cumulative a funcției de președinte al consiliului de administrație
cu aceea de director general, propunerea supusă votului
considerându-se respinsă în această situație.
(14) Dezbaterile consiliului de administrație au loc conform
ordinii de zi stabilite și comunicate de președinte cu cel puțin 7
zile înainte de data ținerii ședinței.
(15) Dezbaterile se consemnează în procesul-verbal al
ședinței, care se scrie într-un registru, sigilat și parafat de
președintele consiliului de administrație.
(16) Ședințele consiliului de administrație pot fi înregistrate
atât audio, cât și video.
(17) Procesul-verbal se semnează de către președintele de
ședință și de către toți membrii consiliului de administrație
prezenți personal sau prin reprezentant la ședință.
(18) Pe baza procesului-verbal, secretarul consiliului de
administrație redactează decizia, care este semnată de
președintele sau, în lipsa acestuia, de vicepreședintele
consiliului de administrație și de secretar.

11

(19) Consiliul de administrație este însărcinat cu îndeplinirea
tuturor actelor necesare și utile pentru realizarea obiectului de
activitate al Companiei, cu excepția celor rezervate de lege
pentru adunarea generală a acționarilor.
(20) Informațiile privind structura acționariatului Companiei
vor fi puse la dispoziția acționarilor și a oricăror altor solicitanți,
la cererea și pe cheltuiala acestora, de către S.C. Depozitarul
Central — S.A. Consiliul de administrație este obligat să pună la
dispoziția acționarilor și a deținătorilor de obligațiuni, în aceleași
condiții, registrul ședințelor și deliberărilor adunărilor generale
și registrul obligațiunilor. Consiliul de administrație, la cerere,
poate elibera acționarilor fotocopii de pe raportul auditorului
financiar, precum și de pe alte documente prevăzute de lege.
(21) Membrii consiliului de administrație sunt solidar
răspunzători față de Companie pentru îndeplinirea tuturor
obligațiilor cu privire la organizarea, conducerea si gestionarea
activității Companiei. Consiliul de administrație răspunde față de
Companie pentru actele îndeplinite de către directorii cărora
le-au fost delegate atribuții de conducere sau de către
personalul încadrat, când dauna nu s-ar fi produs dacă ar fi
exercitat supravegherea impusă de îndatoririle ce îi revin potrivit
legii.
(22) Administratorii Companiei — membrii consiliului de
administrație sunt solidar răspunzători cu predecesorii lor
imediați dacă, având cunoștință de neregulile săvârșite de
aceștia, nu le denunță auditorului financiar. Răspunderea pentru
actele săvârșite sau pentru omisiuni nu se întinde și la
administratorii care au făcut să se constate, în registrul deciziilor
consiliului de administrație, împotrivirea lor și au încunoștințat
despre aceasta în scris auditorul financiar.
(23) În situația în care adunarea generală decide să
pornească acțiune în răspundere contra administratorilor,
mandatul acestora încetează de drept de la data adoptării
hotărârii și adunarea generală va proceda la înlocuirea lor.
(24) Persoana numită în funcția de administrator trebuie să
fie asigurată pentru răspundere profesională, la un nivel de
asigurare stabilit de adunarea generală a acționarilor.
(25) Nu pot fi administratori, directori cu atribuții delegate de
consiliul de administrație, auditori interni sau reprezentanți ai
Companiei persoanele care, potrivit legii, sunt incapabile sau
care au fost condamnate pentru gestiune frauduloasă, abuz de
încredere, fals, uz de fals, înșelăciune, delapidare, mărturie
mincinoasă, dare ori luare de mită, precum și pentru infracțiunile
prevăzute la art. 143—145 din Legea nr. 85/2006 privind
procedura insolvenței, cu modificările și completările ulterioare,
sau pentru cele prevăzute de art. 270 3 —282 1 din Legea
nr. 31/1990 privind societățile comerciale, republicată, cu
modificările și completările ulterioare. Dacă ulterior numirii, un
administrator este condamnat definitiv pentru una dintre
infracțiunile menționate mai sus, acesta este decăzut din dreptul
de a îndeplini funcția de administrator.
(26) Un administrator poate exercita concomitent cel mult
5 mandate de administrator și/sau de membru al consiliului de
supraveghere în societăți pe acțiuni al căror sediu se află pe
teritoriul României. Interdicția nu se referă la cazurile în care cel
ales în consiliul de administrație sau în consiliul de
supraveghere este proprietar a cel puțin unei pătrimi din totalul
acțiunilor respectivei societăți comerciale sau este membru în

12

MONITORUL OFICIAL AL ROMÂNIEI, PARTEA I, Nr. 421/19.VI.2009

consiliul de administrație ori în consiliul de supraveghere al unei
societăți pe acțiuni ce deține pătrimea arătată.
(27) Membrii consiliului de administrație și directorii
Companiei cărora le-au fost delegate atribuții de conducere de
către acesta nu vor putea fi, fără autorizarea consiliului de
administrație, directori, administratori, membri ai directoratului
ori ai consiliului de supraveghere, cenzori sau, după caz, auditori
interni ori asociați cu răspundere nelimitată, în alte societăți
concurente sau având același obiect de activitate, nici nu pot
exercita același comerț ori altul concurent, pe cont propriu sau
al altei persoane, sub pedeapsa revocării și răspunderii pentru
daune.
(28) Consiliul de administrație reprezintă Compania în
raporturile cu directorii cu atribuții delegate de consiliul de
administrație.
(29) Administratorul care are într-o anumită operațiune, direct
sau indirect, interese contrare intereselor Companiei trebuie să
îi înștiințeze despre aceasta pe ceilalți administratori și pe
auditorii interni și să nu ia parte la nicio deliberare privitoare la
această operațiune. Aceeași obligație o are administratorul în
cazul în care, într-o anumită operațiune, știe că sunt interesate
soția, rudele sau afinii săi până la gradul al patrulea inclusiv.
Administratorul care nu a respectat prevederile prezentului
alineat va răspunde de daunele ce au rezultat pentru Companie.
(30) În situația în care consiliul de administrație constată că,
în urma unor pierderi, stabilite prin situațiile financiare anuale
aprobate conform legii, activul net al Companiei, determinat ca
diferență între totalul activelor și totalul datoriilor acesteia, s-a
diminuat la mai puțin de jumătate din valoarea capitalului social
subscris, va convoca de îndată adunarea generală extraordinară
pentru a decide dacă se va recurge la reconstituirea capitalului,
limitarea lui la suma rămasă sau dizolvarea Companiei.
(31) Consiliul de administrație trebuie să prezinte auditorului
financiar și auditorilor interni, cu cel puțin 30 de zile înainte de
ziua stabilită pentru ședința adunării generale, situația financiară
anuală pentru exercițiul financiar precedent, însoțit de raportul
lor și de documentele justificative.
(32) Pe durata îndeplinirii mandatului, administratorii nu pot
încheia cu Compania un contract de muncă. În cazul în care
administratorii au fost aleși dintre salariații Companiei, contractul
individual de muncă se suspendă de la data alegerii, pe toată
durata mandatului. Administratorii vor încheia pe durata
mandatului și numai după ce statul român nu mai este acționar
contracte de administrație cu Compania, care vor fi semnate în
numele acesteia de către o persoană desemnată de adunarea
generală ordinară a acționarilor.
(33) Răspunderile și obligațiile administratorilor care
formează consiliul de administrație sunt reglementate de
dispozițiile Codului comercial și ale Codului civil, referitoare la
mandat, de cele speciale prevăzute în legea societăților
comerciale, precum și de cele cuprinse în prezentul statut și în
contractul de mandat.
(34) Remunerația, remunerația suplimentară și orice alte
avantaje ale membrilor consiliului de administrație sunt stabilite
prin hotărâre a adunării generale ordinare a acționarilor.

ARTICOLUL 19
Atribuții

(1) Consiliul de administrație are în principal următoarele
atribuții și competențe:
a) stabilește direcțiile principale de activitate și de dezvoltare
ale Companiei;
b) stabilește politicile contabile și sistemul de control
financiar, precum și aprobarea planificării financiare;
c) numește și revocă directorii cu atribuții delegate de
consiliul de administrație și le stabilește remunerația;
d) supraveghează activitatea directorilor cu atribuții delegate
de consiliul de administrație;
e) pregătește raportul anual, organizarea adunării generale
a acționarilor și implementarea hotărârilor acesteia;
f) introduce cerere pentru deschiderea procedurii insolvenței
Companiei, potrivit Legii nr. 85/2006, cu modificările și
completările ulterioare;
g) concepe și aplică strategii și politici de dezvoltare a
Companiei, stabilește tactica și strategia de marketing, precum
și politica internă și externă de prețuri și tarife pentru produsele
realizate și serviciile prestate de Companie;
h) negociază contractul colectiv de muncă și împuternicește
persoanele care să reprezinte patronatul în această operațiune;
i) aprobă tarifele percepute pentru activitățile de bază, în
condițiile legilor în vigoare;
j) aprobă regulamentul de organizare și funcționare a
Companiei, precum și regulamentul intern;
k) aprobă structura organizatorică, organigrama Companiei
cu numărul de posturi, normativul de constituire a
compartimentelor funcționale și de producție, stabilește
îndatoririle și responsabilitățile acestora;
l) aprobă operațiunile de încasări și plăți potrivit
competențelor acordate și prevederilor bugetului de venituri și
cheltuieli aprobate anual;
m) aprobă introducerea de noi tehnologii și modernizarea
celor existente;
n) aprobă operațiunile de cumpărare și vânzare de bunuri
potrivit competențelor acordate; aprobă încheierea contractelor
de închiriere (luare sau dare în chirie), aprobă încheierea sau
rezilierea contractelor potrivit competențelor acordate și
obiectului de activitate, cu limitarea că actele de dobândire,
înstrăinare, schimb sau de constituire în garanție a unor active
din categoria activelor imobilizate ale Companiei, a căror valoare
depășește, individual sau cumulat, pe durata unui exercițiu
financiar, 20% din totalul activelor imobilizate, mai puțin
creanțele, vor fi încheiate de consiliul de administrație numai
după aprobarea prealabilă de către adunarea generală
extraordinară a acționarilor. Închirierile de active corporale,
pentru o perioadă mai mare de un an, a căror valoare individuală
sau cumulată față de același cocontractant sau persoane
implicate ori care acționează în mod concertat depășește 20%
din valoarea totalului activelor imobilizate, mai puțin creanțele
la data încheierii actului juridic, precum și asocierile pe o
perioadă mai mare de un an, depășind aceeași valoare, se
aprobă, de asemenea, în prealabil de adunarea generală
extraordinară a acționarilor;

MONITORUL OFICIAL AL ROMÂNIEI, PARTEA I, Nr. 421/19.VI.2009
o) decide cu privire la împrumuturile bancare necesare
desfășurării activității curente a Companiei, la creditele
comerciale și garanții, conform competențelor stabilite de
adunarea generală a acționarilor;
p) organizează controlul pentru asigurarea integrității
gestiunii Companiei, aprobă comisiile de inventariere și de
scoatere din evidență a elementelor din patrimoniul Companiei
și aprobă lista de casări a imobilizărilor corporale ale Companiei;
q) aprobă cheltuielile de protocol peste limită, dacă este
cazul, conform prevederilor legale;
r) aprobă normativele de muncă și personal, normele
metodologice ce vizează aplicarea prevederilor contractului
colectiv de muncă, instrucțiunile și procedurile ce privesc
asigurarea calității și orice reglementări interne necesare bunei
desfășurări a activității Companiei;
s) propune modificări ale statutului,
t) alege și revocă vicepreședintele consiliului de
administrație;
u) aprobă scoaterea din funcțiune a mijloacelor fixe;
v) rezolvă orice alte probleme stabilite de adunarea generală
a acționarilor;
w) aprobă rapoartele periodice ale compartimentelor de
control din cadrul Companiei;
x) propune adunării generale extraordinare a acționarilor
reducerea sau majorarea capitalului social;
y) propune adunării generale a acționarilor fuzionarea,
divizarea, participarea la constituirea de noi persoane juridice
sau pentru asocierea cu alte persoane juridice ori fizice, în
conformitate cu reglementările în vigoare;
z) propune spre aprobare adunării generale extraordinare a
acționarilor înființarea sau desființarea unor sedii secundare:
sucursale, agenții, puncte de lucru, reprezentanțe ori alte
asemenea unități fără personalitate juridică.
aa) convoacă adunarea generală a acționarilor ori de câte
ori este nevoie.
(2) Consiliul de administrație poate crea comitete
consultative, formate din cel puțin 2 (doi) membri ai consiliului de
administrație, în condițiile și în cazurile prevăzute de lege.
(3) Consiliul de administrație poate delega atribuții de
conducere a Companiei, directorilor.
CAPITOLUL VI
Directorii
ARTICOLUL 20
Directorii

(1) Pe perioada în care statul este acționar majoritar,
directorul general este numit și revocat din funcție prin ordin al
ministrului transporturilor și infrastructurii și încheie pe durata
mandatului un contract de mandat, care are ca obiect
îndeplinirea unor obiective și criterii de performanță aprobate de
adunarea generală a acționarilor. Contractul de mandat este
încheiat între Companie, reprezentată de consiliul de
administrație, și directorul general.
(2) Directorii cu atribuții delegate de consiliul de administrație
sunt numiți și revocați de consiliul de administrație. Directorii cu
atribuții delegate de consiliul de administrație nu pot încheia cu

13

Compania contracte individuale de muncă pe durata
mandatului. În cazul în care aceștia au fost numiți dintre salariații
Companiei, contractul individual de muncă se suspendă de la
data numirii, pe perioada mandatului. Directorii cu atribuții
delegate de consiliul de administrație vor încheia contract de
mandat, care va fi semnat de o persoană desemnată de consiliul
de administrație.
(3) Directorii fără atribuții delegate de consiliul de
administrație sunt angajați de Companie potrivit prevederilor
Legii nr. 53/2003 — Codul muncii, cu modificările și completările
ulterioare.
(4) Directorii cu atribuții delegate de consiliul de administrație
pot fi dintre administratori sau din afara consiliului de
administrație.
(5) Consiliul de administrație poate delega directorilor atribuții
de conducere a Companiei. Directorul general va reprezenta
Compania în relația cu terții și în justiție, conform atribuțiilor sale.
(6) Pentru ca numirea unui director cu atribuții delegate de
consiliul de administrație să fie valabilă din punct de vedere
juridic, persoana numită trebuie să o accepte în mod expres, în
scris.
(7) Directorii cărora le-au fost delegate atribuții de către
consiliul de administrație trebuie să fie asigurați pentru
răspundere profesională, la un nivel de asigurare stabilit de
consiliul de administrație.
(8) Directorii cărora le-au fost delegate atribuții de către
consiliul de administrație sunt responsabili cu luarea tuturor
măsurilor aferente conducerii Companiei, în limitele obiectului
de activitate al Companiei și cu respectarea competențelor
exclusive rezervate de lege, de prezentul statut, precum și de
delegările acordate de consiliul de administrație.
(9) Directorul general are în principal următoarele atribuții:
a) propune numirea și, după caz, revocarea directorilor cu
atribuții delegate de consiliul de administrație;
b) angajează și, după caz, concediază, în condițiile legii,
personalul de execuție din cadrul Companiei, cu excepția
directorilor cu atribuții delegate de consiliul de administrație;
c) numește și, după caz, revocă directorii unităților
Companiei și celelalte persoane din conducerea
compartimentelor Companiei;
d) asigură conducerea operativă a Companiei împreună cu
directorii cu sau fără atribuții delegate de consiliul de
administrație;
e) reprezintă Compania în relațiile cu terții și semnează
actele ce o angajează față de aceștia, pe baza și în limitele
împuternicirilor date de consiliul de administrație și ale celor
conferite de legislația în vigoare;
f) prezintă consiliului de administrație propuneri privind
solicitarea de alocații bugetare pentru a fi aprobate de organele
competente;
g) exercită orice atribuții ce îi revin din regulamentul de
organizare și funcționare și din hotărârile consiliului de
administrație, precum și din prevederile legale.
(10) Modul de organizare a activității directorilor cărora le-au
fost delegate atribuții de către consiliul de administrație va fi
stabilit prin decizie a consiliului de administrație.

14

MONITORUL OFICIAL AL ROMÂNIEI, PARTEA I, Nr. 421/19.VI.2009

(11) Orice administrator poate solicita directorilor cărora le-au
fost delegate atribuții de către consiliul de administrație informații
cu privire la conducerea operativă a Companiei. Directorii cărora
le-au fost delegate atribuții de către consiliul de administrație au
obligația de a informa consiliul de administrație în mod regulat
și cuprinzător asupra operațiunilor întreprinse și asupra celor
avute în vedere.
(12) Acțiunea în răspundere contra directorilor cărora le-au
fost delegate atribuții de către consiliul de administrație aparține
adunării generale a acționarilor, care va decide cu majoritatea
voturilor exprimate în adunarea generală respectivă. Hotărârea
va putea fi luată chiar dacă problema răspunderii acestora nu
figurează în ordinea de zi. Adunarea desemnează cu aceeași
majoritate persoana însărcinată să exercite acțiunea în justiție.
Dacă acțiunea se pornește împotriva unui director căruia i-au
fost delegate atribuții de către consiliul de administrație, acesta
este suspendat de drept din funcție până la rămânerea definitivă
a hotărârii.
CAPITOLUL VII
Gestiunea Companiei
ARTICOLUL 21
Auditul financiar

(1) Situațiile financiare ale Companiei vor fi elaborate în
conformitate cu prevederile legale aplicabile în vigoare.
(2) Compania, prin adunarea generală ordinară a acționarilor,
va alege un auditor financiar cu care va încheia un contract de
prestări servicii.
(3) Auditorul financiar va avea în principal următoarele
atribuții:
a) verifică conformitatea activităților din Companie cu
politicile, programele și managementul acesteia, în conformitate
cu prevederile legale;
b) evaluează gradul de adecvare și aplicare a controalelor
financiare și nefinanciare dispuse și efectuate de către
conducerea Companiei în scopul creșterii eficienței activității
acesteia;
c) evaluează gradul de adecvare a datelor/informațiilor
financiare și nefinanciare destinate conducerii, pentru
cunoașterea realității din Companie;
d) protejează elementele patrimoniale bilanțiere și
extrabilanțiere și identifică metodele de prevenire a fraudelor și
pierderilor de orice fel.
(4) Auditorul financiar are obligația legală de a întocmi și de
a prezenta adunării generale a acționarilor un raport cu privire la
situațiile financiare anuale.
(5) Compania își organizează auditul intern potrivit normelor
elaborate de Camera Auditorilor Financiari din România.
(6) În cazul în care adunarea generală ordinară consideră
oportun, se vor putea alege 3 cenzori, care vor avea atribuțiile
prevăzute de lege.

CAPITOLUL VIII
Activitatea Companiei
ARTICOLUL 22
Finanțarea activității proprii

Pentru îndeplinirea obiectului de activitate și în conformitate
cu atribuțiile stabilite, Compania utilizează veniturile proprii de
finanțare, constituite conform legii, credite bancare, alocații
bugetare și alte surse financiare.
ARTICOLUL 23
Exercițiul financiar

Exercițiul financiar începe la data de 1 ianuarie și se încheie
la data de 31 decembrie a fiecărui an. Primul exercițiu financiar
începe la data constituirii Companiei.
ARTICOLUL 24
Personalul

(1) Angajarea și concedierea personalului, cu excepția
directorilor cu atribuții delegate de consiliul de administrație, se
fac de către directorul general, potrivit prevederilor Legii
nr. 53/2003, cu modificările și completările ulterioare.
(2) Plata salariilor și a impozitelor aferente, a cotelor de
asigurări sociale, precum și a altor obligații față de bugetul de
stat se va face potrivit legii.
(3) Drepturile și obligațiile personalului Companiei se
stabilesc prin regulamentul de organizare și funcționare și prin
regulamentul intern.
(4) Drepturile de salarizare și celelalte drepturi de personal
se stabilesc prin contractul colectiv de muncă sau de consiliul de
administrație pentru personalul numit de acesta.
(5) Pentru luarea unor decizii complexe, directorul general
poate atrage în activitatea de analiză consilieri și consultanți din
diferite sectoare de activitate, în condițiile legii.
ARTICOLUL 25
Amortizarea mijloacelor fixe

Consiliul de administrație stabilește, în condițiile legii, regimul
de amortizare a mijloacelor fixe.
ARTICOLUL 26
Evidența contabilă și situațiile financiare

(1) Compania asigură organizarea și conducerea
contabilității proprii.
(2) Răspunderea pentru neîndeplinirea obligațiilor prevăzute
la alin. (1) revine administratorilor Companiei.
(3) În cazul în care contabilitatea este condusă pe bază de
contract de prestări de servicii, încheiat cu persoane fizice sau
juridice, autorizate potrivit legii, membri ai Corpului Experților
Contabili și Contabililor Autorizați din România, răspunderea
pentru conducerea contabilității revine acestora, potrivit legii și
prevederilor contractuale.
(4) Organizarea și conducerea contabilității se vor efectua în
condițiile Legii contabilității nr. 82/1991, republicată, și ale
celorlalte acte normative în domeniu.

MONITORUL OFICIAL AL ROMÂNIEI, PARTEA I, Nr. 421/19.VI.2009
(5) Compania va întocmi situațiile financiare anuale,
repartizarea profitului făcându-se conform hotărârii adunării
generale ordinare a acționarilor și dispozițiilor legale în vigoare.
(6) Situațiile financiare anuale vor fi supuse aprobării adunării
generale, fiind însoțite de raportul consiliului de administrație,
de raportul auditorului financiar și de documente justificative ale
acestora. După aprobarea de către adunarea generală, aceste
situații financiare anuale, însoțite de procesul-verbal al ședinței
adunării generale, vor fi depuse la Oficiul Registrului Comerțului
de pe lângă Tribunalul Galați, prin grija consiliului de
administrație, în termen de 15 zile de la data ședinței adunării
generale.

15

(1) Profitul Companiei rămas după plata impozitului pe profit
va fi repartizat conform hotărârii adunării generale ordinare a
acționarilor și dispozițiilor legale în vigoare.
(2) Compania își constituie fond de rezervă și alte fonduri în
condițiile legii.
(3) Plata dividendelor cuvenite acționarilor se face de către
Companie, în condițiile legii, după aprobarea situațiilor financiare
anuale de către adunarea generală a acționarilor.
(4) În cazul înregistrării de pierderi, adunarea generală a
acționarilor va analiza cauzele și va hotărî în consecință.
(5) Suportarea pierderilor de către acționari se va face
proporțional cu aportul la capitalul social și în limita capitalului
social subscris.

b) declararea nulității Companiei;
c) falimentul Companiei;
d) hotărârea adunării generale a acționarilor;
e) hotărârea tribunalului, la cererea oricărui acționar, pentru
motive temeinice, precum neînțelegerile grave dintre acționari,
care împiedică funcționarea Companiei;
f) în urma pierderilor, dacă valoarea activului net, determinată
ca diferență între totalul activelor și datoriile Companiei, ajunge
să reprezinte mai puțin de jumătate din valoarea capitalului
social subscris și dacă, cel târziu până la încheierea exercițiului
financiar ulterior celui în care au fost constatate pierderile,
adunarea generală a acționarilor nu procedează la reducerea
capitalului social cu suma cel puțin egală cu cea a pierderilor
care nu au putut fi acoperite din rezerve sau la reconstituirea
activului net al Companiei până la nivelul unei valori cel puțin
egale cu jumătate din capitalul social subscris;
g) când capitalul social se reduce sub minimul legal, dacă
valoarea sa nu este adusă la un nivel cel puțin egal cu minimul
legal prin adoptarea unei hotărâri de majorare de capital în
același timp cu hotărârea de reducere a capitalului;
h) când numărul acționarilor scade sub minimul legal pentru
o perioadă mai mare de 9 luni;
i) alte cauze prevăzute de lege sau de prezentul statut.
(2) Dizolvarea Companiei trebuie să fie înscrisă la oficiul
registrului comerțului și publicată în Monitorul Oficial al
României, Partea a IV-a.

ARTICOLUL 28

ARTICOLUL 32

Registrele Companiei

Lichidarea

ARTICOLUL 27
Repartizarea profitului

Compania ține, prin grija consiliului de administrație,
respectiv a auditorului intern, registrele prevăzute de lege, cu
excepția registrului acționarilor, care va fi ținut prin grija Societății
Comerciale ăDepozitarul Central” — S.A., după admiterea la
tranzacționare.

(1) Dizolvarea Companiei are ca efect deschiderea
procedurii de lichidare.
(2) Lichidarea Companiei și repartizarea patrimoniului se fac
în condițiile legii, cu respectarea prevederilor Legii nr. 31/1990,
republicată, cu modificările și completările ulterioare.

CAPITOLUL IX
Asocierea, modificarea formei juridice, dizolvarea,
lichidarea și litigiile Companiei

ARTICOLUL 33

ARTICOLUL 29

Litigiile de orice fel apărute între Companie și acționarii săi se
soluționează de către instanțele judecătorești competente.

Asocierea

Compania poate încheia contracte de asociere cu persoane
juridice sau fizice, cu sau fără constituirea de noi persoane
juridice, în condițiile legii.
ARTICOLUL 30
Modificarea formei juridice

Compania își poate modifica forma juridică prin hotărâre a
adunării generale extraordinare a acționarilor.
ARTICOLUL 31
Dizolvarea

(1) Următoarele situații conduc la dizolvarea Companiei:
a) imposibilitatea realizării obiectului de activitate;

Litigiile

CAPITOLUL X
Dispoziții tranzitorii și finale
ARTICOLUL 34
Dispoziții tranzitorii și finale

Prevederile prezentului statut se completează cu dispozițiile
Legii nr. 31/1990, republicată, cu modificările și completările
ulterioare, ale Codului comercial, iar pe perioada în care statul
este acționar majoritar, și cu dispozițiile Ordonanței de urgență
a Guvernului nr. 79/2008 privind măsuri economico-financiare
la nivelul unor operatori economici, cu modificările și
completările ulterioare.

16

MONITORUL OFICIAL AL ROMÂNIEI, PARTEA I, Nr. 421/19.VI.2009
ARTICOLUL 35
Dispoziții tranzitorii și finale

(1) Prevederile din prezentul statut cărora le sunt aplicabile
dispozițiile legislației care reglementează piața de capital vor
intra în vigoare odată cu admiterea la tranzacționare a acțiunilor
Companiei în cadrul Bursei de Valori București.
(2) De la data admiterii la tranzacționare a acțiunilor în cadrul
Bursei de Valori București, prevederile prezentului statut se
completează cu dispozițiile Legii nr. 297/2004 privind piața de
capital, cu modificările și completările ulterioare, precum și ale
Regulamentului Comisiei Naționale a Valorilor Mobiliare
nr. 1/2006 privind emitenții și operațiunile cu valori mobiliare,

aprobat prin Ordinul Comisiei Naționale a Valorilor Mobiliare
nr. 23/2006.
(3) Până la admiterea la tranzacționare a acțiunilor emise de
Companie, registrul acționarilor Companiei va fi ținut prin grija
consiliului de administrație. După admiterea la tranzacționare a
acțiunilor Companiei, registrul acționarilor va fi ținut de
Societatea Comercială ăDepozitarul Central” — S.A., cu
respectarea legislației pieței de capital și a prezentului statut.
(4) Prezentul statut poate fi modificat prin hotărâre a adunării
generale extraordinare a acționarilor.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 421/19.VI.2009 conține 16 pagini.

Prețul: 3,20 lei

&JUYDGY|431430]
ISSN 1453—4495

