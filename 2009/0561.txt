Anul 177 (XXI) — Nr. 561

PARTEA I

LEGI, DECRETE, HOTĂRÂRI ȘI ALTE ACTE

Miercuri, 12 august 2009

SUMAR

Pagina
DECIZII ALE CURȚII CONSTITUȚIONALE
Decizia nr. 881 din 16 iunie 2009 referitoare la excepția de
neconstituționalitate a dispozițiilor Legii nr. 193/2007
privind modificarea și completarea Legii nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale
Legii nr. 169/1997 ......................................................

2–3

Decizia nr. 884 din 16 iunie 2009 referitoare la excepția de
neconstituționalitate a dispozițiilor art. 3851 alin. 1
lit. c), combinat cu art. 38514 alin. 1 din Codul de
procedură penală ......................................................

3–4

Decizia nr. 888 din 16 iunie 2009 referitoare la excepția de
neconstituționalitate a dispozițiilor art. 337 din Codul
de procedură penală ..................................................
Decizia nr. 902 din 23 iunie 2009 referitoare la excepția de
neconstituționalitate a dispozițiilor art. 2781 alin. 8
lit. a) și alin. 11 și ale art. 393 din Codul de procedură
penală ..........................................................................

4–5

5–6

Pagina
Decizia nr. 903 din 23 iunie 2009 referitoare la excepția de
neconstituționalitate a dispozițiilor art. 2781 alin. 7 și
alin. 8 lit. a) și b) din Codul de procedură penală ......
Decizia nr. 904 din 23 iunie 2009 referitoare la excepția de
neconstituționalitate a dispozițiilor art. 278 alin. 1 și 2
și ale art. 2781 alin. 1 din Codul de procedură penală ....
Decizia nr. 905 din 23 iunie 2009 referitoare la excepția de
neconstituționalitate a dispozițiilor art. 2781 alin. 8 lit. c)
din Codul de procedură penală ..................................
Decizia nr. 906 din 23 iunie 2009 referitoare la excepția de
neconstituționalitate a dispozițiilor art. 2781 alin. 2 din
Codul de procedură penală ........................................
Decizia nr. 907 din 23 iunie 2009 referitoare la excepția de
neconstituționalitate a dispozițiilor art. 2151 din Codul
penal ..........................................................................
Decizia nr. 945 din 25 iunie 2009 referitoare la excepția de
neconstituționalitate a dispozițiilor art. 504 din Codul
de procedură penală ..................................................

Rectificări ..............................................................................

7–8

8–10

11–12

12–13

14

15–16

16

2

MONITORUL OFICIAL AL ROMÂNIEI, PARTEA I, Nr. 561/12.VIII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 881
din 16 iunie 2009

referitoare la excepția de neconstituționalitate a dispozițiilor Legii nr. 193/2007 privind modificarea
și completarea Legii nr. 1/2000 pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii fondului funciar nr. 18/1991
și ale Legii nr. 169/1997
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor Legii nr. 193/2007 privind modificarea și
completarea Legii nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, excepție ridicată de Decebal Mihai
Vlădăianu-Wagner în Dosarul nr. 4.647/207/2008 al Tribunalului
Olt — Secția civilă.
La apelul nominal se prezintă personal autorul excepției,
lipsind celelalte părți, față de care procedura de citare a fost
legal îndeplinită.
Cauza se află în stare de judecată.
Autorul excepției arată că Legea nr. 193/2007 a avut o
apariție intempestivă, introducând termene scurte de depunere
a cererilor pentru reconstituirea dreptului de proprietate asupra
terenurilor agricole și celor forestiere și extinzând suprafețele
retrocedabile de la 50 de hectare, cum prevedea Legea
nr. 1/2000, la 100 de hectare. Această modificare legislativă este
de natură a crea discriminări între persoanele îndreptățite la
restituirea terenurilor, astfel că se impune constatarea
neconstituționalității dispozițiilor legale criticate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
critica vizând, în esență, chestiuni de aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 19 februarie 2009, pronunțată în Dosarul
nr. 4.647/207/2008, Tribunalul Olt — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor Legii nr. 193/2007
privind modificarea și completarea Legii nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
excepție ridicată de Decebal Mihai Vlădăianu-Wagner.
În motivarea excepției de neconstituționalitate autorul
face o descriere amănunțită a stării de fapt și o expunere pe larg
a opiniilor sale în legătură cu modul de aplicare a legilor fondului
funciar, cu trimitere directă la cazul său. Autorul este nemulțumit
de hotărârea pronunțată de instanța judecătorească în
soluționarea litigiului în care este parte, considerând că aceasta
încalcă art. 1 alin. (3) și (5), art. 44 alin. (2) și (3) și art. 46 din
Constituție.

Tribunalul Olt — Secția civilă nu își exprimă punctul de
vedere în legătură cu excepția de neconstituționalitate,
mărginindu-se să suspende soluționarea cauzei și să trimită
dosarul la Curtea Constituțională.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului arată că excepția de neconstituționalitate este neîntemeiată, textele de lege criticate fiind în
deplină concordanță cu dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile Legii nr. 193/2007 privind modificarea și completarea
Legii nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României, Partea I,
nr. 422 din 25 iunie 2007.
Autorul excepției de neconstituționalitate consideră că textele
de lege criticate contravin dispozițiilor constituționale cuprinse
în art. 11 alin. (1) și art. 20 alin. (2), precum și dispozițiilor art. 1
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că, în conformitate cu prevederile art. 2 alin. (1) și (2)
din Legea nr. 47/1992 privind organizarea și funcționarea Curții
Constituționale, aceasta asigură controlul de constituționalitate
a legilor, a ordonanțelor Guvernului, a tratatelor internaționale
și a regulamentelor Parlamentului, prin raportare la dispozițiile și
principiile Constituției. Așadar, nu intră sub incidența controlului
de constituționalitate exercitat de Curte aplicarea și interpretarea
legii, acestea fiind de resortul exclusiv al instanței de judecată
care judecă fondul cauzei, precum și, eventual, al instanțelor de
control judiciar, astfel cum rezultă din prevederile coroborate ale
art. 126 alin. (1) și (3) din Constituție.
În consecință, Curtea reține că în ceea ce privește sesizarea
sa cu controlul constituționalității unei interpretări date de o
instanță judecătorească dispozițiilor Legii nr. 193/2007, pentru
motivele mai sus arătate, este inadmisibilă.

MONITORUL OFICIAL AL ROMÂNIEI, PARTEA I, Nr. 561/12.VIII.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Legii nr. 193/2007 privind modificarea și
completarea Legii nr. 1/2000 pentru reconstituirea dreptului de proprietate asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale Legii nr. 169/1997, excepție ridicată de Decebal Mihai VlădăianuWagner în Dosarul nr. 4.647/207/2008 al Tribunalului Olt — Secția civilă.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 884
din 16 iunie 2009

referitoare la excepția de neconstituționalitate a dispozițiilor art. 3851 alin. 1 lit. c),
combinat cu art. 38514 alin. 1 din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 3851 lit. c), combinat cu art. 38514 alin. 1 din
Codul de procedură penală, excepție ridicată de Doina
Florentina Bolocan în Dosarul nr. 3.757/2/2007 al Înaltei Curți
de Casație și Justiție — Secția penală.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că autoarea
excepției a depus la dosar o cerere prin care solicită acordarea
unui nou termen în vederea angajării unui apărător.
Reprezentantul Ministerului Public se opune cererii de amânare.
Deliberând, Curtea respinge cererea de amânare.
Cauza este în stare de judecată.
Având cuvântul pe fond, reprezentantul Ministerului Public
pune concluzii de respingere a excepției de neconstituționalitate.

În motivarea excepției de neconstituționalitate se susține
că dispozițiile legale atacate contravin prevederilor art. 8 privind
pluralismul și partidele politice, art. 16 alin. (1) și (2) privind
egalitatea în drepturi și art. 21 privind accesul liber la justiție —
din Constituție și art. 6 din Convenția pentru apărarea drepturilor
omului și a libertăților fundamentale, deoarece limitează
exercitarea dreptului de a ataca hotărârile judecătorești, în
condițiile în care administrarea în recurs a altor probe în afara
înscrisurilor nu este permisă.
Înalta Curte de Casație și Justiție — Secția penală și-a
exprimat opinia în sensul că excepția de neconstituționalitate nu
este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 3851 lit. c),
combinat cu art. 38514 alin. 1 din Codul de procedură penală
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

având în vedere actele și lucrările dosarului, reține următoarele:
Prin Încheierea din 28 ianuarie 2009, pronunțată în Dosarul
nr. 3.757/2/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 3851 lit. c), combinat
cu art. 38514 alin. 1 din Codul de procedură penală.
Excepția a fost ridicată de Doina Florentina Bolocan,
inculpată în dosarul menționat.

C U R T E A,

4

MONITORUL OFICIAL AL ROMÂNIEI, PARTEA I, Nr. 561/12.VIII.2009

Obiectul excepției de neconstituționalitate, așa cum a fost
formulat, îl constituie dispozițiile art. 3851 lit. c), combinat cu
art. 38514 alin. 1 din Codul de procedură penală. În realitate, în
urma analizei susținerilor autorului excepției, Curtea constată că
obiectul excepției de neconstituționalitate îl constituie dispozițiile
art. 3851 alin. 1 lit. c), combinat cu art. 38514 alin. 1 din Codul de
procedură penală, dispoziții ce au următorul conținut:
— Art. 3851 alin. 1 lit. c): ăPot fi atacate cu recurs: [...]
c) sentințele pronunțate de curțile de apel și Curtea Militară de
Apel.”;
— Art. 38514 alin. 1: ăInstanța verifică hotărârea atacată pe
baza lucrărilor și materialului din dosarul cauzei și a oricăror
înscrisuri noi, prezentate la instanța de recurs.”
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor legale criticate, prin raportare la critici similare.
Astfel, în ceea ce privește dispozițiile art. 3851 alin. 1 lit. c) din

Codul de procedură penală, Curtea s-a pronunțat prin Decizia
nr. 136 din 5 octombrie 1999, publicată în Monitorul Oficial al
României, Partea I, nr. 557 din 15 noiembrie 1999, și prin
Decizia nr. 457 din 28 octombrie 2004, publicată în Monitorul
Oficial al României, Partea I, nr. 36 din 12 ianuarie 2005,
constatând că sunt constituționale, pentru motivele acolo
arătate. În ceea ce privește dispozițiile art. 38514 alin. 1 din
Codul de procedură penală, Curtea s-a pronunțat prin Decizia
nr. 1.069 din 14 octombrie 2008, publicată în Monitorul Oficial al
României, Partea I, nr. 769 din 17 noiembrie 2008, constatând
că sunt în acord cu dispozițiile Legii fundamentale.
Întrucât nu au intervenit elemente noi de natură să conducă
la schimbarea jurisprudenței Curții, atât soluțiile, cât și
considerentele deciziilor menționate își păstrează valabilitatea și
în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3851 alin. 1 lit. c), combinat cu art. 38514 alin. 1 din Codul de
procedură penală, excepție ridicată de Doina Florentina Bolocan în Dosarul nr. 3.757/2/2007 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 888
din 16 iunie 2009

referitoare la excepția de neconstituționalitate a dispozițiilor art. 337
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 337 din Codul de procedură penală, excepție
ridicată de Emil Florin Giurgea în Dosarul nr. 2.265/303/2009 al
Judecătoriei Sectorului 6 București — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 5 martie 2009, pronunțată în Dosarul
nr. 2.265/303/2009, Judecătoria Sectorului 6 București —
Secția penală a sesizat Curtea Constituțională cu excepția
de neconstituționalitate a prevederilor art. 337 din Codul de
procedură penală.
Excepția a fost ridicată de Emil Florin Giurgea, inculpat în
dosarul menționat.
În motivarea excepției de neconstituționalitate se susține
că dispozițiile legale atacate contravin prevederilor art. 20
alin. (2) referitoare la tratatele internaționale privind drepturile
omului, art. 21 alin. (3) privind accesul liber la justiție, art. 24
privind dreptul la apărare și art. 124 alin. (2) privind înfăptuirea
justiției — din Constituția României, deoarece instituie
posibilitatea pornirii procesului penal împotriva unei persoane
direct în faza de judecată, fără existența fazei de urmărire
penală, ceea ce îl lipsește pe inculpat de posibilitatea de a se
apăra în mod eficient.

MONITORUL OFICIAL AL ROMÂNIEI, PARTEA I, Nr. 561/12.VIII.2009
Judecătoria Sectorului 6 București — Secția penală și-a
exprimat opinia în sensul că excepția de neconstituționalitate nu
este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 337 din
Codul de procedură penală sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

5

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 337 din Codul de procedură penală, dispoziții ce
au următorul conținut: ăÎn cursul judecății, când se descoperă
date cu privire la participarea și a unei alte persoane la
săvârșirea faptei prevăzute de legea penală pusă în sarcina
inculpatului sau date cu privire la săvârșirea unei fapte
prevăzute de legea penală de către o altă persoană, dar în
legătură cu fapta inculpatului, procurorul poate cere extinderea
procesului penal cu privire la acea persoană.
Dispozițiile art. 336 se aplică în mod corespunzător.”
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor legale atacate, prin raportare la critici similare.
Astfel, prin Decizia nr. 257 din 17 iunie 2004, publicată în
Monitorul Oficial al României, Partea I, nr. 653 din 20 iulie 2004,
Curtea Constituțională a constatat că dispozițiile legale atacate
sunt constituționale, pentru motivele acolo arătate.
Întrucât nu au intervenit elemente noi de natură să conducă
la schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 337 din Codul de procedură penală, excepție ridicată de Emil
Florin Giurgea în Dosarul nr. 2.265/303/2009 al Judecătoriei Sectorului 6 București — Secția penală.
Definitivă și general obligatorie.
Pronunțată în ședința publică din data de 16 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 902
din 23 iunie 2009

referitoare la excepția de neconstituționalitate a dispozițiilor art. 2781 alin. 8 lit. a) și alin. 11
și ale art. 393 din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate a
dispozițiilor art. 2781 alin. 8 lit. a) și alin. 11 și ale art. 393 din
Codul de procedură penală, excepție ridicată de Ștefania
Hotopilă în Dosarul nr. 2.272/285/2008 al Tribunalului Suceava —
Secția penală.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 14 noiembrie 2008, pronunțată în Dosarul
nr. 2.272/285/2008, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. a) și
alin. 11 și ale art. 393 din Codul de procedură penală.
Excepția a fost ridicată de Ștefania Hotopilă cu ocazia

6

MONITORUL OFICIAL AL ROMÂNIEI, PARTEA I, Nr. 561/12.VIII.2009

soluționării recursului formulat împotriva unei sentințe prin care
a fost respinsă plângerea împotriva unei rezoluții de neîncepere
a urmăririi penale.
În motivarea excepției de neconstituționalitate autorul
acesteia susține că prevederile de lege criticate încalcă
egalitatea în drepturi și dreptul la apărare, întrucât nu
reglementează modalitatea prin care persoana cu privire la care
judecătorul, prin hotărâre definitivă, a decis că nu este cazul să
se înceapă ori să se redeschidă urmărirea penală mai poate fi
urmărită pentru aceeași faptă în cazul în care se descoperă
fapte sau împrejurări noi ce nu au fost cunoscute de organul de
urmărire penală.
Tribunalul Suceava — Secția penală apreciază că excepția
de neconstituționalitate este neîntemeiată, întrucât textele de
lege criticate nu aduc atingere dispozițiilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că dispozițiile art. 2781 alin. 8
lit. a) și alin. 11 și ale art. 393 din Codul de procedură penală
sunt constituționale, întrucât nu încalcă prevederile din Legea
fundamentală invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2781 alin. 8 lit. a) și alin. 11 din Codul de
procedură penală, modificate prin Legea nr. 356/2006 pentru
modificarea și completarea Codului de procedură penală,

precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, și ale
art. 393 din același Cod, având următorul cuprins:
— Art. 2781 alin. 8 lit. a) și alin. 11: ăJudecătorul pronunță
una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată; [...]
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.”;
— Art. 393: ăHotărârile judecătorești definitive pot fi supuse
revizuirii, atât cu privire la latura penală, cât și cu privire la latura
civilă.
Când o hotărâre privește mai multe infracțiuni sau mai multe
persoane, revizuirea se poate cere pentru oricare dintre fapte
sau dintre făptuitori.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 privind egalitatea în drepturi și ale art. 24 referitoare
la dreptul la apărare.
Examinând excepția de neconstituționalitate, Curtea
constată că autorul excepției solicită în realitate completarea
textelor de lege criticate, în sensul reglementării modalității prin
care persoana cu privire la care judecătorul, prin hotărâre
definitivă, a decis că nu este cazul să se înceapă ori să se
redeschidă urmărirea penală mai poate fi urmărită pentru
aceeași faptă în cazul în care se descoperă fapte sau
împrejurări noi ce nu au fost cunoscute de organul de urmărire
penală. O asemenea solicitare nu intră însă în competența de
soluționare a Curții Constituționale, care, conform art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
Prin urmare, excepția de neconstituționalitate a dispozițiilor
art. 2781 alin. 8 lit. a) și alin. 11 și ale art. 393 din Codul de
procedură penală urmează a fi respinsă ca fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781 alin. 8 lit. a) și alin. 11 și ale art. 393
din Codul de procedură penală, excepție ridicată de Ștefania Hotopilă în Dosarul nr. 2.272/285/2008 al Tribunalului Suceava —
Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 561/12.VIII.2009

7

CURTEA CONSTITUȚIONALĂ

D E C I Z I A Nr. 903
din 23 iunie 2009

referitoare la excepția de neconstituționalitate a dispozițiilor art. 2781 alin. 7 și alin. 8 lit. a) și b)
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 alin. 7 și alin. 8 lit. a) și b) din Codul de
procedură penală, excepție ridicată de Ion Criveanu în Dosarul
nr. 142/288/2008 al Judecătoriei Râmnicu Vâlcea — Secția
penală și în Dosarul nr. 1.425/223/2008 al Judecătoriei
Drăgășani — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autorul excepției a
transmis o cerere privind strigarea cauzei după ora 11,00
întrucât vine de la Drăgășani cu mijloace de transport în comun.
Reprezentantul Ministerului Public nu se opune cererii de
lăsare mai la urmă a cauzei.
Curtea, deliberând, respinge cererea de strigare a cauzei
după ora 11,00.
Curtea, având în vedere că excepțiile de neconstituționalitate
ridicate în dosarele nr. 65D/2009 și nr. 84D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 84D/2009 la Dosarul
nr. 65D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
făcând trimitere, în acest sens, la jurisprudența în materie a
Curții Constituționale.
La sfârșitul ședinței se prezintă autorul excepției, care solicită
Curții să se pronunțe și asupra excepției de neconstituționalitate
a dispozițiilor art. 72 alin. 2, art. 77, art. 771 alin. 4, art. 86 alin. 3,
art. 88 alin. 2 și art. 279 alin. 2 din Codul de procedură penală,
întrucât, în mod eronat, atât Judecătoria Râmnicu Vâlcea —
Secția penală, cât și Judecătoria Drăgășani — Secția penală au
respins cererea de sesizare a Curții Constituționale cu privire la
excepția de neconstituționalitate a acestor dispoziții de lege ca
neavând legătură cu soluționarea cauzelor respective.
C U R T E A,

având în vedere actele și lucrările dosarelor, reține următoarele:
Prin Încheierea din 7 noiembrie 2008, pronunțată în Dosarul
nr. 142/288/2008, Judecătoria Râmnicu Vâlcea — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 7 și alin. 8
lit. a) și b) din Codul de procedură penală. Excepția a fost
ridicată de Ion Criveanu cu ocazia soluționării plângerii împotriva
unei rezoluții de neîncepere a urmăririi penale.

Prin Încheierea din 17 noiembrie 2008, pronunțată în Dosarul
nr. 1.425/223/2008, Judecătoria Drăgășani — Secția penală
a sesizat Curtea Constituțională cu excepția de
neconstituționalitate a dispozițiilor art. 2781 alin. 7 și alin. 8
lit. a) și b) din Codul de procedură penală. Excepția a fost
ridicată de Ion Criveanu cu ocazia soluționării plângerii împotriva
unei rezoluții de neîncepere a urmăririi penale.
În motivarea excepției de neconstituționalitate autorul
acesteia susține, în esență, că dispozițiile de lege criticate
încalcă egalitatea în drepturi, accesul liber la justiție, dreptul la
un proces echitabil, dreptul la un recurs efectiv, dreptul la
apărare, legalitatea pedepsei, dreptul la respectarea vieții
private și de familie, libertatea de gândire, de conștiință și de
religie, libertatea de exprimare, libertatea de întrunire și de
asociere, dreptul la căsătorie, condițiile și limitele restrângerii
exercițiului unor drepturi sau al unor libertăți, întrucât judecătorul
verifică rezoluția sau ordonanța atacată doar pe baza lucrărilor
și a materialului din dosarul cauzei și a oricăror înscrisuri noi
prezentate, persoana vătămată neputând solicita proba cu
martori sau alte probe necesare unei juste soluționări a cauzei.
Judecătoria Râmnicu Vâlcea — Secția penală apreciază
că excepția de neconstituționalitate este neîntemeiată, întrucât
dispozițiile de lege criticate nu încalcă prevederile constituționale
invocate de autorul excepției.
Judecătoria Drăgășani — Secția penală apreciază că
excepția de neconstituționalitate este neîntemeiată, întrucât
dispozițiile de lege criticate nu încalcă prevederile constituționale
invocate de autorul excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor
din Legea fundamentală invocate. Face trimitere, în acest sens,
la deciziile Curții Constituționale nr. 141/2006, nr. 240/2007 și
nr. 842/2007. Mai arată că dispozițiile art. 53 din Constituție nu
au incidență în cauza de față.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2781 alin. 7 și alin. 8 lit. a) și b) din Codul de
procedură penală, având în vedere că prin încheierile de
sesizare, atât Judecătoria Râmnicu Vâlcea — Secția penală, cât
și Judecătoria Drăgășani — Secția penală au respins cererea
de sesizare a Curții Constituționale cu privire la excepția de

8

MONITORUL OFICIAL AL ROMÂNIEI, PARTEA I, Nr. 561/12.VIII.2009

neconstituționalitate a dispozițiilor art. 72 alin. 2, art. 77, art. 771
alin. 4, art. 86 alin. 3, art. 88 alin. 2 și art. 279 alin. 2 din Codul
de procedură penală, considerând că acestea nu au legătură cu
soluționarea cauzelor respective. Prin urmare, Curtea se va
pronunța numai asupra constituționalității dispozițiilor art. 2781
alin. 7 și alin. 8 lit. a) și b) din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă”.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) privind egalitatea în drepturi, ale art. 21
referitoare la accesul liber la justiție și la dreptul la un proces
echitabil, ale art. 24 alin. (1) privind dreptul la apărare, ale art. 53
referitoare la restrângerea exercițiului unor drepturi sau al unor

libertăți, ale art. 124 alin. (2) privind înfăptuirea justiției și ale
art. 126 referitoare la instanțele judecătorești, precum și a
prevederilor art. 6—13 din Convenția pentru apărarea drepturilor
omului și a libertăților fundamentale privind dreptul la un proces
echitabil, legalitatea pedepsei, dreptul la respectarea vieții
private și de familie, libertatea de gândire, de conștiință și de
religie, libertatea de exprimare, libertatea de întrunire și de
asociere, dreptul la căsătorie și dreptul la un recurs efectiv.
Examinând excepția de neconstituționalitate, Curtea
constată că dispozițiile art. 2781 alin. 7 și alin. 8 lit. a) și b) din
Codul de procedură penală au mai fost supuse controlului
instanței de contencios constituțional, prin raportare la aceleași
prevederi din Legea fundamentală și la dispozițiile art. 6 din
Convenția pentru apărarea drepturilor omului și a libertăților
fundamentale, invocate și în prezenta cauză, și cu motivări
similare. Astfel, prin Decizia nr. 1.277 din 25 noiembrie 2008,
publicată în Monitorul Oficial al României, Partea I, nr. 16 din
9 ianuarie 2009, Curtea a respins ca neîntemeiată critica de
neconstituționalitate a dispozițiilor art. 2781 alin. 7 și alin. 8 lit. a)
și b) din Codul de procedură penală, pentru motivele acolo
arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
Dispozițiile art. 7—13 din Convenția pentru apărarea
drepturilor omului și a libertăților fundamentale nu sunt aplicabile
în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 și alin. 8 lit. a) și b) din Codul de procedură
penală, excepție ridicată de Ion Criveanu în Dosarul nr. 142/288/2008 al Judecătoriei Râmnicu Vâlcea — Secția penală și în
Dosarul nr. 1.425/223/2008 al Judecătoriei Drăgășani — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 904
din 23 iunie 2009

referitoare la excepția de neconstituționalitate a dispozițiilor art. 278 alin. 1 și 2
și ale art. 2781 alin. 1 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 278 alin. 1 și 2 și ale art. 2781 alin. 1 din Codul
de procedură penală, excepție ridicată de Nicolae Răzvan Micul
în Dosarul nr. 13.832/197/2008 al Judecătoriei Brașov, de
Gheorghe Moroșan în Dosarul nr. 1.642/206/2008 al Tribunalului
Suceava — Secția penală și de Marin Frunză în Dosarul
nr. 2.010/233/2008 al Judecătoriei Galați.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 561/12.VIII.2009
Magistratul-asistent referă Curții că autorul excepției Nicolae
Răzvan Micul a transmis Curții note scrise prin care solicită
admiterea excepției de neconstituționalitate.
Curtea, având în vedere că excepțiile de neconstituționalitate
ridicate în dosarele nr. 115D/2009, nr. 151D/2009 și
nr. 292D/2009 au obiect parțial identic, pune în discuție, din
oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 151D/2009 și nr. 292D/2009 la
Dosarul nr. 115D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 9 decembrie 2008, pronunțată în Dosarul
nr. 13.832/197/2008, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 278 alin. 1 și 2 și ale art. 2781 alin. 1 din
Codul de procedură penală. Excepția a fost ridicată de Nicolae
Răzvan Micul cu ocazia soluționării plângerii împotriva unei
rezoluții de neîncepere a urmăririi penale.
Prin Încheierea din 12 decembrie 2008, pronunțată în
Dosarul nr. 1.642/206/2008, Tribunalul Suceava — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Gheorghe
Moroșan cu ocazia soluționării recursului formulat împotriva
sentinței prin care a fost respinsă plângerea împotriva unei
ordonanțe a procurorului ierarhic superior de infirmare a unei
ordonanțe de scoatere de sub urmărire penală.
Prin Încheierea din 9 decembrie 2008, pronunțată în Dosarul
nr. 2.010/233/2008, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 2781 alin. 1 din Codul de procedură penală.
Excepția a fost ridicată de Marin Frunză cu ocazia soluționării
plângerii împotriva unei ordonanțe prin care a fost respinsă
cererea de recuzare a unui lucrător de poliție, precum și
împotriva ordonanței procurorului ierarhic superior.
În motivarea excepției de neconstituționalitate autorul
acesteia Nicolae Răzvan Micul susține că art. 278 alin. 1 și 2 și
art. 2781 alin. 1 din Codul de procedură penală încalcă accesul
liber la justiție, dreptul la un proces echitabil și la soluționarea
cauzelor într-un termen rezonabil, precum și dreptul la un recurs
efectiv, întrucât dreptul cetățeanului de acces direct și neîngrădit
la o instanță de judecată este golit de conținut în condițiile în
care procurorul ierarhic superior poate infirma soluția
procurorului de caz, fixând termene pentru finalizarea
cercetărilor care nu sunt respectate, iar legea nu prevede niciun
fel de sancțiuni în cazul tergiversării soluționării unei cauze.
Autorii excepției Gheorghe Moroșan și Marin Frunză arată că
art. 2781 alin. 1 din Codul de procedură penală, întrucât nu
prevede posibilitatea atacării în fața judecătorului și a altor acte
ale procurorului în afara rezoluțiilor și ordonanțelor de
netrimitere în judecată, inclusiv actul procurorului ierarhic
superior prin care acesta admite plângerea împotriva rezoluției
sau ordonanței procurorului de netrimitere în judecată și dispune
redeschiderea urmăririi penale, încalcă dispozițiile constituționale
ale art. 1 — ăStatul român”, ale art. 4 — ăUnitatea poporului și
egalitatea între cetățeni”, ale art. 15 — ăUniversalitatea”, ale
art. 16 — ăEgalitatea în drepturi”, ale art. 21 — ăAccesul liber la
justiție”, ale art. 24 — ăDreptul la apărare”, ale art. 53 —
ăRestrângerea exercițiului unor drepturi sau al unor libertăți”, ale
art. 124 — ăÎnfăptuirea justiției”, ale art. 126 — ăInstanțele
judecătorești” și ale art. 148 — ăIntegrarea în Uniunea
Europeană”, precum și ale art. 11 — ăDreptul internațional și

9

dreptul intern” și ale art. 20 — ăTratatele internaționale privind
drepturile omului” raportate la prevederile art. 1 — ăObligația de a
respecta drepturile omului”, ale art. 6 — ăDreptul la un proces
echitabil”, ale art. 13 — ăDreptul la un recurs efectiv”, ale art. 14 —
ăInterzicerea discriminării” și ale art. 17 — ăInterzicerea abuzului
de drept” din Convenția pentru apărarea drepturilor omului și a
libertăților fundamentale, respectiv prevederile art. 1 privind
egalitatea în drepturi, ale art. 2 referitoare la interzicerea
discriminării, ale art. 6 cu privire la dreptul oricărei persoane de
a-i fi recunoscută calitatea de subiect de drept, ale art. 7
referitoare la egalitatea în fața legii, ale art. 8 instituind dreptul
la un recurs efectiv, ale art. 10 privind dreptul la un proces
echitabil, ale art. 11 referitoare la prezumția de nevinovăție și
ale art. 30 cu privire la interzicerea abuzului de drept din
Declarația Universală a Drepturilor Omului.
Judecătoria Brașov apreciază ca neîntemeiată excepția de
neconstituționalitate, întrucât textele de lege criticate nu aduc
atingere dispozițiilor din Constituție și din Convenția pentru
apărarea drepturilor omului și a libertăților fundamentale
invocate de autorul excepției.
Tribunalul Suceava — Secția penală consideră că excepția
de neconstituționalitate este neîntemeiată, deoarece art. 2781
alin. 1 din Codul de procedură penală nu aduce atingere
dispozițiilor din Legea fundamentală invocate. Mai arată că
autorul excepției urmărește, în realitate, completarea textului de
lege criticat, în sensul de a permite atacarea în fața judecătorului
și a ordonanței de infirmare a rezoluției sau ordonanței de
netrimitere în judecată, aspect care excedează competenței
Curții Constituționale, ținând de domeniul exclusiv al
legiuitorului.
Judecătoria Galați apreciază ca neîntemeiată excepția de
neconstituționalitate, întrucât art. 2781 alin. 1 din Codul de
procedură penală nu aduce atingere dispozițiilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile
art. 1, 4, 16, 20, 21, 124 și 126 din Legea fundamentală și nici
dispozițiile art. 6 și 14 din Convenția pentru apărarea drepturilor
omului și a libertăților fundamentale. Face trimitere, în acest
sens, la deciziile Curții Constituționale nr. 405/2005,
nr. 598/2005, nr. 141/2006, nr. 232/2007, nr. 667/2007,
nr. 674/2007 și nr. 355/2008. Arată că celelalte prevederi din
Constituție invocate nu au incidență în cauză. În plus, critica de
neconstituționalitate este formulată din perspectiva unei omisiuni
de reglementare. Or, modificarea și completarea textului de lege
excedează competenței Curții Constituționale, fiind atributul
exclusiv al legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 278 alin. 1 și 2 din Codul de procedură penală,
modificate prin Legea nr. 281/2003 privind modificarea și
completarea Codului de procedură penală și a unor legi

10

MONITORUL OFICIAL AL ROMÂNIEI, PARTEA I, Nr. 561/12.VIII.2009

speciale, publicată în Monitorul Oficial al României, Partea I,
nr. 468 din 1 iulie 2003, și ale art. 2781 alin. 1 din același Cod,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006. Potrivit dispozitivului
Încheierii din 12 decembrie 2008, pronunțată de Tribunalul
Suceava — Secția penală, obiectul excepției de
neconstituționalitate îl constituie prevederile art. 2781 din Codul
de procedură penală. Din considerentele respectivei încheieri,
precum și din notele scrise ale autorului excepției, reiese, însă,
că acesta critică numai dispozițiile alin. 1 al art. 2781 din Codul
de procedură penală. Prin urmare, Curtea se va pronunța numai
asupra dispozițiilor art. 278 alin. 1 și 2 și ale art. 2781 alin. 1 din
Codul de procedură penală, care au următorul cuprins:
— Art. 278 alin. 1 și 2: ăPlângerea împotriva măsurilor luate
sau a actelor efectuate de procuror ori efectuate pe baza
dispozițiilor date de acesta se rezolvă de prim-procurorul
parchetului sau, după caz, de procurorul general al parchetului
de pe lângă curtea de apel ori de procurorul șef de secție al
Parchetului de pe lângă Curtea Supremă de Justiție.
În cazul când măsurile și actele sunt ale prim-procurorului ori
ale procurorului general al parchetului de pe lângă curtea de
apel sau ale procurorului șef de secție al Parchetului de pe lângă
Curtea Supremă de Justiție ori au fost luate sau efectuate pe
baza dispozițiilor date de către aceștia, plângerea se rezolvă de
procurorul ierarhic superior.”;
— Art. 2781 alin. 1: ăDupă respingerea plângerii făcute
conform art. 275—278 împotriva rezoluției de neîncepere a
urmăririi penale sau a ordonanței ori, după caz, a rezoluției de
clasare, de scoatere de sub urmărire penală sau de încetare a
urmăririi penale, date de procuror, persoana vătămată, precum
și orice alte persoane ale căror interese legitime sunt vătămate
pot face plângere, în termen de 20 de zile de la data comunicării
de către procuror a modului de rezolvare, potrivit art. 277 și 278,
la judecătorul de la instanța căreia i-ar reveni, potrivit legii,
competența să judece cauza în primă instanță. Plângerea poate
fi făcută și împotriva dispoziției de netrimitere în judecată
cuprinse în rechizitoriu.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 — ăStatul român”, ale art. 4 — ăUnitatea poporului și
egalitatea între cetățeni”, ale art. 15 — ăUniversalitatea”, ale
art. 16 — ăEgalitatea în drepturi”, ale art. 21 — ăAccesul liber la
justiție”, ale art. 24 — ăDreptul la apărare”, ale art. 53 —
ăRestrângerea exercițiului unor drepturi sau al unor libertăți”, ale
art. 124 — ăÎnfăptuirea justiției”, ale art. 126 — ăInstanțele

judecătorești” și ale art. 148 — ăIntegrarea în Uniunea
Europeană”, precum și ale art. 11 — ăDreptul internațional și
dreptul intern” și ale art. 20 — ăTratatele internaționale privind
drepturile omului” raportate la prevederile art. 1 — ăObligația de
a respecta drepturile omului”, ale art. 6 — ăDreptul la un proces
echitabil”, ale art. 13 — ăDreptul la un recurs efectiv”, ale art. 14
— ăInterzicerea discriminării” și ale art. 17 — ăInterzicerea
abuzului de drept” din Convenția pentru apărarea drepturilor
omului și a libertăților fundamentale, respectiv la prevederile
art. 1 privind egalitatea în drepturi, ale art. 2 referitoare la
interzicerea discriminării, ale art. 6 cu privire la dreptul oricărei
persoane de a-i fi recunoscută calitatea de subiect de drept, ale
art. 7 referitoare la egalitatea în fața legii, ale art. 8 instituind
dreptul la un recurs efectiv, ale art. 10 privind dreptul la un
proces echitabil, ale art. 11 referitoare la prezumția de
nevinovăție și ale art. 30 cu privire la interzicerea abuzului de
drept din Declarația Universală a Drepturilor Omului.
Examinând excepția de neconstituționalitate, Curtea
constată că autorul excepției Nicolae Răzvan Micul critică, în
realitate, modul de aplicare a dispozițiilor de lege atacate.
Eventualele abuzuri ale organelor de urmărire penală, la care
face referire în motivarea excepției și care constituie cauza
nemulțumirii autorului acesteia, nu pot constitui însă motive de
neconstituționalitate a dispozițiilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare, în
cadrul căilor de atac prevăzute de lege.
Totodată, autorii excepției Gheorghe Moroșan și Marin
Frunză solicită completarea art. 2781 alin. 1 din Codul de
procedură penală, în sensul de a reglementa posibilitatea
atacării în fața judecătorului nu numai a rezoluțiilor sau
ordonanțelor de netrimitere în judecată, ci și a altor acte ale
procurorului, precum și a actului procurorului ierarhic superior
prin care acesta admite plângerea împotriva rezoluției sau
ordonanței procurorului de netrimitere în judecată, infirmă actul
atacat și dispune redeschiderea urmăririi penale. O asemenea
solicitare nu intră însă în competența de soluționare a Curții
Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.
Prin urmare, excepția de neconstituționalitate a dispozițiilor
art. 278 alin. 1 și 2 și ale art. 2781 alin. 1 din Codul de procedură
penală urmează a fi respinsă ca fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 278 alin. 1 și 2 și ale art. 2781 alin. 1
din Codul de procedură penală, excepție ridicată de Nicolae Răzvan Micul în Dosarul nr. 13.832/197/2008 al Judecătoriei Brașov,
de Gheorghe Moroșan în Dosarul nr. 1.642/206/2008 al Tribunalului Suceava — Secția penală și de Marin Frunză în Dosarul
nr. 2.010/233/2008 al Judecătoriei Galați.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 561/12.VIII.2009

11

CURTEA CONSTITUȚIONALĂ

D E C I Z I A Nr. 905
din 23 iunie 2009

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 8 lit. c) din Codul de procedură
penală, excepție ridicată de Laurențiu Cireașă în Dosarul
nr. 12.219/212/2008 al Judecătoriei Constanța — Secția penală.
La apelul nominal se prezintă, pentru autorul excepției,
apărătorul ales Dan Frangeti, cu împuternicire la dosar. Lipsește
cealaltă parte, față de care procedura de citare este legal
îndeplinită.
Cauza fiind în stare de judecată, președintele acordă
cuvântul apărătorului autorului excepției, care solicită admiterea
acesteia, pentru argumentele invocate în fața Judecătoriei
Constanța — Secția penală.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 decembrie 2008, pronunțată în Dosarul
nr. 12.219/212/2008, Judecătoria Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c) din
Codul de procedură penală. Excepția a fost ridicată de
Laurențiu Cireașă cu ocazia soluționării unei cauze în care
acțiunea penală a fost pusă în mișcare în condițiile art. 2781
alin. 8 lit. c) din Codul de procedură penală.
În motivarea excepției de neconstituționalitate autorul
acesteia susține că prevederile de lege criticate încalcă
dispozițiile constituționale privind competența instanțelor
judecătorești și procedura de judecată, întrucât, prin desființarea
actului procurorului de netrimitere în judecată și prin reținerea
cauzei spre judecare, judecătorul se substituie procurorului, în
absența unui text de procedură care să instituie o asemenea
competență. Mai arată că această procedură pune sub semnul
întrebării imparțialitatea tuturor judecătorilor acelei instanțe.
Judecătoria Constanța — Secția penală apreciază că
excepția de neconstituționalitate este neîntemeiată, întrucât
dispozițiile de lege criticate nu încalcă prevederile constituționale
invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor
din Legea fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul pronunță una dintre următoarele soluții: [...]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 126 alin. (2) privind competența instanțelor judecătorești
și procedura de judecată.
Examinând excepția de neconstituționalitate, Curtea
constată că dispozițiile art. 2781 alin. 8 lit. c) din Codul de
procedură penală au mai fost supuse controlului instanței de
contencios constituțional, prin raportare la aceleași prevederi
din Legea fundamentală, invocate și în prezenta cauză, și cu
motivări similare. Astfel, prin Decizia nr. 864 din 9 octombrie
2007, publicată în Monitorul Oficial al României, Partea I, nr. 786
din 20 noiembrie 2007, și prin Decizia nr. 599 din 20 mai 2008,
publicată în Monitorul Oficial al României, Partea I, nr. 523 din
10 iulie 2008, Curtea a respins ca neîntemeiată critica de
neconstituționalitate a dispozițiilor art. 2781 alin. 8 lit. c) din
Codul de procedură penală, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

12

MONITORUL OFICIAL AL ROMÂNIEI, PARTEA I, Nr. 561/12.VIII.2009

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) din Codul de procedură penală, excepție
ridicată de Laurențiu Cireașă în Dosarul nr. 12.219/212/2008 al Judecătoriei Constanța — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 906
din 23 iunie 2009

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție ridicată de Cristiana-Daniela Bica în Dosarul
nr. 3.272/301/2008 al Tribunalului București — Secția a II-a
penală și de Societatea Comercială ăTrip” — S.R.L. din Iași în
Dosarul nr. 21.221/245/2008 al Judecătoriei Iași — Secția
penală.
La apelul nominal răspunde pentru autorul excepției,
Cristiana-Daniela Bica, apărătorul ales Alexandru Morărescu,
cu împuternicire la dosar. De asemenea, se prezintă partea
Cristian-Liviu Stănică, lipsind celelalte părți, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 181D/2009 și nr. 406D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 406D/2009 la Dosarul
nr. 181D/2009, care este primul înregistrat.
Cauza fiind în stare de judecată, președintele acordă
cuvântul apărătorului ales al autorului excepției CristianaDaniela Bica, care solicită admiterea acesteia pentru
argumentele invocate în fața Tribunalului București — Secția
a II-a penală.

Partea Cristian-Liviu Stănică face vorbire despre o serie de
aspecte de fapt din Dosarul nr. 3.272/301/2008 al Tribunalului
București — Secția a II-a penală.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 22 octombrie 2008, pronunțată în Dosarul
nr. 3.272/301/2008, Tribunalul București — Secția a II-a
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de
Cristiana-Daniela Bica cu ocazia soluționării recursului formulat
împotriva unei sentințe penale prin care a fost respinsă ca
tardivă plângerea împotriva unei rezoluții de neîncepere a
urmăririi penale.
Prin Încheierea din 8 ianuarie 2009, pronunțată în Dosarul
nr. 21.221/245/2008, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de
Societatea Comercială ăTrip” — S.R.L. din Iași cu ocazia
soluționării plângerii împotriva unei rezoluții de neîncepere a
urmăririi penale.
În motivarea excepției de neconstituționalitate autorii
acesteia susțin, în esență, că prevederile art. 2781 alin. 2 din
Codul de procedură penală, potrivit cărora, în cazul în care
procurorul ierarhic superior nu soluționează plângerea în termen
de 20 de zile, persoana vătămată este ținută, sub sancțiunea
decăderii, să se adreseze instanței în termen de 20 de zile de la
expirarea termenului inițial de soluționare a plângerii de către
procurorul ierarhic superior, încalcă egalitatea în drepturi,
accesul liber la justiție, dreptul la un proces echitabil și la un
recurs efectiv, dreptul de petiționare, precum și dispozițiile

MONITORUL OFICIAL AL ROMÂNIEI, PARTEA I, Nr. 561/12.VIII.2009
constituționale referitoare la rolul Ministerului Public și la statutul
procurorilor. Persoana vătămată este sancționată astfel pentru
culpa procurorului ierarhic superior, în condițiile în care textul de
lege criticat nu prevede nicio sancțiune pentru acesta din urmă.
Tribunalul București — Secția a II-a penală apreciază ca
neîntemeiată critica de neconstituționalitate, întrucât prevederile
art. 2781 alin. 2 din Codul de procedură penală nu contravin
dispozițiilor din Legea fundamentală invocate de autorul
excepției.
Judecătoria Iași — Secția penală apreciază ca
neîntemeiată critica de neconstituționalitate, întrucât prevederile
art. 2781 alin. 2 din Codul de procedură penală nu contravin
dispozițiilor din Legea fundamentală invocate de autorul
excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 alin. 2
din Codul de procedură penală sunt constituționale, întrucât
textul de lege criticat nu încalcă prevederile din Legea
fundamentală invocate. Face trimitere în acest sens la deciziile
Curții Constituționale nr. 598/2005, nr. 232/2007 și nr. 667/2007.
Mai arată că dispozițiile art. 51 din Constituție nu au incidență în
cauză, întrucât prevederile de lege criticate reglementează
norme de procedură, iar nu aspecte vizând dreptul de
petiționare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală,

13

modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul conținut: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 privind
accesul liber la justiție, ale art. 51 referitoare la dreptul de
petiționare, ale art. 131 alin. (1) privind rolul Ministerului Public
și ale art. 132 alin. (1) referitoare la statutul procurorilor, precum
și a prevederilor art. 6 referitoare la dreptul la un proces echitabil
și ale art. 13 privind dreptul la un recurs efectiv din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au fost supuse în numeroase rânduri controlului instanței
de contencios constituțional, care s-a pronunțat asupra unor
critici similare celor formulate în prezenta cauză. În acest sens
este, de exemplu, Decizia nr. 497 din 7 aprilie 2009, publicată în
Monitorul Oficial al României, Partea I, nr. 311 din 12 mai 2009,
prin care Curtea Constituțională a respins excepția de
neconstituționalitate a prevederilor art. 2781 alin. 2 din Codul de
procedură penală.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
Eventualele abuzuri ale organelor de urmărire penală sau
întârzierile în soluționarea plângerilor adresate acestora, la care
se face referire în motivarea excepției și care constituie, în
realitate, cauza nemulțumirii autorilor excepției, nu pot constitui
motive de neconstituționalitate a textului de lege criticat și, prin
urmare, nu pot fi cenzurate de instanța de contencios
constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 2 din Codul de procedură penală, excepție ridicată
de Cristiana-Daniela Bica în Dosarul nr. 3.272/301/2008 al Tribunalului București — Secția a II-a penală și de Societatea Comercială
ăTrip” — S.R.L. din Iași în Dosarul nr. 21.221/245/2008 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 561/12.VIII.2009
CURTEA CONSTITUȚIONALĂ

D E C I Z I A Nr. 907
din 23 iunie 2009

referitoare la excepția de neconstituționalitate a dispozițiilor art. 2151 din Codul penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Iuliana Nedelcu
— procuror
Oana Cristina Puică
— magistrat-asistent
Pe rol se află soluționarea excepției de neconstituționalitate
a dispozițiilor art. 2151 din Codul penal, excepție ridicată de
Otilia Rus în Dosarul nr. 1.244/84/2005 (număr în format vechi
2.016/2005) al Tribunalului Sălaj — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 3 decembrie 2008, pronunțată în Dosarul
nr. 1.244/84/2005 (număr în format vechi 2.016/2005),
Tribunalul Sălaj — Secția penală a sesizat Curtea
Constituțională cu excepția de neconstituționalitate a
dispozițiilor art. 2151 din Codul penal. Excepția a fost ridicată
de Otilia Rus cu ocazia soluționării unei cauze penale privind
săvârșirea infracțiunii prevăzute și pedepsite de art. 2151 din
Codul penal.
În motivarea excepției de neconstituționalitate autorul
acesteia susține că art. 2151 din Codul penal încalcă egalitatea
în drepturi, având în vedere că, în situația în care bunul este
proprietate privată, persoana cercetată este discriminată în
raport cu subiecții activi ai infracțiunilor de abuz de încredere
sau gestiune frauduloasă, întrucât se supune rigorilor principiului
oficialității și nu beneficiază de punerea în mișcare a acțiunii
penale la plângerea prealabilă a persoanei vătămate și nici de
înlăturarea răspunderii penale prin împăcarea părților.
Tribunalul Sălaj — Secția penală apreciază că excepția de
neconstituționalitate este neîntemeiată, întrucât art. 2151 din
Codul penal nu aduce atingere dispozițiilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile din
Legea fundamentală invocate. Face trimitere în acest sens la
deciziile Curții Constituționale nr. 707/2006, nr. 750/2007 și
nr. 649/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2151 din Codul penal, având următorul cuprins:
ăÎnsușirea, folosirea sau traficarea, de către un funcționar, în
interesul său ori pentru altul, de bani, valori sau alte bunuri pe
care le gestionează sau le administrează, se pedepsesc cu
închisoare de la unu la 15 ani.
În cazul în care delapidarea a avut consecințe deosebit de
grave, pedeapsa este închisoarea de la 10 la 20 de ani și
interzicerea unor drepturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) privind egalitatea în drepturi.
Examinând excepția de neconstituționalitate, Curtea
constată că dispozițiile art. 2151 din Codul penal au mai fost
supuse controlului instanței de contencios constituțional, prin
raportare la principiul constituțional al egalității în drepturi,
invocat și în prezenta cauză, și cu o motivare similară. Astfel,
prin Decizia nr. 672 din 11 septembrie 2007, publicată în
Monitorul Oficial al României, Partea I, nr. 717 din 23 octombrie
2007, Curtea a respins ca neîntemeiată critica de
neconstituționalitate a dispozițiilor art. 2151 din Codul penal,
pentru considerentele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și motivarea
deciziei menționate își păstrează valabilitatea și în cauza de
față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge excepția de neconstituționalitate a dispozițiilor art. 2151 din Codul penal, excepție ridicată de Otilia Rus în
Dosarul nr. 1.244/84/2005 (număr în format vechi 2.016/2005) al Tribunalului Sălaj — Secția penală.
Definitivă și general obligatorie.
Pronunțată în ședința publică din data de 23 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 561/12.VIII.2009

15

CURTEA CONSTITUȚIONALĂ

D E C I Z I A Nr. 945
din 25 iunie 2009

referitoare la excepția de neconstituționalitate a dispozițiilor art. 504
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 504 din Codul de procedură penală, excepție
ridicată de Eugen Fieraru și Biroul Individual Executor
Judecătoresc Eugen Fieraru în Dosarul nr. 2.886/109/2007 al
Tribunalului Argeș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 13 ianuarie 2009, pronunțată în Dosarul
nr. 2.886/109/2007, Tribunalul Argeș — Secția civilă a sesizat
Curtea Constituțională cu excepția de neconstituționalitate
a prevederilor art. 504 din Codul de procedură penală,
excepție ridicată de Eugen Fieraru și Biroul Individual Executor
Judecătoresc Eugen Fieraru în dosarul de mai sus, având ca
obiect soluționarea unei acțiuni civile în pretenții.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11 alin. (1), art. 15, art. 16
alin. (1), art. 20, art. 23 alin. (1), art. 26, art. 41 alin. (1), art. 52
alin. (1), art. 53, precum și dispozițiile art. 2, 3, 7, 11 și art. 23
alin. (1) cuprinse în Declarația Universală a Drepturilor Omului
și art. 5 paragraful 1, art. 6 paragraful 2, art. 8 paragrafele 1 și
2, art. 14, 18, art. 25 alin. 1 din Convenția pentru apărarea
drepturilor omului și a libertăților fundamentale și ale art. 2
paragraful 3 din Protocolul nr. 4/1963 și art. 3 din Protocolul
nr. 7/1994 adițional la Convenție, deoarece nicio prevedere
constituțională nu restrânge dreptul la repararea pagubei
cauzate unei persoane doar la persoana care a fost privată de
libertate în sensul executării unei pedepse privative de libertate.
În opina autorului, privarea de libertate trebuie privită și ca o
restrângere a dreptului persoanei de a-și exercita profesia,
fiindu-i îngrădit dreptul fundamental prevăzut de Legea
fundamentală a României. Iată de ce nu se poate admite ca
persoana care beneficiază de prezumția de nevinovăție să fie
supusă unui tratament grav de interzicere a exercitării profesiei
atâta vreme cât nu i s-a stabilit vinovăția, iar în situația în care
a fost achitată, să nu se poată îndrepta împotriva statului pentru
eroarea cauzată, întrucât situația nu se circumscrie textului
legal.
Tribunalul Argeș — Secția civilă opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 504 din Codul de procedură penală cu denumirea
marginală ăCazuri care dau dreptul la repararea pagubei”, care
au următorul conținut:
ăPersoana care a fost condamnată definitiv are dreptul la
repararea de către stat a pagubei suferite, dacă în urma
rejudecării cauzei s-a pronunțat o hotărâre definitivă de achitare.
Are dreptul la repararea pagubei și persoana care, în cursul
procesului penal, a fost privată de libertate ori căreia i s-a
restrâns libertatea în mod nelegal.
Privarea sau restrângerea de libertate în mod nelegal trebuie
stabilită, după caz, prin ordonanță a procurorului de revocare a
măsurii privative sau restrictive de libertate, prin ordonanță a
procurorului de scoatere de sub urmărire penală sau de încetare
a urmăririi penale pentru cauza prevăzută în art. 10 alin. 1 lit. j)
ori prin hotărâre a instanței de revocare a măsurii privative sau
restrictive de libertate, prin hotărâre definitivă de achitare sau
prin hotărâre definitivă de încetare a procesului penal pentru
cauza prevăzută în art. 10 alin. 1 lit. j).
Are drept la repararea pagubei suferite și persoana care a
fost privată de libertate după ce a intervenit prescripția, amnistia
sau dezincriminarea faptei.”
Examinând excepția de neconstituționalitate, Curtea constată
că dispozițiile legale criticate au mai fost supuse controlului de
contencios constituțional din perspectiva unor critici similare.
Astfel, cu prilejul pronunțării Deciziei nr. 326 din 3 aprilie 2007,
publicată în Monitorul Oficial al României, Partea I, nr. 311 din
10 mai 2007, și Deciziei nr. 532 din 13 octombrie 2005, publicată
în Monitorul Oficial al României, Partea I, nr. 961 din
31 octombrie 2005, a respins ca neîntemeiate excepțiile
invocate pentru considerentele acolo arătate.
Curtea constată însă că autorii excepției nu critică textul
art. 504 din Codul de procedură penală pentru ceea ce conține,
ci pentru ceea ce nu prevede, respectiv absența inserării în
conținutul normei și a altor situații care pot constitui temei legitim
de reparare a pagubei, cum ar fi de pildă cazul suspendării
dreptului de a exercita profesia de executor judecătoresc.
Această critică excedează competenței Curții, întrucât, potrivit
dispozițiilor art. 2 alin. (3) din Legea nr. 47/1992, ăCurtea

16

MONITORUL OFICIAL AL ROMÂNIEI, PARTEA I, Nr. 561/12.VIII.2009

Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului” și, prin urmare, nu
are competența de a completa prevederea legală supusă
controlului și nici de a face propuneri de lege ferenda. În acest

sens, Curtea Constituțională a statuat în mod constant în
jurisprudența sa faptul că nu își poate asuma rolul de a crea, de
a abroga sau de a modifica o normă juridică, spre a îndeplini
rolul de legislator pozitiv.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 504 din Codul de procedură penală, excepție
ridicată de Eugen Fieraru și Biroul Individual Executor Judecătoresc Eugen Fieraru în Dosarul nr. 2.886/109/2007 al Tribunalului
Argeș — Secția civilă.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

RECTIFICĂRI
La Hotărârea Guvernului nr. 1.146/2007 privind redobândirea cetățeniei române de către unele persoane,
publicată în Monitorul Oficial al României, Partea I, nr. 667 din 28 septembrie 2007, se face următoarea rectificare
(care nu aparține Redacției ăMonitorul Oficial, Partea I”):
— în anexa nr. 2, la poziția nr. 9, în loc: ă9. Dafni Sara, fiica lui Ioină și Ana, născută la data de 10 iulie 1932 în
localitatea Onești, județul Bacău, România, cetățean israelian, cu domiciliul actual în Israel, Rhovot, Sderothev 23.
(5334/2004)” se va citi: ă9. Dafni Sara, fiica lui Ioină și Ana, născută la data de 1 iulie 1931 în localitatea Onești,
județul Bacău, România, cetățean israelian, cu domiciliul actual în Israel, Rhovot, Sderothev 23. (5334/2004)”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 561/12.VIII.2009 conține 16 pagini.

Prețul: 3,20 lei

&JUYDGY|432833]
ISSN 1453—4495

