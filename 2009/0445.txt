Anul 177 (XXI) — Nr. 445

PARTEA I

LEGI, DECRETE, HOTĂRÂRI ȘI ALTE ACTE

Luni, 29 iunie 2009

SUMAR

Nr.

Pagina

1.065. — Decret privind promulgarea Legii pentru modificarea
și completarea Legii nr. 31/2007 privind reorganizarea
și funcționarea Academiei Oamenilor de Știință din
România ....................................................................

243. — Lege pentru modificarea și completarea Ordonanței
de urgență a Guvernului nr. 97/2005 privind evidența,
domiciliul, reședința și actele de identitate ale
cetățenilor români, pentru modificarea Ordonanței
Guvernului nr. 84/2001 privind înființarea, organizarea
și funcționarea serviciilor publice comunitare de
evidență a persoanelor, precum și pentru modificarea
și completarea Ordonanței Guvernului nr. 41/2003
privind dobândirea și schimbarea pe cale
administrativă a numelor persoanelor fizice ..............
1.067. — Decret privind promulgarea Legii pentru modificarea
și completarea Ordonanței de urgență a Guvernului
nr. 97/2005 privind evidența, domiciliul, reședința și
actele de identitate ale cetățenilor români, pentru
modificarea Ordonanței Guvernului nr. 84/2001 privind
înființarea, organizarea și funcționarea serviciilor
publice comunitare de evidență a persoanelor, precum
și pentru modificarea și completarea Ordonanței
Guvernului nr. 41/2003 privind dobândirea și
schimbarea pe cale administrativă a numelor
persoanelor fizice ......................................................

Pagina

2

2

3–4

244. — Lege privind aprobarea Ordonanței de urgență a
Guvernului nr. 32/2009 pentru modificarea art. 7 din
Legea nr. 263/2004 privind asigurarea continuității
asistenței medicale primare prin centrele de
permanență ................................................................

5

1.068. — Decret pentru promulgarea Legii privind aprobarea
Ordonanței de urgență a Guvernului nr. 32/2009
pentru modificarea art. 7 din Legea nr. 263/2004
privind asigurarea continuității asistenței medicale
primare prin centrele de permanență ........................

5

245. — Lege privind aprobarea Ordonanței de urgență a
Guvernului nr. 26/2009 pentru modificarea Ordonanței
de urgență a Guvernului nr. 105/2001 privind frontiera
de stat a României ....................................................

LEGI ȘI DECRETE
241. — Lege pentru modificarea și completarea Legii
nr. 31/2007 privind reorganizarea și funcționarea
Academiei Oamenilor de Știință din România............

Nr.

6

1.069. — Decret pentru promulgarea Legii privind aprobarea
Ordonanței de urgență a Guvernului nr. 26/2009
pentru modificarea Ordonanței de urgență a
Guvernului nr. 105/2001 privind frontiera de stat a
României ....................................................................

6

DECIZII ALE CURȚII CONSTITUȚIONALE
Decizia nr. 743 din 12 mai 2009 referitoare la excepția de
neconstituționalitate a dispozițiilor art. 379 pct. 2 lit. b)
din Codul de procedură penală ..................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

1.626. — Ordin al vicepreședintelui Agenției Naționale de
Administrare Fiscală pentru aprobarea Normelor
tehnice de utilizare a Sistemului de control al
exportului....................................................................

8–16

2

MONITORUL OFICIAL AL ROMÂNIEI, PARTEA I, Nr. 445/29.VI.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 31/2007 privind reorganizarea și funcționarea
Academiei Oamenilor de Știință din România
Parlamentul României adoptă prezenta lege.
Articol unic. — Legea nr. 31/2007 privind reorganizarea și
funcționarea Academiei Oamenilor de Știință din România,
publicată în Monitorul Oficial al României, Partea I, nr. 35 din
18 ianuarie 2007, cu modificările și completările ulterioare, se
modifică și se completează după cum urmează:
1. La articolul 5, alineatul (5) se modifică și va avea
următorul cuprins:
ă(5) Membrii titulari și corespondenți sunt cetățeni români
aleși pe viață dintre personalitățile prevăzute la alin. (2).
Numărul maxim de membri titulari și corespondenți este de 250,
din care 150 sunt membri titulari. Membrii fondatori ai AOSR
sunt membri titulari de drept ai Academiei. Numărul de membri
de onoare, rezidenți în țară, este de maximum 40.”
2. La articolul 8, alineatul (1) se modifică și va avea
următorul cuprins:
ăArt. 8. — (1) Membrii titulari ai AOSR primesc o indemnizație
lunară brută de 2.000 lei, iar membrii corespondenți primesc o
indemnizație lunară brută de 1.400 lei, dacă aceștia nu sunt
beneficiarii unei alte indemnizații academice. Membrii de onoare
primesc o indemnizație lunară brută de 1.000 lei.”
3. La articolul 9, alineatele (1) și (4) vor avea următorul
cuprins:
ăArt. 9. — (1) Pentru buna desfășurare a activității AOSR, în
subordinea acesteia se organizează secții științifice de
specialitate și filiale teritoriale, potrivit statutului propriu.
..............................................................................................

(4) Filiala este condusă de un președinte, membru titular al
AOSR, remunerat, ales prin vot de adunarea generală a
membrilor filialei. Mandatul președintelui este de 4 ani, putând
fi reales. Numărul mandatelor nu este limitat.”
4. La articolul 13, după alineatul (2) se introduce un nou
alineat, alineatul (3), cu următorul cuprins:
ă(3) Membrii prezidiului AOSR au funcția de bază în cadrul
AOSR. În perioada mandatului lor nu pot exercita funcții de
conducere în afara AOSR.”
5. La articolul 20, alineatele (2) și (22) vor avea următorul
cuprins:
ă(2) Veniturile proprii ale AOSR provin din: donații,
sponsorizări, taxe, chirii, publicații, studii, prestații editoriale,
consultații științifice, studii pentru avize, lucrări de exploatare a
unor bunuri mobile și imobile din patrimoniul propriu, precum și
din alte activități realizate.
.................................................................................................
(22) Activitatea institutelor și a centrelor de cercetare științifică
din cadrul AOSR se organizează ca activitate finanțată integral
din venituri proprii și este supusă legislației privind finanțele
publice. Bugetul de venituri și cheltuieli pentru activități finanțate
integral din veniturile proprii se aprobă odată cu bugetul AOSR.”
6. La articolul 20, după alineatul (24) se introduce un nou
alineat, alineatul (25), cu următorul cuprins:
ă(25) Fondurile necesare pentru plata indemnizațiilor și
drepturilor salariale se alocă de la bugetul de stat și se plătesc
beneficiarilor lunar, prin bugetul AOSR.”

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

MIRCEA-DAN GEOANĂ

București, 23 iunie 2009.
Nr. 241.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 31/2007 privind reorganizarea și funcționarea
Academiei Oamenilor de Știință din România
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 31/2007 privind reorganizarea și funcționarea Academiei Oamenilor de Știință
din România și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 22 iunie 2009.
Nr. 1.065.

3

MONITORUL OFICIAL AL ROMÂNIEI, PARTEA I, Nr. 445/29.VI.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Ordonanței de urgență a Guvernului nr. 97/2005
privind evidența, domiciliul, reședința și actele de identitate ale cetățenilor români,
pentru modificarea Ordonanței Guvernului nr. 84/2001 privind înființarea, organizarea
și funcționarea serviciilor publice comunitare de evidență a persoanelor,
precum și pentru modificarea și completarea Ordonanței Guvernului nr. 41/2003
privind dobândirea și schimbarea pe cale administrativă a numelor persoanelor fizice
Parlamentul României adoptă prezenta lege.
Art. I. — Ordonanța de urgență a Guvernului nr. 97/2005
privind evidența, domiciliul, reședința și actele de identitate ale
cetățenilor români, publicată în Monitorul Oficial al României,
Partea I, nr. 641 din 20 iulie 2005, aprobată cu modificări și
completări prin Legea nr. 290/2005, cu modificările și
completările ulterioare, se modifică și se completează după cum
urmează:
1. După articolul 7 se introduce un nou articol, articolul 71,
cu următorul cuprins:
ăArt. 71. — Începând cu data de 1 iulie 2010, competențele
informatice ale R.N.E.P. se organizează pe un singur nivel,
nivelul central. Începând cu această dată, serviciile publice
comunitare locale de evidență a persoanelor vor efectua
activitățile de actualizare și verificare direct pe componenta
informatică constituită la nivel central.”
2. La articolul 11, după alineatul (2) se introduce un nou
alineat, alineatul (21), cu următorul cuprins:
ă(21) Începând cu data de 1 ianuarie 2011, prin act de
identitate se înțelege și cartea electronică de identitate.”
3. La articolul 18 alineatul (1), litera h) se abrogă.
4. La articolul 18, alineatul (3) se modifică și va avea
următorul cuprins:
ă(3) Cu cel mult 180 de zile înainte de expirarea termenului
de valabilitate a actului de identitate, dar nu mai puțin de 15 zile,
titularul sau reprezentantul legal al acestuia are obligația să
solicite serviciului public comunitar de evidență a persoanelor
eliberarea unei noi cărți de identitate, prezentând documentele
prevăzute la art. 13 alin. (3), (4) sau (5).”
5. La articolul 19, alineatul (2) se modifică și va avea
următorul cuprins:
ă(2) Pentru cartea de identitate provizorie, termenul de
valabilitate se stabilește de serviciul public comunitar de
evidență a persoanelor și nu poate fi mai mic de 30 de zile sau
mai mare de un an.”
6. Articolul 20 se modifică și va avea următorul cuprins:
ăArt. 20. — Pe actul de identitate se fac mențiuni numai de
lucrătorii serviciilor publice comunitare de evidență a
persoanelor și în situațiile prevăzute de art. 13 alin. (8), de
lucrătorii Inspectoratului Național pentru Evidența Persoanelor,
referitoare la stabilirea reședinței.”
7. La articolul 27 alineatul (1), litera d) se modifică și va
avea următorul cuprins:
ăd) documentul eliberat de primării, din care să rezulte că
solicitantul sau, după caz, găzduitorul acestuia figurează înscris
în Registrul agricol.”
Art. II. — Ordonanța Guvernului nr. 84/2001 privind
înființarea, organizarea și funcționarea serviciilor publice
comunitare de evidență a persoanelor, publicată în Monitorul
Oficial al României, Partea I, nr. 544 din 1 septembrie 2001,
aprobată cu modificări și completări prin Legea nr. 372/2002, cu

modificările și completările ulterioare, se modifică după cum
urmează:
1. La articolul 1, alineatul (2) se modifică și va avea
următorul cuprins:
ă(2) Serviciile publice comunitare de evidență a persoanelor
asigură atât întocmirea, păstrarea, evidența și eliberarea actelor
de stare civilă, a cărților de identitate, a cărților electronice de
identitate și a cărților de alegător, cât și desfășurarea activităților
de primire a cererilor și de eliberare a pașapoartelor simple, a
permiselor de conducere, a certificatelor de înmatriculare a
vehiculelor și a plăcilor cu numere de înmatriculare, în sistem
de ghișeu unic.”
2. La articolul 5, litera e) se modifică și va avea următorul
cuprins:
ăe) actualizează Registrul național de evidență a persoanelor
cu datele de identificare și adresele cetățenilor care au domiciliul
în raza de competență teritorială a serviciului public comunitar
respectiv;”.
3. La articolul 5, litera g) se abrogă.
4. La articolul 7, litera a) se modifică și va avea următorul
cuprins:
ăa) actualizează Registrul național de evidență a
persoanelor;”.
5. La articolul 7, litera c) se modifică și va avea următorul
cuprins:
ăc) coordonează și controlează modul de gestionare și de
întocmire a registrelor de stare civilă;”.
6. La articolul 9, alineatul (4) se abrogă.
7. La articolul 231, alineatul (1) se modifică și va avea
următorul cuprins:
ăArt. 231. — (1) Pentru asigurarea compatibilității hardware și
software a sistemelor informatice și de comunicații pentru
emiterea cărților de identitate și a cărților de alegător,
echipamentele necesare preluării imaginii cetățenilor care
solicită cărți de identitate, precum și cele necesare actualizării
Registrului național de evidență a persoanelor se achiziționează
de serviciile publice comunitare, în baza specificațiilor tehnice
elaborate de Centrul Național de Administrare a Bazelor de Date
privind Evidența Persoanelor.”
Art. III. — Ordonanța Guvernului nr. 41/2003 privind
dobândirea și schimbarea pe cale administrativă a numelor
persoanelor fizice, publicată în Monitorul Oficial al României,
Partea I, nr. 68 din 2 februarie 2003, aprobată cu modificări și
completări prin Legea nr. 323/2003, cu modificările ulterioare,
se modifică și se completează după cum urmează:
1. La articolul 6, alineatul (1) se modifică și va avea
următorul cuprins:
ăArt. 6. — (1) Persoana care solicită schimbarea numelui pe
cale administrativă depune o cerere la serviciul public comunitar
de evidență a persoanelor, denumit în continuare serviciu public,

4

MONITORUL OFICIAL AL ROMÂNIEI, PARTEA I, Nr. 445/29.VI.2009

aflat în subordinea consiliului local al comunei, orașului,
municipiului sau al sectorului municipiului București, în a cărui
rază teritorială își are domiciliul. Cererea se depune personal
sau prin împuternicit cu procură specială sau împuternicire
avocațială.”
2. La articolul 16 se introduce un nou alineat, alineatul (2),
cu următorul cuprins:
ă(2) După înscrierea mențiunii corespunzătoare în actul de
naștere, serviciul public transmite o comunicare cu privire la
schimbarea numelui Direcției Generale de Pașapoarte din
cadrul Ministerului Administrației și Internelor, Direcției cazier
judiciar, statistică și evidențe operative din cadrul Inspectoratului
General al Poliției Române și direcției generale a finanțelor
publice județene sau, după caz, Direcției Generale a Finanțelor
Publice a Municipiului București din cadrul Agenției Naționale
de Administrare Fiscală, de la locul de domiciliu al solicitantului.”
Art. IV. — (1) După intrarea în vigoare a prezentei legi, pe
măsura asigurării comunicațiilor de date dintre serviciile publice
comunitare locale de evidență a persoanelor și baza de date
județeană de evidență a persoanelor, componentele informatice

ale Registrului național de evidență a persoanelor prevăzut la
art. 4 din Ordonanța de urgență a Guvernului nr. 97/2005,
aprobată cu modificări și completări prin Legea nr. 290/2005, cu
modificările și completările ulterioare, se organizează pe două
niveluri: nivelul central și nivelul județean, respectiv al
municipiului București, moment de la care serviciile publice
comunitare locale de evidență a persoanelor efectuează
activitățile de actualizare și verificare direct pe componenta
informatică constituită la nivel județean, respectiv al municipiului
București.
(2) De la data asigurării comunicațiilor de date dintre
serviciile publice comunitare locale de evidență a persoanelor
și baza de date județeană de evidență a persoanelor, referirea
la Registrul local de evidență a persoanei din cuprinsul art. 5
lit. e) și al art. 231 alin. (1) din Ordonanța Guvernului nr. 84/2001,
aprobată cu modificări și completări prin Legea nr. 372/2002, cu
modificările și completările ulterioare, se consideră a fi făcută la
Registrul județean de evidență a persoanei.
Art. V. — Dispozițiile art. II pct. 2, 4 și 7 intră în vigoare la
data de 1 iulie 2010.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

MIRCEA-DAN GEOANĂ

București, 23 iunie 2009.
Nr. 243.

PREȘEDINTELE ROMÂNIEI

DECRET
privind promulgarea Legii pentru modificarea și completarea Ordonanței de urgență a Guvernului
nr. 97/2005 privind evidența, domiciliul, reședința și actele de identitate ale cetățenilor români,
pentru modificarea Ordonanței Guvernului nr. 84/2001 privind înființarea, organizarea
și funcționarea serviciilor publice comunitare de evidență a persoanelor,
precum și pentru modificarea și completarea Ordonanței Guvernului nr. 41/2003
privind dobândirea și schimbarea pe cale administrativă a numelor persoanelor fizice
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și
completarea Ordonanței de urgență a Guvernului nr. 97/2005
privind evidența, domiciliul, reședința și actele de identitate ale
cetățenilor români, pentru modificarea Ordonanței Guvernului
nr. 84/2001 privind înființarea, organizarea și funcționarea

serviciilor publice comunitare de evidență a persoanelor, precum
și pentru modificarea și completarea Ordonanței Guvernului
nr. 41/2003 privind dobândirea și schimbarea pe cale
administrativă a numelor persoanelor fizice și se dispune
publicarea acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 22 iunie 2009.
Nr. 1.067.

5

MONITORUL OFICIAL AL ROMÂNIEI, PARTEA I, Nr. 445/29.VI.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 32/2009 pentru modificarea art. 7
din Legea nr. 263/2004 privind asigurarea continuității asistenței medicale primare
prin centrele de permanență
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 32 din 1 aprilie 2009 pentru modificarea art. 7 din
Legea nr. 263/2004 privind asigurarea continuității asistenței
medicale primare prin centrele de permanență, publicată în
Monitorul Oficial al României, Partea I, nr. 214 din 2 aprilie 2009,
cu următoarele modificări:
1. Titlul ordonanței de urgență se modifică și va avea
următorul cuprins:
ăO R D O N A N Ț Ă D E U R G E N Ț Ă
pentru modificarea Legii nr. 263/2004 privind asigurarea
continuității asistenței medicale primare prin centrele de
permanență”
2. Articolul unic se modifică și va avea următorul
cuprins:
ăArticol unic. — Legea nr. 263/2004 privind asigurarea
continuității asistenței medicale primare prin centrele de
permanență, publicată în Monitorul Oficial al României, Partea I,
nr. 568 din 28 iunie 2004, cu modificările și completările
ulterioare, se modifică după cum urmează:
«1. Articolul 7 se modifică și va avea următorul cuprins:
ăArt. 7. — (1) Continuitatea asistenței medicale primare este
asigurată prin centrele de permanență de medici de familie,
medici de medicină generală și asistenți medicali care își
exercită profesia în condițiile legii.

(2) Medicii prevăzuți la alin. (1), aflați în relație contractuală
cu casele de asigurări de sănătate, asigură continuitatea
asistenței medicale primare prin centrele de permanență.
(3) Activitatea medicului se desfășoară, de regulă, la sediul
centrului de permanență.
(4) Prin excepție de la prevederile alin. (3), medicul se poate
deplasa la urgențe majore pe raza localității unde se găsește
situat centrul de permanență.
(5) Prin centrele de permanență organizate în condițiile legii
se acordă serviciile medicale prevăzute în normele
metodologice cu privire la asigurarea continuității asistenței
medicale primare prin centrele de permanență.
(6) Serviciile medicale prevăzute la alin. (5) se acordă tuturor
persoanelor care le solicită, indiferent de calitatea de asigurat
sau neasigurat al acestora.”
2. La articolul 8, alineatul (1) se modifică și va avea
următorul cuprins:
ăArt. 8. — (1) Centrele de permanență funcționează cu un
număr de minimum 7 posturi de medic și, după caz, cu minimum 7
posturi de asistent medical. Criteriile de organizare a activității
centrelor, precum și alte aspecte privind funcționarea acestora
se stabilesc prin normele metodologice de aplicare a
prevederilor prezentei legi, cu consultarea ministerelor și a
instituțiilor cu rețea sanitară proprie, care se publică în Monitorul
Oficial al României, Partea I.”»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 23 iunie 2009.
Nr. 244.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 32/2009
pentru modificarea art. 7 din Legea nr. 263/2004 privind asigurarea continuității
asistenței medicale primare prin centrele de permanență
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 32/2009 pentru
modificarea art. 7 din Legea nr. 263/2004 privind asigurarea

continuității asistenței medicale primare prin centrele de
permanență și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 22 iunie 2009.
Nr. 1.068.

6

MONITORUL OFICIAL AL ROMÂNIEI, PARTEA I, Nr. 445/29.VI.2009
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 26/2009 pentru modificarea Ordonanței de urgență a
Guvernului nr. 105/2001 privind frontiera de stat a României
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 26 din
18 martie 2009 pentru modificarea Ordonanței de urgență a Guvernului
nr. 105/2001 privind frontiera de stat a României, publicată în Monitorul Oficial al
României, Partea I, nr. 181 din 24 martie 2009, cu următoarea modificare:
ă— La articolul unic, punctul 4 se abrogă.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 23 iunie 2009.
Nr. 245.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 26/2009
pentru modificarea Ordonanței de urgență a Guvernului
nr. 105/2001 privind frontiera de stat a României
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 26/2009 pentru modificarea Ordonanței de urgență a Guvernului
nr. 105/2001 privind frontiera de stat a României și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 iunie 2009.
Nr. 1.069.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 743
din 12 mai 2009

referitoare la excepția de neconstituționalitate a dispozițiilor art. 379 pct. 2 lit. b)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 379 pct. 2 lit. b) din Codul de procedură
penală, excepție ridicată de Gheorghe Chivari în Dosarul
nr. 331/296/2008 al Tribunalului Satu Mare — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.

MONITORUL OFICIAL AL ROMÂNIEI, PARTEA I, Nr. 445/29.VI.2009
C U R T E A,

având în vedere actele și lucrările dosarului, reține următoarele:
Prin Încheierea nr. 223/Ap din 27 noiembrie 2008, pronunțată
în Dosarul nr. 331/296/2008, Tribunalul Satu Mare — Secția
penală a sesizat Curtea Constituțională cu excepția de
neconstituționalitate a dispozițiilor art. 379 pct. 2 lit. b) din
Codul de procedură penală. Excepția a fost ridicată de
Gheorghe Chivari în dosarul cu numărul de mai sus având ca
obiect apelurile declarate împotriva unei sentințe penale prin
care inculpatul a fost achitat.
În motivarea excepției de neconstituționalitate autorul
acesteia susține că prevederile art. 379 pct. 2 lit. b) din Codul de
procedură penală încalcă dispozițiile constituționale referitoare
la folosirea căilor de atac și dreptul la două grade de jurisdicție
în materie penală consacrat de art. 2 paragraful 1 din Protocolul
nr. 7 la Convenția pentru apărarea drepturilor omului și a
libertăților fundamentale și de art. 14 paragraful 5 din Pactul
internațional cu privire la drepturile civile și politice, întrucât
modificarea Codului de procedură penală prin Legea nr.
356/2006 a eliminat dintre cazurile pentru care instanța de apel
poate dispune desființarea sentinței primei instanțe cu trimitere
spre rejudecare situația în care ăprin hotărâre nu a fost rezolvat
fondul cauzei”. În consecință, actuala reglementare conferă
instanței de apel posibilitatea de a condamna un inculpat care a
fost achitat în primă instanță.
Tribunalul Satu Mare — Secția penală apreciază că
excepția de neconstituționalitate este întemeiată, întrucât
dispozițiile art. 379 pct. 2 lit. b) din Codul de procedură penală,
într-adevăr, împiedică instanța de apel ca, admițând apelul, să
trimită cauza spre rejudecare instanței de fond, deși judecarea
s-a făcut fără o cercetare judecătorească temeinică, în condițiile
în care motivele de recurs sunt limitativ prevăzute de lege.
Consideră că, astfel, textul de lege criticat încalcă dreptul la
două grade de jurisdicție în materie penală, precum și dreptul la
apărare al condamnatului, motiv pentru care propune revenirea
la forma anterioară modificării aduse prin art. I. pct. 174 din
Legea nr. 356/2006.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 379 pct. 2
lit. b) din Codul de procedură penală sunt constituționale,
întrucât nu încalcă prevederile din Legea fundamentală invocate
de autorul excepției, făcând trimitere și la Decizia Curții
Constituționale nr. 239/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

7

concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 379 pct. 2 lit. b) din Codul de procedură penală,
modificate prin art. I. pct. 174 din Legea nr. 356/2006 pentru
modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, având
următorul cuprins: ăInstanța, judecând apelul, pronunță una
dintre următoarele soluții: [...]
2. admite apelul și: [...] b) desființează sentința primei
instanțe și dispune rejudecarea de către instanța a cărei
hotărâre a fost desființată, pentru motivul că judecarea cauzei la
acea instanță a avut loc în lipsa unei părți nelegal citate sau
care, legal citată, a fost în imposibilitate de a se prezenta și de
a înștiința instanța despre această imposibilitate. Rejudecarea
de către instanța a cărei hotărâre a fost desființată se dispune
și atunci când există vreunul dintre cazurile de nulitate prevăzute
în art. 197 alin. 2, cu excepția cazului de necompetență, când se
dispune rejudecarea de către instanța competentă.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 129 referitoare la folosirea căilor de atac, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența tratatelor internaționale
privind drepturile omului raportate la dispozițiile art. 2 paragraful 1
din Protocolul nr. 7 la Convenția pentru apărarea drepturilor
omului și a libertăților fundamentale și ale art. 14 paragraful 5 din
Pactul internațional cu privire la drepturile civile și politice,
dispoziții referitoare la dreptul la două grade de jurisdicție în
materie penală.
Examinând excepția de neconstituționalitate, Curtea
constată că în realitate autorul excepției dorește completarea
dispozițiilor art. 379 pct. 2 lit. b) din Codul de procedură penală,
în sensul ca, pe lângă motivele prevăzute de textul de lege
criticat pentru care instanța de apel poate dispune desființarea
sentinței primei instanțe cu trimiterea cauzei spre rejudecare, să
existe încă un motiv, și anume atunci când fondul cauzei nu a
fost corect soluționat. O asemenea solicitare excedează însă
competenței Curții Constituționale, întrucât, potrivit art. 2 alin. (3)
din Legea nr. 47/1992, aceasta se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
Prin urmare, excepția de neconstituționalitate a dispozițiilor
art. 379 pct. 2 lit. b) din Codul de procedură penală urmează a
fi respinsă ca fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 379 pct. 2 lit. b) din Codul de procedură
penală, excepție ridicată de Gheorghe Chivari în Dosarul nr. 331/296/2008 al Tribunalului Satu Mare — Secția penală.
Definitivă și general obligatorie.
Pronunțată în ședința publică din data de 12 mai 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 445/29.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

ORDIN
pentru aprobarea Normelor tehnice de utilizare a Sistemului de control al exportului
Având în vedere dispozițiile Regulamentului (CEE) nr. 2.454/93 al Comisiei din 2 iulie 1993 de stabilire a unor dispoziții
de aplicare a Regulamentului (CEE) nr. 2.913/92 al Consiliului de instituire a Codului vamal comunitar,
în baza prevederilor art. 664 din Regulamentul de aplicare a Codului vamal al României, aprobat prin Hotărârea Guvernului
nr. 707/2006, cu modificările și completările ulterioare,
ținând seama de prevederile Regulamentului (CEE) nr. 648/2005 al Consiliului de modificare și completare a
Regulamentului (CEE) nr. 2.913/1992 al Consiliului din 12 octombrie 1992 de instituire a Codului vamal comunitar și ale
Regulamentului (CEE) nr. 1.875/2006 al Comisiei de modificare și completare a Regulamentului (CEE) nr. 2.454/93 al Comisiei
din 2 iulie 1993 de stabilire a unor dispoziții de aplicare a Regulamentului (CEE) nr. 2.913/92 al Consiliului de instituire a Codului
vamal comunitar,
în vederea punerii în aplicare a cerințelor Comisiei Europene referitoare la instituirea unui sistem informatic comun, bazat
pe schimburi de mesaje electronice între autoritățile vamale, privind mărfurile care ies de pe teritoriul vamal al Comunității,
în scopul aplicării controalelor bazate pe o analiză la nivel comunitar a riscurilor în ceea ce privește siguranța și securitatea
Comunității,
ținând seama de necesitatea ca operatorii economici să pună la dispoziția autorității vamale informații înainte de ieșirea
mărfurilor de pe teritoriul vamal al Comunității, cu excepția acelora care tranzitează, fără întrerupere, acest teritoriu pe calea aerului
sau pe cale maritimă,
în temeiul art. 5 alin. (3) din Hotărârea Guvernului nr. 110/2009 privind organizarea și funcționarea Autorității Naționale a
Vămilor,
vicepreședintele Agenției Naționale de Administrare Fiscală emite următorul ordin:
Art. 1. — Se aprobă Normele tehnice de utilizare a Sistemului
de control al exportului, prevăzute în anexa care face parte
integrantă din prezentul ordin.
Art. 2. — La data intrării în vigoare a prezentului ordin se
abrogă Ordinul vicepreședintelui Autorității Naționale de
Administrare Fiscală nr. 6.632/2007 pentru aprobarea Normelor

tehnice de utilizare a Sistemului de control al exportului, publicat
în Monitorul Oficial al României, Partea I, nr. 441 din 29 iunie
2007, cu modificările și completările ulterioare.
Art. 3. — Prezentul ordin se publică în Monitorul Oficial al
României, Partea I, și intră în vigoare la data de 1 iulie 2009.

Vicepreședintele Agenției Naționale de Administrare Fiscală,
Radu Traian Mărginean
București, 24 iunie 2009.
Nr. 1.626.
ANEXĂ

NORME TEHNICE

de utilizare a Sistemului de control al exportului

TITLUL I
Dispoziții generale
Art. 1. — Prezentele norme tehnice stabilesc procedura de
export prin utilizarea Sistemului de control al exportului.
Art. 2. — Sistemul de control al exportului este un sistem
bazat pe o aplicație informatică, denumită în continuare aplicația
ECS-RO, care asigură transmiterea electronică a datelor,
structurate în conformitate cu standardele agreate ale mesajelor.
Art. 3. — Normele tehnice de utilizare a Sistemului de control
al exportului se aplică tuturor mărfurilor destinate a părăsi
teritoriul vamal al Comunității, fie pe baza unei declarații vamale,
fie, când ieșirea din Comunitate nu este reglementată de o
declarație vamală, pe baza unei declarații sumare de ieșire.
Art. 4. — În sensul prezentelor norme tehnice, termenii și
expresiile de mai jos au următorul înțeles:
a) DEE — Document Electronic de Export: declarație vamală
de export sub formă electronică, întocmită în aplicația ECS-RO,
care conține elementele de securitate și siguranță prevăzute de

anexa nr. 30a la Regulamentul (CEE) nr. 2.454/93 al Comisiei
din 2 iulie 1993 de stabilire a unor dispoziții de aplicare a
Regulamentului (CEE) nr. 2.913/92 al Consiliului de instituire a
Codului vamal comunitar;
b) EAD — Export Accompanying Document — document de
însoțire al exportului: document tipărit din aplicația ECS-RO care
însoțește mărfurile de la biroul vamal de export la biroul vamal
de ieșire, întocmit conform modelului prevăzut în anexa nr. 45g
la Regulamentul (CEE) nr. 2.454/93 al Comisiei din 2 iulie 1993
de stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar, ce conține elementele de securitate și siguranță
prevăzute de anexa nr. 30a la același regulament;
c) ELOI — Export List of Items — listă de articole la export:
document tipărit din aplicația ECS-RO, care însoțește mărfurile
de la biroul vamal de export la biroul vamal de ieșire, întocmit
conform prevederilor art. 796a alin. (2) din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al

MONITORUL OFICIAL AL ROMÂNIEI, PARTEA I, Nr. 445/29.VI.2009
Consiliului de instituire a Codului vamal comunitar și modelului
prevăzut în anexa nr. 45h la același regulament;
d) LRN — Local Reference Number — număr de referință
local: numărul acordat de operatorul economic declarației
vamale sau sumare în vederea identificării în aplicația ECS-RO;
e) MRN — Movement Reference Number — număr de
referință al declarației vamale sau sumare: număr unic de
înregistrare al declarației vamale sau sumare alocat de aplicația
ECS-RO;
f) AER — Anticipated Export Record — înregistrare
anticipată a exportului: mesaj electronic care conține informații
extrase din DEE, generat automat de aplicația ECS-RO la
acordarea liberului de vamă la export, ce se transmite de la
biroul vamal de export la biroul vamal de ieșire;
g) SSD — Safety and Security Document — document de
securitate și siguranță: document întocmit conform prevederilor
art. 787 alin. (2) lit. a) din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar și modelului prevăzut în anexa nr. 45i
la același regulament;
h) SSLOI — Safety and Security List of Items — listă de
articole de securitate și siguranță: document întocmit conform
art. 787 alin. (2) lit. a) din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar și modelului prevăzut în anexa nr. 45j
la același regulament;
i) EXS — Exit Summary Declaration — declarație sumară de
ieșire: document întocmit conform art. 842a din Regulamentul
(CEE) nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar și anexei
nr. 30a la același regulament.
Art. 5. — (1) Următoarele categorii de mărfuri se declară în
aplicația ECS-RO, dar nu fac obiectul prevederilor referitoare la
schimbul de date privind exportul, efectuat între autoritățile
vamale cu ajutorul tehnologiilor informației și rețelelor
informatice din partea II ăDestinația vamală”, titlul IV ăDispoziții
de aplicare referitoare la export”, cap. 3 ăSchimbul de date
privind exportul, efectuat între autoritățile vamale cu ajutorul
tehnologiilor informației și a rețelelor informatice” din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar:
a) mărfurile preluate într-un contract de transport unic, care
asigură ieșirea acestora de pe teritoriul vamal comunitar, de
către societățile de cale ferată, serviciile poștale, companiile
aeriene sau maritime, cu respectarea condițiilor stabilite la
art. 793 alin. (2) lit. b) din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar;
b) mărfurile ce fac obiectul politicii agricole comune, a căror
expediere implică întocmirea exemplarului de control T5;
c) mărfurile destinate exportului, ce tranzitează teritoriul
vamal al Comunității pe baza unui document T1, T2 sau a unui
carnet TIR/ATA;
d) energia electrică și mărfurile transportate prin conducte;
e) mărfurile a căror valoare nu depășește 3.000 euro și
pentru care declarația vamală de export se depune la biroul
vamal de ieșire;
f) produsele accizabile declarate pentru export și expediate
pe baza documentului administrativ de însoțire.
(2) Mărfurilor menționate la alin. (1) li se aplică numai
formalitățile vamale prevăzute a fi efectuate la biroul vamal de

9

export. Biroul vamal de export competent încheie ulterior
operațiunea de export, în procedură manuală, pe baza
documentelor justificative care confirmă că mărfurile în cauză
au părăsit teritoriul vamal comunitar.

TITLUL II
Declararea mărfurilor utilizând declarația vamală
de export sub formă electronică
CAPITOLUL I
Formalități la biroul vamal de export
A. Întocmirea declarației vamale de export
Art. 6. — Declararea mărfurilor pentru export se realizează
prin completarea de către declarant/reprezentant, în aplicația
ECS-RO, a DEE, potrivit dispozițiilor cuprinse la art. 212, 213 și
222—224 din Regulamentul (CEE) nr. 2.454/93 al Comisiei din
2 iulie 1993 de stabilire a unor dispoziții de aplicare a
Regulamentului (CEE) nr. 2.913/92 al Consiliului de instituire a
Codului vamal comunitar. DEE conține în mod obligatoriu LRN-ul
atribuit de declarant/reprezentant.
Art. 7. — După completare, DEE se transmite prin
intermediul aplicației ECS-RO către biroul vamal de export
competent. Transmiterea DEE către biroul vamal de export se
face în condițiile prevăzute de art. 199, 592b, 592c și 592d din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal comunitar.
Art. 8. — (1) După transmiterea DEE, declarantul/
reprezentantul depune la biroul vamal de export competent
documentele însoțitoare, conform art. 221 din Regulamentul
(CEE) nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar.
(2) Documentele prevăzute la alin. (1) vor fi însoțite de un
document tipărit după forma DEE din aplicația ECS-RO, semnat
de către declarant/reprezentant.
B. Acceptarea declarației vamale de export
Art. 9. — Lucrătorul vamal identifică DEE în aplicația
ECS-RO pe baza LRN-ului și verifică corectitudinea datelor
înscrise în acest document.
Art. 10. — (1) În cazul în care respectă dispozițiile stabilite la
art. 62 din Regulamentul (CEE) nr. 2.913/1992 al Consiliului din
12 octombrie 1992 de instituire a Codului vamal comunitar,
declarația este acceptată, acesteia atribuindu-i-se MRN-ul în
mod automat de către aplicația ECS-RO.
(2) În situațiile prevăzute la art. 5 alin. (1) lit. a), b), c) și f),
MRN-ul se înscrie în documentele respective.
(3) Dacă declarația nu este acceptată, biroul vamal de export
comunică prin intermediul aplicației ECS-RO declarantului/
reprezentantului motivele neacceptării.
C. Rectificarea declarației vamale de export
Art. 11. — Declarantul/reprezentantul poate solicita
rectificarea uneia sau mai multor date din declarație, după ce
aceasta a fost acceptată de biroul vamal de export, în condițiile
prevăzute de art. 65 din Regulamentul (CEE) nr. 2.913/1992 al
Consiliului din 12 octombrie 1992 de instituire a Codului vamal
comunitar.
Art. 12. — Cererea de rectificare se transmite prin intermediul
aplicației ECS-RO la biroul vamal de export.
Art. 13. — (1) Dacă biroul vamal de export acceptă cererea
de rectificare, declarantul/reprezentantul procedează la
modificarea DEE conform datelor solicitate în cerere. Declarația
rectificată păstrează MRN-ul și data acceptării declarației inițiale.
(2) Prevederile art. 8 alin. (2) se aplică în mod corespunzător
și în cazul DEE rectificate.

10

MONITORUL OFICIAL AL ROMÂNIEI, PARTEA I, Nr. 445/29.VI.2009

Art. 14. — În cazul în care biroul vamal de export respinge
cererea, acesta comunică prin intermediul aplicației ECS-RO
declarantului/reprezentantului motivele respingerii.
D. Invalidarea declarației vamale de export
Art. 15. — (1) Declarantul/reprezentantul poate solicita
invalidarea declarației, după ce aceasta a fost acceptată de
biroul vamal, în condițiile prevăzute de art. 66 din Regulamentul
(CEE) nr. 2.913/1992 al Consiliului din 12 octombrie 1992 de
instituire a Codului vamal comunitar și de art. 251 din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
(2) Cererea de invalidare se transmite prin intermediul
aplicației ECS-RO la biroul vamal de export.
Art. 16. — În cazul în care biroul vamal de export respinge
cererea, acesta comunică prin intermediul aplicației ECS-RO
declarantului/reprezentantului motivele respingerii.
E. Decizia de control
Art. 17. — În situația în care, în urma efectuării analizei de
risc pe baza informațiilor gestionate automat de sistemul
informatic sau a altor elemente privind operațiunea de export,
biroul vamal de export ia decizia de a nu controla documentele
însoțitoare și/sau mărfurile declarate, această decizie este
menționată în DEE prin înscrierea în câmpul ăRezultatul
controlului” a codului ăA2” cu semnificația ăConsiderat
satisfăcător”, mărfurile urmând să primească liber de vamă.
Art. 18. — Dacă biroul vamal ia decizia de a controla
documentele însoțitoare și/sau mărfurile declarate, declarația
este trecută în starea ăSub control”. În acest caz sunt aplicabile
dispozițiile art. 240 din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar.
F. Efectuarea controlului
Art. 19. — În situația prevăzută la art. 18 controlul se
desfășoară pe baza informațiilor cuprinse în DEE și a
documentelor însoțitoare, cu respectarea prevederilor art. 68—72
din Regulamentul (CEE) nr. 2.913/1992 al Consiliului din
12 octombrie 1992 de instituire a Codului vamal comunitar
precum și ale art. 239—247 din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar.
Art. 20. — Dacă în timpul efectuării controlului nu se constată
discrepanțe între datele înscrise în DEE, documentele
însoțitoare și mărfurile examinate, lucrătorul vamal înregistrează
acest rezultat în DEE prin înscrierea în câmpul ăRezultatul
controlului” a codului ăA1” cu semnificația ăSatisfăcător”.
Art. 21. — (1) În situația în care se constată discrepanțe
minore între datele înscrise în DEE, documentele însoțitoare și
mărfurile examinate, acestea sunt comunicate prin intermediul
aplicației ECS-RO declarantului/reprezentantului, stabilindu-i-se
un termen de răspuns.
(2) Biroul vamal poate efectua modificări asupra datelor
cuprinse
în
declarație
numai
cu
acceptul
declarantului/reprezentantului, în acest caz mărfurile urmând să
primească liber de vamă.
(3) Dacă modificările nu sunt acceptate de
declarant/reprezentant sau la expirarea termenului acordat,
lucrătorul vamal poate acorda liber de vamă cu respectarea
prevederilor art. 247 din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar.
Art. 22. — Când în urma controlului biroul vamal de export
constată discrepanțe majore între datele declarate și cele
constatate,
acestea
sunt
transmise
informatic
declarantului/reprezentatului prin înscrierea în DEE, în câmpul

ăRezultatul controlului”, a codului ăB1” cu semnificația
ăNesatisfăcător”.
Art. 23. — Biroul vamal de export decide dacă discrepanțele
constatate între datele înscrise în DEE, documentele anexate
și mărfurile examinate se consideră minore sau majore.
Art. 24. — Înainte de acordarea liberului de vamă lucrătorul
vamal aplică, dacă este cazul, sigilii.
G. Liberul de vamă
Art. 25. — (1) Liberul de vamă se acordă conform dispozițiilor
stabilite la art. 73 și 74 din Regulamentul (CEE) nr. 2.913/1992
al Consiliului din 12 octombrie 1992 de instituire a Codului vamal
comunitar și ale art. 248—250 din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar.
(2) Lucrătorul vamal tipărește EAD și, după caz, ELOI, pe
care le înmânează declarantului/reprezentantului, conform
prevederilor art. 796a din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar.
Art. 26. — (1) Biroul vamal de export comunică informatic
declarantului/reprezentantului că mărfurile au părăsit teritoriul
vamal comunitar, după primirea mesajului ăRezultatele ieșirii” de
la biroul vamal de ieșire. Forma comunicării este prevăzută în
anexa nr. 1, care face parte integrantă din prezentele norme
tehnice.
(2) La solicitarea declarantului/reprezentantului, biroul vamal
de export certifică comunicarea prevăzută la alin. (1) prin
aplicarea ștampilei și a semnăturii.
CAPITOLUL II
Procedura de vămuire la domiciliu
A. Întocmirea și acceptarea declarației vamale de export
Art. 27. — Prevederile art. 6 și 7 se aplică în mod
corespunzător.
Art. 28. — Acceptarea declarației se materializează prin
alocarea de către aplicația ECS-RO a MRN-ului.
Art. 29. — Termenul de intervenție prevăzut în autorizația
pentru utilizarea procedurii simplificate de vămuire începe să
curgă din momentul obținerii MRN-ului.
B. Rectificarea declarației vamale de export
Art. 30. — Prevederile art. 11—14 se aplică în mod
corespunzător.
Art. 31. — În cazul în care cererea de rectificare a declarației
de export este acceptată, curgerea termenului menționat la
art. 29 se reinițializează.
C. Invalidarea declarației vamale de export
Art. 32. — Prevederile art. 15—16 se aplică în mod
corespunzător.
D. Decizia de control
Art. 33. — În cadrul termenului de intervenție menționat la
art. 29, ca urmare a analizei de risc bazate pe informațiile
gestionate automat de sistemul informatic sau a altor elemente
privind operațiunea de export, biroul vamal de export ia decizia
de a controla sau nu documentele și/sau mărfurile. Din
momentul comunicării deciziei de control curgerea termenului
menționat la art. 29 se oprește, iar lucrătorul vamal are obligația
să se prezinte la locația autorizată a mărfurilor în cadrul
termenului de intervenție.
Art. 34. — Prevederile art. 18 se aplică în mod
corespunzător.
E. Efectuarea controlului
Art. 35. — Controlul documentar și/sau fizic se efectuează
în locația autorizată a mărfurilor.
Art. 36. — Prevederile art. 19—24 se aplică în mod
corespunzător.

MONITORUL OFICIAL AL ROMÂNIEI, PARTEA I, Nr. 445/29.VI.2009
F. Liberul de vamă
Art. 37. — (1) La expirarea termenului prevăzut la art. 29,
aplicația ECS-RO acordă în mod automat liberul de vamă.
(2) Declarantul/reprezentantul tipărește EAD-ul și, după caz,
ELOI.
Art. 38. — În cazul efectuării controlului, dispozițiile art. 25 și
26 se aplică în mod corespunzător.
CAPITOLUL III
Formalități la biroul vamal de ieșire
A. Prezentarea mărfurilor la biroul vamal de ieșire și
identificarea operațiunii de export
Art. 39. — Sosirea mărfurilor la biroul vamal de ieșire este
notificată de către persoana care prezintă mărfurile, prin
transmiterea EAD-ului și, după caz, ELOI sau prin intermediul
aplicației ECS-RO.
Art. 40. — Lucrătorul vamal identifică AER aferent operațiunii
de export în aplicația ECS-RO pe baza MRN-ului înscris în EAD
sau în notificarea de sosire.
B. Decizia de control
Art. 41. — Dacă, în urma efectuării analizei de risc pe baza
informațiilor gestionate automat de către sistemul informatic sau
a unor alte elemente privind operațiunea de export, lucrătorul
vamal ia decizia de a nu controla mărfurile prezentate, această
decizie se menționează în AER prin înscrierea în câmpul
ăRezultatul controlului” a codului ăA2” cu semnificația
ăConsiderat satisfăcător”.
Art. 42. — În cazul în care lucrătorul vamal ia decizia de a
efectua controlul mărfurilor prezentate, acesta menționează în
AER tipul de control ce urmează a fi efectuat.
C. Efectuarea controlului și ieșirea mărfurilor de pe
teritoriul vamal comunitar
Art. 43. — Controlul operațiunii de export se realizează cu
respectarea prevederilor art. 793a din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar. Controlul
include verificarea integrității sigiliilor, dacă acestea au fost
aplicate la biroul vamal de export.
Art. 44. — (1) Dacă în urma controlului nu se constată
discrepanțe, lucrătorul vamal menționează acest rezultat în AER
prin înscrierea în câmpul ăRezultatul controlului” a codului ăA1”
cu semnificația ăSatisfăcător”.
(2) Biroul vamal de ieșire supraveghează ieșirea fizică a
mărfurilor de pe teritoriul vamal al Comunității și transmite
mesajul ce conține codul rezultatului controlului la biroul vamal
de export, în termenul prevăzut la art. 796d alin. (2) din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
Art. 45. — (1) În cazul în care, în urma controlului, lucrătorul
vamal constată discrepanțe minore între datele declarate și cele
constatate, acestea sunt menționate în AER prin înscrierea în
câmpul ăRezultatul controlului” a codului ăA4” cu semnificația
ăDiscrepanțe minore”.
(2) Prin discrepanțe minore se înțelege, în principal, orice
eroare materială care nu afectează operațiunea de export în
cauză.
(3) Discrepanță minoră este considerat și deficitul de mărfuri,
la care face referire art. 793a alin. (5) primul paragraf din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
(4) Art. 44 alin. (2) se aplică în mod corespunzător.

11

Art. 46. — (1) Când, în urma controlului, lucrătorul vamal
constată discrepanțe majore, acestea sunt menționate în AER
prin înscrierea în câmpul ăRezultatul controlului” a codului ăB1”
cu semnificația ăNesatisfăcător”. În acest caz biroul vamal
interzice ieșirea mărfurilor de pe teritoriul comunitar.
(2) Prin discrepanțe majore se înțelege orice eroare care nu
poate fi corectată, respectiv neconcordanțe în ceea ce privește
felul mărfurilor declarate și cele constatate, la care face referire
art. 793a alin. (5) al treilea paragraf din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar.
(3) Discrepanță majoră este considerat și excedentul de
mărfuri, la care face referire art. 793a alin. (5) al doilea paragraf
din Regulamentul (CEE) nr. 2.454/93 al Comisiei din 2 iulie 1993
de stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar. Totuși, în situația în care pentru cantitatea constatată
în plus, declarantul/reprezentantul depune o declarație vamală
de export la biroul vamal de ieșire, discrepanța în cauză se
consideră minoră. Prevederile art. 45 alin. (1) și (4) se aplică în
mod corespunzător.
D. Operațiunea de rerutare
Art. 47. — Prin rerutare se înțelege redirecționarea AER-ului
de la biroul vamal de ieșire declarat către biroul vamal de ieșire
unde mărfurile sunt prezentate efectiv.
Art. 48. — (1) Cererea de rerutare pentru operațiunea
identificată prin MRN-ul înscris în EAD se transmite, prin
intermediul aplicației ECS-RO, de către biroul vamal de ieșire
unde sunt prezentate efectiv mărfurile către biroul de export.
(2) După realizarea rerutării, biroul vamal de ieșire unde sunt
prezentate mărfurile procedează la efectuarea formalităților de
ieșire descrise în prezentul capitol.
(3) În situația în care biroul vamal de ieșire unde sunt
prezentate mărfurile nu recepționează prin intermediul aplicației
ECS-RO un mesaj care cuprinde informațiile referitoare la
operațiune, acesta înregistrează operațiunea în evidențe și
permite ieșirea mărfurilor de pe teritoriul comunitar. Formalitățile
de ieșire descrise în prezentul capitol se aplică în mod
corespunzător, mențiunile referitoare la rezultatul controlului fiind
înscrise pe copia EAD care se reține de către biroul vamal și,
ulterior, când este posibil, în AER.
(4) În cazul în care biroul vamal de ieșire are suspiciuni cu
privire la concordanța datelor înscrise în EAD-ul prezentat și
cele din AER-ul aferent operațiunii de export respective, acesta
ia legătura cu structura Help-Desk ECS din cadrul Autorității
Naționale a Vămilor.
Art. 49. — Prevederile art. 48 se aplică și în situația în care
AER-ul aferent operațiunii de export nu este identificat în
aplicația ECS-RO de către biroul vamal de ieșire menționat în
EAD.
Art. 50. — În situațiile prevăzute de art. 793 alin. (2) lit. b),
art. 793b alin. (1) și (2), precum și art. 793c alin. (1) din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar, biroul vamal unde se inițiază operațiunile respective
îndeplinește și procedura de rerutare prevăzută la art. 48.

12

MONITORUL OFICIAL AL ROMÂNIEI, PARTEA I, Nr. 445/29.VI.2009

TITLUL III
Depozitarea mărfurilor înainte de ieșirea de pe
teritoriul Comunității
CAPITOLUL I
Condiții de depozitare
Art. 51. — (1) În cazul în care mărfurile pentru care s-a
acordat liber de vamă pentru export nu părăsesc imediat
teritoriul Comunității, acestea sunt depozitate înainte de ieșire,
sub supraveghere vamală, în depozite înregistrate de
autoritatea vamală.
(2) Înregistrarea de către autoritatea vamală a depozitelor
prevăzute la alin. (1) se face conform instrucțiunilor prevăzute în
anexa nr. 2, care face parte integrantă din prezentele norme
tehnice.
Art. 52. — Depozitarea înainte de ieșire poate avea loc
numai în raza de competență teritorială a biroului vamal de
ieșire.
CAPITOLUL II
Introducerea mărfurilor în depozit
Art. 53. — Introducerea mărfurilor în depozit este notificată
biroului vamal de ieșire de către titularul depozitului prin
intermediul aplicației ECS-RO sau prin transmiterea EAD-ului
și, după caz, ELOI, cu respectarea prevederilor art. 796c din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
Art. 54. — (1) Lucrătorul vamal identifică AER-ul aferent
operațiunii de export în aplicația ECS-RO, pe baza MRN-ului
înscris în notificarea de sosire.
(2) Prevederile art. 43—46 se aplică în mod corespunzător.
(3) În situația în care AER-ul aferent operațiunii de export nu
este identificat în aplicația ECS-RO, biroul vamal de ieșire aplică
procedura prevăzută la art. 48.
CAPITOLUL III
Ieșirea mărfurilor din depozit
Art. 55. — Ieșirea mărfurilor din depozit este notificată
biroului vamal de ieșire de către titularul depozitului prin
intermediul aplicației ECS-RO, prin transmiterea manifestului
electronic care conține MRN-urile declarațiilor de export, precum
și date referitoare la mărfurile ce fac obiectul acestor declarații.
Art. 56. — (1) Acceptarea manifestului electronic de către
lucrătorul vamal are loc după încărcarea mărfurilor pe mijlocul
de transport, pe baza permisului vamal de încărcare. Lucrătorul
vamal înscrie în manifestul electronic datele de identificare ale
permisului vamal și invers.
(2) În cazul în care datele din manifestul electronic nu
corespund cu cele din permisul vamal de încărcare, biroul vamal
de ieșire nu acceptă manifestul electronic, comunică titularului
depozitului motivul neacceptării și solicită depunerea unui nou
manifest care să concorde cu datele din permisul vamal de
încărcare.
Art. 57. — Prevederile art. 796d alin. (1) din Regulamentul
(CEE) nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar sunt
aplicabile și în cazul ieșirii mărfurilor din depozit.

TITLUL IV
Declararea mărfurilor utilizând declarația
sumară de ieșire
A. Întocmirea declarației sumare de ieșire
Art. 58. — (1) Declarația sumară de ieșire se depune la biroul
vamal de ieșire în condițiile art. 182c alin. (1) din Regulamentul
(CEE) nr. 2.913/1992 al Consiliului din 12 octombrie 1992 de
instituire a Codului vamal comunitar, ale art. 841a, 842a,
art. 842b alin. (1) și (2) și art. 842c—842e din Regulamentul
(CEE) nr. 2.454/1993 al Comisiei din 2 iulie 1993 de stabilire a
unor dispoziții de aplicare a Regulamentului (CEE) nr. 2.913/92
al Consiliului de instituire a Codului vamal comunitar, precum și
ale art. 2 din Regulamentul (CE) nr. 273/2009 al Comisiei din
2 aprilie 2009 de stabilire a normelor de aplicare a
Regulamentului (CEE) nr. 2.913/92 al Consiliului de instituire a
Codului vamal comunitar și de derogare de la unele dispoziții
ale Regulamentului (CEE) nr. 2.454/93 al Comisiei.
(2) Declararea mărfurilor utilizând declarația sumară de ieșire
se realizează prin completarea acesteia în aplicația ECS-RO de
către una dintre persoanele prevăzute la art. 182d din
Regulamentul (CEE) nr. 2.913/1992 al Consiliului din 12
octombrie 1992 de instituire a Codului vamal comunitar. EXS
conține în mod obligatoriu LRN-ul atribuit de declarant/
reprezentant.
Art. 59. — După completare, EXS se transmite prin
intermediul aplicației ECS-RO la biroul vamal de ieșire.
Transmiterea EXS la biroul vamal de ieșire se face în condițiile
prevăzute de art. 199 din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar.
Art. 60. — În cazul mărfurilor reexportate aflate în situația
prevăzută la art. 841a lit. b) din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar, depozitarea
lor în vederea transbordării pentru o perioadă mai mare de
14 zile de la data la care acestea au fost prezentate biroului
vamal determină obligația depunerii declarației sumare de ieșire.
B. Acceptarea declarației sumare de ieșire
Art. 61. — (1) Acceptarea EXS se materializează prin
alocarea de către aplicația ECS-RO a MRN-ului, care este
comunicat persoanei interesate.
(2) În cazul în care EXS nu este acceptată, persoana
interesată este notificată în mod corespunzător.
C. Rectificarea declarației sumare de ieșire
Art. 62. — (1) Cererea de rectificare se transmite prin
intermediul aplicației ECS-RO la biroul vamal de ieșire.
(2) Cererea de rectificare nu poate avea ca obiect rectificări
privind denumirea persoanei care a depus declarația sumară de
ieșire sau a biroului vamal de ieșire. În aceste situații este
necesară depunerea unei alte declarații sumare de ieșire.
D. Invalidarea declarației sumare de ieșire
Art. 63. — Invalidarea declarației sumare de ieșire se poate
face în condițiile art. 842f din Regulamentul (CEE) nr. 2.454/93
al Comisiei din 2 iulie 1993 de stabilire a unor dispoziții de
aplicare a Regulamentului (CEE) nr. 2.913/92 al Consiliului de
instituire a Codului vamal comunitar.
E. Prezentarea mărfurilor la biroul vamal de ieșire și
identificarea declarației sumare de ieșire
Art. 64. — (1) Sosirea mărfurilor la biroul vamal de ieșire este
notificată de către persoana care prezintă mărfurile, prin
transmiterea EXS.
(2) În situația depozitării mărfurilor înainte de ieșire se aplică
în mod corespunzător prevederile art. 53.

MONITORUL OFICIAL AL ROMÂNIEI, PARTEA I, Nr. 445/29.VI.2009
Art. 65. — Lucrătorul vamal identifică EXS în aplicația
ECS-RO pe baza MRN-ului înscris în notificarea de sosire.
F. Decizia de control
Art. 66. — Dacă în urma efectuării analizei de risc, pe baza
informațiilor gestionate automat de către sistemul informatic sau
a altor elemente privind mărfurile destinate să fie scoase de pe
teritoriul vamal al Comunității, lucrătorul vamal ia decizia de a nu
controla documentele însoțitoare și/sau mărfurile declarate,
această decizie se menționează în EXS, prin înscrierea în
câmpul ăRezultatul controlului” a codului ăA2” cu semnificația
ăConsiderat satisfăcător”. Biroul vamal de ieșire supraveghează
ieșirea fizică a mărfurilor de pe teritoriul vamal al Comunității.
Art. 67. — În cazul în care lucrătorul vamal ia decizia de a
controla documentele însoțitoare și/sau mărfurile declarate,
acesta menționează în EXS tipul de control ce urmează a fi
efectuat.
G. Efectuarea controlului și ieșirea mărfurilor de pe
teritoriul vamal comunitar
Art. 68. — Controlul documentelor însoțitoare și/sau
mărfurilor declarate se face pe baza informațiilor cuprinse în
EXS și în documentele însoțitoare.
Art. 69. — Dacă în timpul efectuării controlului nu se constată
discrepanțe între datele înscrise în EXS, documentele
însoțitoare și/sau mărfurile examinate, lucrătorul vamal
înregistrează acest rezultat în EXS prin înscrierea în câmpul
ăRezultatul controlului” a codului ăA1” cu semnificația
ăSatisfăcător”.
Art. 70. — (1) În cazul în care, în urma controlului, lucrătorul
vamal constată discrepanțe minore între datele declarate și cele
constatate, acestea sunt menționate în EXS prin înscrierea în
câmpul ăRezultatul controlului” a codului ăA4” cu semnificația
ăDiscrepanțe minore”. Biroul vamal de ieșire supraveghează
ieșirea fizică a mărfurilor de pe teritoriul vamal al Comunității.
(2) Prevederile art. 45 alin. (2) și (3) se aplică în mod
corespunzător.
Art. 71. — (1) Când în urma controlului lucrătorul vamal
constată discrepanțe majore între datele declarate și cele
constatate, acestea sunt transmise prin intermediul aplicației
ECS-RO declarantului/reprezentatului prin înscrierea în EXS în
câmpul ăRezultatul controlului” a codului ăB1” cu semnificația
ăNesatisfăcător”. În acest caz, biroul vamal interzice ieșirea
mărfurilor de pe teritoriul vamal comunitar.
(2) Prevederile art. 46 alin. (2) și (3) se aplică în mod
corespunzător.
Art. 72. — Prevederile art. 51—57, referitoare la depozitarea
mărfurilor înainte de ieșirea de pe teritoriul Comunității, se aplică
în mod corespunzător și mărfurilor acoperite de o declarație
sumară de ieșire.

TITLUL V
Procedura alternativă de declarare a mărfurilor
la export utilizând declarația vamală de export
CAPITOLUL I
Procedura alternativă la biroul vamal de export
Art. 73. — Procedura alternativă de declarare a mărfurilor la
export se aplică în condițiile prevăzute de art. 182b alin. (4) din
Regulamentul (CEE) nr. 2.913/92 al Consiliului din 12 octombrie
1992 de instituire a Codului vamal comunitar, precum și de
art. 592b alin. (2) și art. 787 alin. (1), alin. (2) lit. a), alin. (3), (5)
și (6) din Regulamentul (CEE) nr. 2.454/93 al Comisiei din 2 iulie
1993 de stabilire a unor dispoziții de aplicare a Regulamentului
(CEE) nr. 2.913/92 al Consiliului de instituire a Codului vamal
comunitar.

13

Art. 74. — (1) Utilizarea procedurii alternative se aprobă de
biroul vamal de export. La luarea deciziei de utilizare a
procedurii alternative biroul vamal de export se asigură că orice
declarație de export introdusă în aplicația ECS-RO, care nu a
fost procesată datorită nefuncționării aplicației, se anulează.
(2) Declarantul/reprezentantul este obligat să informeze
biroul vamal de export în legătură cu orice operațiune de export,
înregistrată în aplicația ECS-RO și care nu a primit liber de
vamă, pentru a cărei finalizare s-a trecut la utilizarea procedurii
alternative.
Art. 75. — În cazul utilizării procedurii alternative,
completarea și procesarea declarației vamale de export se face
cu respectarea prevederilor normelor tehnice de completare,
utilizare și tipărire a declarației sumare și a documentului
administrativ unic, aprobate prin Ordinul vicepreședintelui
Autorității Naționale de Administrare Fiscală nr. 9.988/2006, cu
modificările și completările ulterioare, precum și ale art. 792 din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
Art. 76. — Utilizarea procedurii alternative se identifică prin
aplicarea cu cerneală roșie a ștampilei ăProcedură alternativă
ECS” în caseta A din declarația vamală de export. Modelul
ștampilei este prevăzut în anexa nr. 3 care face parte integrantă
din prezentele norme tehnice.
Art. 77. — (1) La acceptarea declarației vamale, lucrătorul
vamal înscrie numărul de înregistrare al declarației pe SSD și,
după caz, SSLOI prevăzute la art. 787 alin. (2) lit. a) din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
(2) SSD și, după caz, SSLOI sunt reținute de biroul vamal de
export, însoțind declarația vamală la biroul vamal de ieșire.
CAPITOLUL II
Procedura alternativă la biroul vamal de ieșire
Art. 78. — (1) În cazul prezentării la un birou vamal de ieșire,
care lucrează în procedură alternativă, a mărfurilor ce au fost
declarate pentru export utilizând Sistemul de control al
exportului, biroul vamal de ieșire înregistrează operațiunea în
evidențe pe baza EAD-ului și permite ieșirea mărfurilor de pe
teritoriul comunitar. Formalitățile de ieșire descrise la art. 43—46
se aplică în mod corespunzător, mențiunile referitoare la
rezultatul controlului fiind trecute pe copia EAD care se reține
de către biroul vamal și ulterior, când este posibil, în AER,
imediat după încetarea motivelor pentru care se aplică
procedura alternativă.
(2) În cazul în care biroul vamal de ieșire are suspiciuni cu
privire la concordanța datelor înscrise în EAD-ul prezentat și
cele din AER-ul aferent operațiunii de export respective, acesta
ia legătura cu structura Help-Desk ECS din cadrul Autorității
Naționale a Vămilor.
Art. 79. — În cazul prezentării la un birou vamal de ieșire a
mărfurilor ce au fost declarate pentru export utilizând procedura
alternativă, biroul vamal de ieșire înregistrează operațiunea în
evidențe și permite ieșirea mărfurilor de pe teritoriul comunitar.
Formalitățile de ieșire prevăzute la art. 793, 793a, 793b și 793c
din Regulamentul (CEE) nr. 2.454/93 al Comisiei din 2 iulie 1993
de stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal comunitar
se aplică în mod corespunzător.

14

MONITORUL OFICIAL AL ROMÂNIEI, PARTEA I, Nr. 445/29.VI.2009

TITLUL VI
Procedura de cercetare pentru controlul
încheierii regimului de export
Art. 80. — Procedura de cercetare se inițiază de către biroul
de export competent, în conformitate cu prevederile art. 796da
alin. (1) și (2) din Regulamentul (CEE) nr. 2.454/93 al Comisiei
din 2 iulie 1993 de stabilire a unor dispoziții de aplicare a
Regulamentului (CEE) nr. 2.913/92 al Consiliului de instituire a
Codului vamal comunitar, când acesta nu a primit de la biroul
de ieșire mesajul informatic ce conține codul rezultatului
controlului, respectiv, în aplicația ECS-RO, operațiunile de
export nu se regăsesc în starea ăExportate” sau ăOprite”.
Art. 81. — (1) Pentru operațiunile de export care au biroul
vamal de ieșire situat într-un alt stat membru și care se regăsesc
în aplicația ECS-RO în starea ăMărfuri eliberate pentru export”,
biroul de export verifică, pe baza MRN-ului alocat, existența și
starea în care se află operațiunea de export, pe site-ul Comisiei
Europene
http://ec.europa.eu/taxation_customs/dds/cgibin/ecshome?Lang=RO
(2) În cazul operațiunilor de export aflate în starea ăEliberate
pentru export”, biroul vamal de export comunică prin intermediul
aplicației ECS-RO declarantului/reprezentantului că nu a primit
mesajul ăRezultatele ieșirii” și îi solicită să prezinte dovada
încheierii regimului, conform art. 796da alin. (4) din
Regulamentul (CEE) nr. 2.454/93 al Comisiei din 2 iulie 1993 de
stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal
comunitar.
(3) În cazul operațiunilor de export aflate în starea
ăExportate/Oprite” sau ăRerutate”, biroul vamal de export
comunică structurii Help-Desk ECS din cadrul Autorității
Naționale a Vămilor MRN-urile operațiunilor pentru care nu a
primit mesajul ăRezultatele ieșirii”. În termen de 10 zile de la
comunicarea MRN-urilor, structura Help-Desk ECS verifică cele
semnalate de biroul de export, corectează mesajul ce conține
codul rezultatului controlului la ieșire și schimbă starea
declarației în aplicația ECS-RO, respectiv solicită autorității
vamale care a efectuat rerutarea informații cu privire la rezultatul
controlului operațiunii de export. Biroul de export încheie
procedura de cercetare la momentul la care respectiva
operațiune de export figurează în aplicația ECS-RO în starea
ăExportate” sau ăOprite”.
Art. 82. — În cazul operațiunilor de export care au biroul
vamal de ieșire situat într-un alt stat membru și care nu pot fi

identificate pe site-ul Comisiei Europene, respectiv starea
operațiunilor de export este ăMRN nerecunoscut de Europa”,
biroul vamal de export comunică structurii Help-Desk ECS din
cadrul Autorității Naționale a Vămilor MRN-urile operațiunilor
pentru care nu a primit mesajul ăRezultatele ieșirii” și îi solicită
declarantului/reprezentantului, prin intermediul aplicației
ECS-RO, să prezinte dovada încheierii regimului, conform
art. 796da alin. (4) din Regulamentul (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar. În termen de 10 zile de la
comunicarea MRN-urilor, structura Help-Desk ECS verifică cele
semnalate de biroul de export, corectează și retransmite
AER-ul la biroul vamal de ieșire.
Art. 83. — În cazul operațiunilor de export având biroul vamal
de ieșire situat în România și care se regăsesc în aplicația
ECS-RO în starea ăMărfuri eliberate pentru export”, biroul vamal
de export comunică, prin intermediul aplicației ECS-RO,
declarantului/reprezentantului că nu a primit mesajul
ăRezultatele ieșirii” și îi solicită să prezinte dovada încheierii
regimului, conform art. 796da alin. (4) din Regulamentul (CEE)
nr. 2.454/93 al Comisiei din 2 iulie 1993 de stabilire a unor
dispoziții de aplicare a Regulamentului (CEE) nr. 2.913/92 al
Consiliului de instituire a Codului vamal comunitar.
Art. 84. — În termen de 150 de zile de la data acordării
liberului de vamă mărfurilor pentru export, biroul vamal de
export:
a) verifică documentele prezentate de declarant/reprezentant
și procedează la încheierea informatică a operațiunii de export,
dacă s-a prezentat ca dovadă a încheierii regimului unul sau o
combinație a documentelor la care face referire art. 796da
alin. (4) din Regulamentul (CEE) nr. 2.454/93 al Comisiei din
2 iulie 1993 de stabilire a unor dispoziții de aplicare a
Regulamentului (CEE) nr. 2.913/92 al Consiliului de instituire a
Codului vamal comunitar;
b) invalidează declarația vamală de export, în cazul
neprezentării vreunei dovezi sau când dovezile prezentate în
vederea încheierii regimului nu sunt conforme.
Art. 85. — Dispozițiile prezentelor norme tehnice se
completează cu prevederile Regulamentului Consiliului (CEE)
nr. 2.913/1992 din 12 octombrie 1992 de instituire a Codului
vamal comunitar și ale Regulamentului (CEE) nr. 2.454/93 al
Comisiei din 2 iulie 1993 de stabilire a unor dispoziții de aplicare
a Regulamentului (CEE) nr. 2.913/92 al Consiliului de instituire
a Codului vamal comunitar.
ANEXA Nr. 1
la normele tehnice

AUTORITATEA NAȚIONALĂ A VĂMILOR

Biroul vamal ......................................
Data .................................................
NOTIFICARE DE EXPORT

Către
S.C. ....................
Prin prezenta vă informăm că mărfurile aferente operațiunii/operațiunilor de export identificate prin MRN-urile
nr. ................................................................... au părăsit teritoriul Comunității.
Șeful biroului vamal,

Ștampila biroului vamal
..

15

MONITORUL OFICIAL AL ROMÂNIEI, PARTEA I, Nr. 445/29.VI.2009

ANEXA Nr. 2
la normele tehnice

INSTRUCȚIUNI

de înregistrare a depozitelor utilizate la depozitarea mărfurilor înainte de ieșirea acestora de pe teritoriul Comunității
Art. 1. — Înregistrarea depozitelor utilizate la depozitarea
mărfurilor înainte de ieșirea acestora de pe teritoriul Comunității
se face de către biroul vamal de ieșire în a cărui rază de
competență teritorială se află situat spațiul de depozitare.
Art. 2. — Birourile vamale de ieșire înregistrează depozitele
prevăzute la art. 1, aparținând operatorilor economici care
îndeplinesc următoarele cerințe:
a) nu înregistrează debite față de autoritatea vamală;
b) au organizate evidențe care permit autorității vamale
verificarea eficientă a operațiunilor vamale;
c) dispun de infrastructură informatică adecvată;
d) au incluse în obiectul de activitate operațiuni de
depozitare;
e) dețin echipamente necesare descărcării, încărcării,
manipulării, ambalării, dezambalării și prezentării mărfurilor în
vederea efectuării controlului vamal, precum și personal
specializat pentru efectuarea acestor operațiuni;
f) dispun de personal care urmează să exercite activități
legate de îndeplinirea formalităților vamale;
g) spațiul de depozitare deținut îndeplinește condițiile
necesare păstrării mărfurilor aflate sub supraveghere vamală;
h) nu au săvârșit o încălcare gravă sau încălcări repetate ale
reglementărilor vamale.
Art. 3. — (1) Înregistrarea depozitelor menționată la art. 1 se
efectuează pe baza unei cereri scrise, întocmită potrivit
modelului prevăzut în anexa nr. 1 la prezentele instrucțiuni.
(2) Cererea se depune, semnată și ștampilată de către
solicitant, la biroul vamal de ieșire competent împreună cu
următoarele documente:
a) certificatul de înregistrare a societății comerciale, în copie;
b) copia actului constitutiv al societății comerciale, cu
modificările și completările ulterioare, după caz;
c) cazierul judiciar al persoanelor fizice care reprezintă legal
societatea comercială;
d) o declarație-angajament, conform modelului prevăzut în
anexa nr. 2 la prezentele instrucțiuni;
e) certificatul de atestare fiscală și certificatul de cazier fiscal,
eliberate de autoritatea fiscală competentă;
f) documente care atestă îndeplinirea condițiilor prevăzute la
art. 2 lit. e)—g).

Art. 4. — (1) Titularii autorizațiilor de comisionar în vamă care
solicită înregistrarea depozitelor destinate depozitării mărfurilor
înainte de ieșirea acestora de pe teritoriul Comunității
completează cererea de înregistrare prevăzută la art. 3 alin. (1)
și depun numai documentul care atestă îndeplinirea condiției
prevăzute la art. 2 lit. g).
(2) Prin excepție de la prevederile alin. (1), dacă solicitantul
deține autorizație de comisionar în vamă pentru spațiul de
depozitare pentru care cere înregistrarea, se depune numai
cererea de înregistrare prevăzută la art. 3 alin. (1).
Art. 5. — (1) În cazul în care condițiile legale sunt îndeplinite,
biroul vamal înregistrează depozitul utilizând aplicația
informatică ECS-RO. Numărul de înregistrare al depozitului este
de forma XXXXXXXXYY, unde:
a) XXXXXXXX reprezintă codul biroului vamal de ieșire,
format din 8 caractere alfanumerice; și
b) YY reprezintă codul locației depozitului, format din două
caractere numerice.
(2) Codul de înregistrare atribuit depozitului de biroul vamal
de ieșire se comunică în scris solicitantului.
Art. 6. — Titularii depozitelor utilizate la depozitarea
mărfurilor înainte de ieșirea acestora de pe teritoriul Comunității
au obligația de a ține evidența mărfurilor intrate/ieșite în/din
depozit.
Art. 7. — (1) Biroul vamal de ieșire revocă înregistrarea
depozitului în una dintre următoarele situații:
a) una sau mai multe dintre condițiile ce au stat la baza
înregistrării nu mai sunt îndeplinite;
b) înregistrarea s-a făcut pe baza unor date incorecte sau
incomplete, iar solicitantul avea cunoștință sau trebuia să aibă
cunoștință de acest fapt;
c) titularul solicită;
d) titularul depozitului a săvârșit o încălcare gravă sau
încălcări repetate ale reglementărilor vamale.
(2) Revocarea înregistrării se realizează în baza deciziei
șefului biroului vamal emitent și conține data de la care măsura
intervine, precum și motivul emiterii acesteia.
(3) Decizia de revocare este comunicată de biroul vamal de
ieșire titularului.
ANEXA Nr. 1
la instrucțiuni

Nr. ..................... din ........................
Către
Biroul vamal ...........................
CERERE DE ÎNREGISTRARE

a depozitului/depozitelor utilizat/utilizate la depozitarea mărfurilor înainte de ieșirea acestora de pe teritoriul Comunității
Societatea Comercială ....................................., CUI ................., cu sediul în localitatea .........................., str. ............,
județul ..............., țara ................., codul poștal............, e-mail ............................., telefon ....................................,
fax ............................, solicităm autorizare pentru depozitarea temporară a mărfurilor la adresa/adresele spațiului/spațiilor de lucru
de mai jos:
Numele locației

Adresă

E-mail

Telefon

Fax

Evidențele privind mărfurile depozitate sunt ținute la adresa ...............................................................................................
Anexăm la prezenta următoarele documente: .....................................................................................................................
...........................................................................................................................................................................................................
Numele și prenumele reprezentantului legal
...............................................
Semnătura și ștampila

16

MONITORUL OFICIAL AL ROMÂNIEI, PARTEA I, Nr. 445/29.VI.2009
ANEXA Nr. 2
la instrucțiuni

DECLARAȚIE-ANGAJAMENT

Nr. ............../data ...............
Societatea Comercială ................................., CUI ........................, reprezentată legal prin ......................................., având
funcția de .........................................., se angajează:
a) să respecte reglementările vamale și condițiile privind depozitarea mărfurilor înainte de ieșirea acestora de pe teritoriul
Comunității;
b) să țină o evidență a operațiunilor de depozitare, care să permită verificarea acestora de către autoritatea vamală;
c) să păstreze și să pună la dispoziția autorității vamale toate documentele vizând mărfurile depozitate, precum și evidența
operațiunilor de depozitare;
d) să permită autorității vamale accesul necondiționat, în orice moment, la mărfurile ce fac obiectul depozitării.
Numele, prenumele și funcția
............................................
Semnătura și ștampila
....................................
ANEXA Nr. 3
la normele tehnice

ȘTAMPILA PENTRU PROCEDURA ALTERNATIVĂ
— model —

PROCEDURĂ ALTERNATIVĂ ECS

DATE INDISPONIBILE ÎN SISTEM
DECLANȘATĂ LA

..

(Data/ora)

(dimensiuni 26 X 59 mm)

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 445/29.VI.2009 conține 16 pagini.

Prețul: 3,20 lei

&JUYDGY|431676]
ISSN 1453—4495

