PARTEA I

Anul 177 (XXI) — Nr. 346

Luni, 25 mai 2009

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 513 din 9 aprilie 2009 referitoare la excepția de
neconstituționalitate a prevederilor art. 34 alin. (2) din
Legea nr. 46/2008 — Codul silvic ..............................
Decizia nr. 515 din 9 aprilie 2009 referitoare la excepția de
neconstituționalitate a prevederilor art. 17 alin. (2)
teza finală din Legea contenciosului administrativ
nr. 554/2004 ..............................................................
Decizia nr. 516 din 9 aprilie 2009 referitoare la excepția de
neconstituționalitate a prevederilor art. 583 alin. (2)
lit. b) din Legea nr. 295/2004 privind regimul armelor și
al munițiilor ................................................................
Decizia nr. 519 din 9 aprilie 2009 referitoare la excepția de
neconstituționalitate a prevederilor art. 97 alin. (5) și (7)
din Ordonanța de urgență a Guvernului nr. 194/2002
privind regimul străinilor în România ..........................
Decizia nr. 569 din 14 aprilie 2009 referitoare la excepția de
neconstituționalitate a dispozițiilor art. 51 din Legea
nr. 223/2007 privind Statutul personalului aeronautic
civil navigant profesionist din aviația civilă din
România ....................................................................
Decizia nr. 571 din 14 aprilie 2009 referitoare la excepția de
neconstituționalitate a dispozițiilor art. 8 alin. (1) și (3)
din Legea nr. 85/2006 privind procedura insolvenței ....
Decizia nr. 573 din 14 aprilie 2009 referitoare la excepția de
neconstituționalitate a prevederilor art. 132 alin. (3) din
Legea nr. 31/1990 privind societățile comerciale ......

11–12

ACTE ALE OFICIULUI ROMÂN
PENTRU DREPTURILE DE AUTOR
— Decizie pentru publicarea în Monitorul Oficial al
României, Partea I, a Protocolului privind desemnarea
colectorului unic al remunerației cuvenite titularilor de
drepturi de autor și titularilor de drepturi conexe pentru
retransmiterea prin cablu, repartizarea remunerațiilor
colectate către organismele de gestiune colectivă
beneficiare și modalitatea de evidențiere și justificare
a cheltuielilor privind acoperirea reală a costurilor de
colectare ale organismului de gestiune colectivă
colector unic ..............................................................

12–14

ACTE ALE CASEI NAȚIONALE
DE ASIGURĂRI DE SĂNĂTATE
563. — Ordin pentru aprobarea utilizării formularelor unice
pe țară, fără regim special, necesare raportării
activității furnizorilor de servicii medicale ..................

15–16

60.

2–3

3–4

4–6

6–7

8–9

9–10

2

MONITORUL OFICIAL AL ROMÂNIEI, PARTEA I, Nr. 346/25.V.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 513
din 9 aprilie 2009

referitoare la excepția de neconstituționalitate a prevederilor art. 34 alin. (2)
din Legea nr. 46/2008 — Codul silvic
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Carmen Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 34 alin. (2) din Legea nr. 46/2008 — Codul
silvic, excepție ridicată de Cristina Mărginean în Dosarul
nr. 2.361/176/2008 al Judecătoriei Alba Iulia.
La apelul nominal se constată lipsa părților, față de care
procedura de citare este legal îndeplinită.
Curtea dispune a se face apelul și în Dosarul nr. 2.234D/2008
având ca obiect aceeași excepție de neconstituționalitate,
ridicată de Dragoș Ionuț Feișan și Natalia Mihaela Feișan în
Dosarul nr. 2.359/176/2008 al aceleiași instanțe.
Și în acest dosar, în urma apelului nominal, se constată lipsa
părților, față de care procedura de citare este legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 2.234D/2008 la Dosarul
nr. 2.233D/2008, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 10 septembrie 2008, pronunțate în
dosarele nr. 2.361/176/2008 și nr. 2.359/176/2008, Judecătoria
Alba Iulia a sesizat Curtea Constituțională cu excepția de
neconstituționalitate a prevederilor art. 34 alin. (2) din Legea
nr. 46/2008 — Codul silvic. Excepțiile au fost ridicate de
Cristina Mărginean, Dragoș Ionuț Feișan și Natalia Mihaela
Feișan în cauze având ca obiect soluționarea plângerilor
formulate împotriva încheierilor de respingere a cererilor de
îndeplinire a unor acte notariale.
În motivările excepțiilor, având un conținut similar, se
susține în esență, că textul de lege afectează prerogativa

proprietarului unei suprafețe de pădure mai mici de 1 ha de a
dispune de aceasta atât în timpul vieții, cât și pentru cazul morții
sale.
Judecătoria Alba Iulia apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 alin. (2) din Legea nr. 46/2008 — Codul silvic,
publicată în Monitorul Oficial al României, Partea I, nr. 238 din
27 martie 2008, care au următorul cuprins:
— Art. 34 alin. (2): ăProprietatea forestieră nu poate fi divizată
sub limita de 1 ha.”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 44 —
Dreptul de proprietate privată și ale art. 136 alin. (5), potrivit
cărora proprietatea privată este inviolabilă, în condițiile legii
organice.
Examinând excepția de neconstituționalitate, Curtea
constată că a mai examinat constituționalitatea dispozițiilor
art. 34 alin. (2) din Legea nr. 46/2008, prin prisma unor critici
similare și prin raportare la aceeași prevedere din Legea
fundamentală ca și în cauza de față. Prin Decizia nr. 63 din
15 ianuarie 2009, publicată în Monitorul Oficial al României,
Partea I, nr. 131 din 3 martie 2009, Curtea Constituțională a
respins excepția ca neîntemeiată, pentru argumentele acolo
reținute. Întrucât nu au fost evidențiate elemente noi, de natură
să justifice o reconsiderare a acestei jurisprudențe a Curții,
soluția și motivarea acestei decizii își mențin valabilitatea și în
prezenta cauză.

MONITORUL OFICIAL AL ROMÂNIEI, PARTEA I, Nr. 346/25.V.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 34 alin. (2) din Legea nr. 46/2008 — Codul silvic, excepție
ridicată de Cristina Mărginean în Dosarul nr. 2.361/176/2008 al Judecătoriei Alba Iulia și de Dragoș Ionuț Feișan și Natalia Mihaela
Feișan în Dosarul nr. 2.359/176/2008 al aceleiași instanțe.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 515
din 9 aprilie 2009

referitoare la excepția de neconstituționalitate a prevederilor art. 17 alin. (2) teza finală
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 17 alin. (2) teza finală din Legea
contenciosului administrativ nr. 554/2004, excepție ridicată de
Societatea Comercială ăOrange România” — S.A. în Dosarul
nr. 6.648/2/2007 al Curții de Apel București — Secția a VIII-a
contencios administrativ și fiscal.
La apelul nominal răspund, pentru partea Societatea
Comercială ăRomtelecom” — S.A., domnul Alin Cuța, consilier
juridic, cu delegație la dosar, și pentru partea Ministerul
Comunicațiilor și Tehnologiei Informației, domnul avocat Cristian
Popară, apărător ales cu delegația depusă la dosarul cauzei. Se
constată lipsa autorului excepției și a părții Societatea
Comercială ăSysware Systems Integration” — S.R.L., față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentanților părților prezente. Luând pe rând
cuvântul, aceștia solicită respingerea excepției, considerând că
textul de lege criticat nu contravine prevederilor constituționale
invocate de autorul excepției.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând în acest sens jurisprudența Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 8 iulie 2008, pronunțată în Dosarul
nr. 6.648/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 17 alin. (2) teza finală din Legea
contenciosului administrativ nr. 554/2004. Excepția de
neconstituționalitate a fost ridicată de Societatea Comercială
ăOrange România” — S.A. din București într-un litigiu de
contencios administrativ având ca obiect anularea unor acte
administrative.
În motivarea excepției, formulată oral în fața instanței de
judecată și consemnată în încheierea de sesizare a Curții
Constituționale, se susține că textul de lege criticat încalcă
prevederile art. 21 din Constituție privind accesul liber la justiție.
Curtea de Apel București — Secția a VIII-a contencios
administrativ și fiscal opinează în sensul respingerii excepției
de neconstituționalitate, ca neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 17 alin. (2)
teza finală din Legea contenciosului administrativ nr. 554/2004
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentanților părților, concluziile procurorului,

4

MONITORUL OFICIAL AL ROMÂNIEI, PARTEA I, Nr. 346/25.V.2009

dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 17 alin. (2) teza finală din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
prin Legea nr. 262/2007, publicată în Monitorul Oficial al
României, Partea I, nr. 510 din 30 iulie 2007. Textul de lege
criticat are următorul cuprins:
— Art. 17 alin. (2) teza finală : ă(2) Pentru cererile formulate
în baza prezentei legi se percep taxele de timbru prevăzute de
Legea nr. 146/1997 privind taxele judiciare de timbru, cu
modificările și completările ulterioare, pentru cauzele

neevaluabile în bani, cu excepția celor care au ca obiect
contractele administrative, care se vor taxa la valoare.”
În opinia autorului excepției de neconstituționalitate, textul de
lege criticat contravine dispozițiilor art. 21 — Accesul liber la
justiție din Legea fundamentală.
Examinând excepția de neconstituționalitate, Curtea
constată că a mai exercitat controlul de constituționalitate
asupra prevederilor ce formează obiect al prezentei excepții,
prin raportare la același text din Legea fundamentală ca și cel
invocat de autorul prezentei excepții, iar prin Decizia nr. 639 din
3 octombrie 2006, publicată în Monitorul Oficial al României,
Partea I, nr. 925 din 15 noiembrie 2006, a respins excepția ca
neîntemeiată, pentru motivele acolo reținute. Întrucât nu au
intervenit elemente noi care să justifice reconsiderarea acestei
jurisprudențe a Curții Constituționale, soluția pronunțată cu acel
prilej și considerentele care au stat la baza acesteia își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art.11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 17 alin. (2) teza finală din Legea contenciosului administrativ
nr. 554/2004, excepție ridicată de Societatea Comercială ăOrange România” — S.A. în Dosarul nr. 6.648/2/2007 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 516
din 9 aprilie 2009

referitoare la excepția de neconstituționalitate a prevederilor art. 583 alin. (2) lit. b)
din Legea nr. 295/2004 privind regimul armelor și al munițiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 583 alin. (2) lit. b) din Ordonanța de urgență
a Guvernului nr. 26/2008 pentru modificarea și completarea
Legii nr. 295/2004 privind regimul armelor și al munițiilor,

excepție ridicată de Emilian Ciurar în Dosarul nr. 5.092/30/2008
al Tribunalului Timiș — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, apreciind că textul de lege criticat nu
contravine prevederilor constituționale invocate de autorul
excepției.
C U R T E A,

având în vedere actele și lucrările dosarului, constată următoarele:

MONITORUL OFICIAL AL ROMÂNIEI, PARTEA I, Nr. 346/25.V.2009
Prin Încheierea din 12 noiembrie 2008, pronunțată în Dosarul
nr. 5.092/30/2008, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 583 alin. (2) lit. b) din Ordonanța de urgență
a Guvernului nr. 26/2008 pentru modificarea și completarea
Legii nr. 295/2004 privind regimul armelor și al munițiilor.
Excepția de neconstituționalitate a fost ridicată de Emilian Ciurar
într-o cauză având ca obiect anularea unui act administrativ
emis de Serviciul arme, explozivi și substanțe toxice din cadrul
Inspectoratului Județean de Poliție Timiș.
În motivarea excepției autorul acesteia susține că textul de
lege criticat este contrar dispozițiilor constituționale privind
neretroactivitatea legii. În acest sens, arată că intervenția unei
modificări a legislației nu poate afecta drepturi câștigate și
recunoscute. Precizează că i se aduce o atingere și dreptului
de proprietate, întrucât Ordonanța de urgență a Guvernului
nr. 26/2008 îi impune să vândă arma neletală, ăca urmare a
situației create de către Guvern prin emiterea acestui act”.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 583 alin. (2) lit. b)
din Ordonanța de urgență a Guvernului nr. 26/2008 pentru
modificarea și completarea Legii nr. 295/2004 privind regimul
armelor și al munițiilor, publicată în Monitorul Oficial al României,
Partea I, nr. 203 din 17 martie 2008. În realitate, autorul excepției
are în vedere prevederile art. 583 alin. (2) lit. b) din Legea
nr. 295/2004, publicată în Monitorul Oficial al României, Partea I,
nr. 583 din 30 iunie 2004, care au fost introduse prin art. I pct. 8
din ordonanța amintită. Aceste prevederi de lege au următorul
cuprins:
— Art. 583 alin. (2) lit. b) din Legea nr. 295/2004:
ă(2) Revocarea dreptului de port și folosire a armelor neletale
supuse autorizării se dispune de către organul competent care
a acordat acest drept atunci când titularul dreptului se află în
una dintre următoarele situații: ( )
b) nu mai îndeplinește condițiile prevăzute la art. 58 alin. (2)
lit. a).”
Art. 58 alin. (2) lit. a), la care face trimitere textul de lege
criticat, prevede că autorizația de procurare a armelor neletale

5

se acordă cetățenilor români și străinilor cu ședere legală în
România, care au împlinit vârsta de 18 ani, dacă îndeplinesc,
cumulativ cu alte trei condiții, condiția de a nu fi fost condamnate
prin hotărâre judecătorească rămasă definitivă pentru
săvârșirea cu intenție a uneia dintre infracțiunile prevăzute de
prezenta lege sau la o pedeapsă privativă de libertate mai mare
de 2 ani pentru infracțiuni comise cu intenție.
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 15 alin. (2) potrivit căruia legea dispune
numai pentru viitor, cu excepția legii penale sau
contravenționale mai favorabile, art. 16 privind egalitatea în
drepturi, art. 44 alin. (1) și (2) referitor la garantarea și ocrotirea
dreptului de proprietate privată și art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că prevederile art. 58 3 alin. (2) lit. b) din Legea
nr. 295/2004 nu sunt de natură să contravină principiului
neretroactivității legii. Textul de lege criticat cuprinde dispoziții
referitoare la situațiile în care se dispune revocarea dreptului de
port și folosire a armelor neletale supuse autorizării, norma
juridică acționând numai pentru viitor. În jurisprudența sa, Curtea
Constituțională a statuat că ăo lege nu este retroactivă atunci
când modifică pentru viitor o stare de drept născută anterior și
nici atunci când suprimă producerea în viitor a efectelor unei
situații juridice constituite sub imperiul legii vechi, pentru că, în
aceste cazuri, legea nouă nu face altceva decât să
reglementeze modul de acțiune în timpul următor intrării ei în
vigoare, adică în domeniul propriu de reglementare”. Așadar,
instituirea unei noi condiții pe care posesorul unei arme neletale
trebuie să o îndeplinească pentru a putea să o poarte și să o
folosească nu constituie o nesocotire a principiului constituțional
al neretroactivității legii. Aplicarea legii în cadrul litigiului aflat pe
rolul instanței în fața căreia a fost ridicată excepția de
neconstituționalitate implică și rezolvarea conflictului de legi în
timp, chestiune care este de competența exclusivă a instanței
învestite cu soluționarea acestuia.
Curtea constată că nu poate reține critica referitoare la
încălcarea dispozițiilor art. 53 din Constituție, deoarece textul
constituțional invocat are în vedere restrângerea exercițiului
unor drepturi sau libertăți fundamentale; or, dreptul de a purta și
de a folosi o armă neletală nu se încadrează în această
categorie.
Autorul excepției susține că i se aduce o atingere și dreptului
de proprietate, întrucât este obligat să vândă arma neletală, ăca
urmare a situației create de către Guvern prin emiterea acestui
act”. Curtea constată că prevederea de lege criticată nu
afectează în niciun fel dreptul de proprietate al acestuia,
neimpunând condiția înstrăinării armei, aceasta fiind doar o
posibilitate aflată la îndemâna persoanei căreia i se aplică
respectiva normă juridică. Chiar în ipoteza în care ar fi afectată
prerogativa dispoziției, Curtea constată că o asemenea măsură
ar fi în concordanță inclusiv cu jurisprudența Curții Europene a
Drepturilor Omului, ilustrată prin hotărârile Sporrong și Lonnroth
contra Suediei din 1982, Brumărescu contra României din 1999,
Djidrovski contra Fostei Republici Iugoslave a Macedoniei din
2005 și Basoukou contra Greciei din 2005, prin care a statuat că
dreptul de proprietate privată nu este un drept absolut, ci poate
comporta limitări, în măsura în care acestea sunt apte să
asigure un echilibru just între cerințele interesului general al
comunității și imperativele apărării drepturilor fundamentale ale
individului.

6

MONITORUL OFICIAL AL ROMÂNIEI, PARTEA I, Nr. 346/25.V.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 583 alin. (2) lit. b) din Legea nr. 295/2004 privind regimul
armelor și al munițiilor, excepție ridicată de Emilian Ciurar în Dosarul nr. 5.092/30/2008 al Tribunalului Timiș — Secția comercială
și de contencios administrativ.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 519
din 9 aprilie 2009

referitoare la excepția de neconstituționalitate a prevederilor art. 97 alin. (5) și (7) din Ordonanța
de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 97 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Ratnasingam Murugadaz în Dosarul
nr. 6.608/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, indicând în acest sens Decizia
nr. 28/2009 prin care Curtea Constituțională a soluționat o
excepție de neconstituționalitate având același obiect și aceeași
motivare ca și în prezenta cauză.
C U R T E A,

având în vedere actele și lucrările dosarului, reține următoarele:

Prin Încheierea din 5 noiembrie 2008, pronunțată în Dosarul
nr. 6.608/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 97 alin. (5) și (7) din Ordonanța de urgență
a Guvernului nr. 194/2002 privind regimul străinilor în
România.
Excepția de neconstituționalitate a fost ridicată de
Ratnasingam Murugadaz într-o cauză de contencios
administrativ privind prelungirea măsurii de luare în custodie
publică.
În motivarea excepției de neconstituționalitate autorul
acesteia susține că prevederile art. 97 alin. (5) și (7) din
Ordonanța de urgență a Guvernului nr. 194/2002 sunt
neconstituționale, în măsura în care nu reglementează o
procedură clară de prelungire a perioadei de luare în custodie
publică, prin limitarea duratei procedurii, precum și datorită
faptului că soluția prelungirii custodiei publice este impusă
instanței de judecată prin lege. De asemenea, textele legale ar
trebui să prevadă ca măsura privativă de libertate ce constă în
luarea în custodie publică să înceteze de drept în situația în care
străinul beneficiază de permisiune de ședere, acordată potrivit
art. 88 și 89 din Legea nr. 122/2006 privind azilul în România.
Prin urmare, în cazul în care se permite rămânerea străinului pe
teritoriul României, măsura luării în custodie publică constituie o
încălcare a dreptului la liberă circulație și a dreptului la libertate.
Curtea de Apel București — Secția a VIII-a contencios
administrativ și fiscal apreciază că dispozițiile legale criticate
nu contravin prevederilor constituționale și convenționale
invocate.

MONITORUL OFICIAL AL ROMÂNIEI, PARTEA I, Nr. 346/25.V.2009
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul consideră că excepția de neconstituționalitate este
neîntemeiată. Dispozițiile art. 97 alin. (5) și (7) din Ordonanța
de urgență a Guvernului nr. 194/2002 nu aduc atingere liberului
acces la justiție sau dreptului la apărare, în condițiile în care
alin. (1) și (9) ale aceluiași articol criticat reglementează
posibilitatea depunerii plângerii împotriva măsurii de luare în
custodie publică, litigiu în cadrul căruia străinul beneficiază de
toate garanțiile unui proces echitabil, inclusiv respectarea
cerinței soluționării cauzei într-un termen rezonabil și exercitarea
dreptului la apărare.
Avocatul Poporului apreciază că dispozițiile art. 97 alin. (5)
și (7) din Ordonanța de urgență a Guvernului nr. 194/2002 sunt
constituționale. Acestea nu conțin norme care prin natura lor
îngrădesc părților posibilitatea de a-și valorifica pretențiile sau de
a dovedi netemeinicia pretențiilor invocate de către părțile
adverse, astfel că nu se poate reține critica de
neconstituționalitate față de prevederile art. 21, 24, 53 și 124 din
Constituție. În plus, consideră că dispozițiile art. 1 alin. (4) din
Legea fundamentală, invocate, nu au incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 97 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, cu următorul conținut:

7

Art. 97. — Luarea în custodie publică a străinilor:
ă(5) Prelungirea duratei de luare în custodie publică a străinilor
prevăzuți la alin. (2) care nu au putut fi îndepărtați de pe teritoriul
României în termen de 30 de zile se dispune de către curtea de
apel în a cărei rază de competență teritorială se află locul de
cazare, la solicitarea motivată a Oficiului Român pentru Imigrări.
Instanța trebuie să se pronunțe înainte de expirarea termenului
luării în custodie publică dispuse anterior, iar hotărârea instanței
este irevocabilă. ( )
(7) În situația în care, ulterior luării în custodie publică a unui
străin, se constată existența unuia dintre cazurile prevăzute la
art. 92 alin. (1) sau acesta formulează pentru prima dată o
cerere pentru acordarea unei forme de protecție, măsura luării
în custodie publică încetează de drept. La formularea unei a
doua cereri, măsura luării în custodie publică încetează la data
acordării accesului la o nouă procedură.”
Autorul
excepției
invocă
încălcarea
prevederilor
constituționale ale art. 1 alin. (4) privind principiul separației
puterilor, art. 21 care garantează accesul liber la justiție, art. 24
consacrat dreptului la apărare, art. 53 privind restrângerea
exercițiului unor drepturi sau al unor libertăți și ale art. 124
referitoare la principiile în conformitate cu care se înfăptuiește
justiția. De asemenea, sunt invocate dispozițiile art. 5 din
Convenția pentru apărarea drepturilor omului și a libertăților
fundamentale, privind dreptul la libertate și la siguranță.
Analizând excepția de neconstituționalitate, Curtea
Constituțională constată că dispozițiile art. 97 alin. (5) și (7) din
Ordonanța de urgență a Guvernului nr. 194/2002 privind regimul
străinilor în România au mai fost supuse controlului de
constituționalitate. Un exemplu în acest sens îl constituie Decizia
nr. 28 din 13 ianuarie 2009, publicată în Monitorul Oficial al
României, Partea I, nr. 49 din 27 ianuarie 2009, sau Decizia
nr. 158 din 10 februarie 2009, publicată în Monitorul Oficial al
României, Partea I, nr. 143 din 9 martie 2009, prin care Curtea,
pentru considerentele acolo reținute, a respins excepția,
răspunzând, cu acele prilejuri, unor critici de neconstituționalitate
asemănătoare celor formulate în prezenta cauză.
Așa fiind, pentru identitate de rațiune, atât soluția pronunțată
prin deciziile indicate, cât și argumentele pe care aceasta s-a
sprijinit își păstrează valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 97 alin. (5) și (7) din Ordonanța de urgență a Guvernului
nr. 194/2002 privind regimul străinilor în România, excepție ridicată de Ratnasingam Murugadaz în Dosarul nr. 6.608/2/2008 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 9 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

8

MONITORUL OFICIAL AL ROMÂNIEI, PARTEA I, Nr. 346/25.V.2009
CURTEA CONSTITUȚIONALĂ

D E C I Z I A Nr. 569
din 14 aprilie 2009

referitoare la excepția de neconstituționalitate a dispozițiilor art. 51 din Legea nr. 223/2007
privind Statutul personalului aeronautic civil navigant profesionist din aviația civilă din România
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 51 din Legea nr. 223/2007 privind Statutul
personalului aeronautic civil navigant profesionist din aviația
civilă din România, excepție ridicată de Dumitru Dumitru în
Dosarul nr. 21.293/3/2008 al Tribunalului București — Secția
a VIII-a conflicte de muncă și asigurări sociale.
La apelul nominal răspunde autorul excepției asistat de
avocat, lipsind cealaltă parte, față de care procedura de citare a
fost legal îndeplinită.
Reprezentantul autorului excepției solicită admiterea
acesteia. Se arată că prevederile legale criticate sunt
discriminatorii între diferite categorii de personal aeronautic civil
navigant profesionist pensionat pentru limită de vârstă.
Reprezentantul Ministerului Public pune concluzii de
respingere a excepției de neconstituționalitate. Se arată că
prevederile legale criticate se aplică în mod egal persoanelor
aflate în aceeași situație prevăzută de norma juridică.
C U R T E A,

având în vedere actele și lucrările dosarului, reține următoarele:
Prin Încheierea din 4 noiembrie 2008, pronunțată în Dosarul
nr. 21.293/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 51 din Legea nr. 223/2007, excepție ridicată
de Dumitru Dumitru în cauza ce are ca obiect judecarea
contestației la decizia de pensionare formulată de autorul
excepției.
În motivarea excepției de neconstituționalitate se susține
că art. 51 din Legea nr. 223/2007 încalcă dispozițiile art. 16
alin. (1) din Constituție. Se arată că dispozițiile legale sunt
discriminatorii pentru categoria de personal aeronavigant care,
la vremea cât a fost în activitate, a fost considerat personal de
conducere al aeronavei.
Tribunalul București — Secția a VIII-a conflicte de muncă
și asigurări sociale apreciază că excepția de neconstituționalitate
este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatul Poporului, pentru a-și formula punctele de
vedere cu privire la excepția ridicată.
Guvernul apreciază că excepția de neconstituționalitate este
neîntemeiată. Se arată că nu pot fi reținute criticile autorului
excepției în raport cu art. 16 din Constituție.

Avocatul Poporului consideră că prevederile legale criticate
sunt constituționale. Se arată că legiuitorul a stabilit un mod de
calcul al pensiei de serviciu pentru toate categoriile de personal
navigant prevăzute de norma legală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 51 din Legea nr. 223/2007 privind Statutul
personalului aeronautic civil navigant profesionist din aviația
civilă din România, publicată în Monitorul Oficial al României,
Partea I, nr. 481 din 18 iulie 2007, având următorul cuprins:
— Art. 51: ăPentru categoriile de personal aeronautic civil
navigant profesionist din cadrul aviației civile de transport aerian
prevăzute la art. 4 lit. b) care, la data intrării în vigoare a
prezentei legi, nu mai există datorită evoluției tehnicii
aeronautice și a concepției de exploatare la sol și în zbor a
aeronavelor civile, cuantumul pensiei de serviciu va fi de 50%
din cuantumul calculat în condițiile prezentei legi pentru pilotul
comandant, în aceleași condiții de vârstă și vechime,
corespunzător tipului de aeronavă civilă aflată în exploatare, cu
greutatea maximă la decolare cea mai apropiată de aeronava
civilă pe care persoana în cauză a deținut ultima calificare și
licență.”
Prevederile constituționale invocate în motivarea excepției
sunt cele ale art. 16 alin. (1) privind egalitatea în drepturi.
Examinând excepția de neconstituționalitate, Curtea
constată că aceasta este neîntemeiată. Potrivit dispozițiilor
art. 47 alin. (2) din Constituție, cetățenii au dreptul la pensie și
la alte forme de asigurări sociale și măsuri de protecție socială,
în condițiile stabilite de lege. În realizarea acestui principiu
constituțional legiuitorul are libertatea să stabilească drepturile
de asigurări sociale cuvenite cetățenilor, condițiile și criteriile de
acordare a acestora, modul de calcul al lor, în raport cu
posibilitățile create prin resursele financiare disponibile, și să le
modifice în concordanță cu schimbările ce se produc în
resursele economico-financiare. Această prerogativă a
legiuitorului nu poate fi considerată ca o încălcare a principiului
constituțional al egalității cetățenilor.
Dispozițiile art. 4 lit. a) pct. 1 din aceeași lege prevăd că
ăpilotul comandant este pilotul prim, membru al echipajului de
conducere la bordul unei aeronave civile, care răspunde de
îndeplinirea misiunii de zbor în deplină siguranță și își exercită
dreptul de comandă asupra întregului echipaj, în conformitate
cu reglementările aeronautice specifice în vigoare”. Rezultă că

MONITORUL OFICIAL AL ROMÂNIEI, PARTEA I, Nr. 346/25.V.2009
tratamentul juridic diferențiat prevăzut de textul de lege criticat
este justificat de situațiile diferite în care se află categoriile de
personal aeronautic, determinate de atribuțiile specifice fiecărei
categorii în parte.

9

Referitor la criticile privind modul de calcul al pensiei de către
Casa de pensii, Curtea observă că acestea constituie aspecte
de interpretare și aplicare a legii, de competența instanței de
judecată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 51 din Legea nr. 223/2007 privind Statutul personalului
aeronautic civil navigant profesionist din aviația civilă din România, excepție ridicată de Dumitru Dumitru în Dosarul
nr. 21.293/3/2008 al Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta
CURTEA CONSTITUȚIONALĂ

D E C I Z I A Nr. 571
din 14 aprilie 2009

referitoare la excepția de neconstituționalitate a dispozițiilor art. 8 alin. (1) și (3)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (1) și (3) din Legea nr. 85/2006 privind
procedura insolvenței, excepție ridicată de Societatea
Comercială BNP Consult — SPRL Craiova în Dosarul
nr. 14.883/54/2006 al Curții de Apel Craiova — Secția
comercială.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în dosarele
nr. 2.462D/2008 și nr. 2.463D/2008, care au ca obiect aceeași
excepție de neconstituționalitate, ridicată de același autor al
excepției în același dosar al Curții de Apel Craiova — Secția
comercială.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele menționate au obiect identic, pune în
discuție, din oficiu, conexarea lor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 2.462D/2008 și

nr. 2.463D/2008 la Dosarul nr. 2.461D/2008, care a fost primul
înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, ca neîntemeiată. În acest sens este
menționată jurisprudența Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 18 noiembrie 2008, pronunțate în Dosarul
nr. 14.883/54/2006, Curtea de Apel Craiova — Secția
comercială a sesizat Curtea Constituțională cu excepția de
neconstituționalitate a dispozițiilor art. 8 alin. (1) și (3) din
Legea nr. 85/2006, excepție ridicată de Societatea Comercială
BNP Consult — SPRL Craiova în cadrul judecării procedurii de
insolvență.
În motivarea excepției de neconstituționalitate, autorul
acesteia susține că prevederile art. 8 alin. (1) și (3) din Legea
nr. 85/2006 sunt neconstituționale în raport cu dispozițiile art. 21
alin. (1) și (2), art. 53 alin. (1), art. 124 alin. (2) și art. 126 alin. (2)
și (3) din Constituție. De asemenea, în susținerea excepției sunt
invocate și dispozițiile art. 6 din Convenția pentru apărarea
drepturilor omului și a libertăților fundamentale. Se arată că
existența unei singure căi de atac și judecarea recursurilor de
către același complet de judecată sunt contrare dispozițiilor
constituționale menționate. Totodată, prin reglementările criticate
se împiedică exercitarea rolului Înaltei Curți de Casație și Justiție
de a asigura interpretarea și aplicarea unitară a legii.
Curtea de Apel Craiova — Secția comercială consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului

10

MONITORUL OFICIAL AL ROMÂNIEI, PARTEA I, Nr. 346/25.V.2009

Poporului, pentru a-și formula punctele de vedere asupra
excepției de neconstituționalitate.
Avocatul Poporului consideră că dispozițiile art. 8 alin. (1)
și (3) din Legea nr. 85/2006 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost sesizată și este competentă,
potrivit dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (1) și (3) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, cu modificările și
completările ulterioare, care au următorul conținut:
— Art. 8: ă(1) Curtea de apel va fi instanța de recurs pentru
hotărârile pronunțate de judecătorul-sindic în temeiul art. 11. [...]
(3) Recursul va fi judecat de completuri specializate, în
termen de 30 de zile de la înregistrarea dosarului la curtea de
apel. Citarea părților în recurs se face potrivit dispozițiilor
Codului de procedură civilă. În vederea soluționării recursului, se
trimit la curtea de apel, în copie certificată de grefierul-șef al
tribunalului, numai actele care interesează soluționarea căii de
atac, selectate de judecătorul-sindic. În cazul în care instanța
de recurs consideră necesare și alte acte din dosarul de fond, va
pune în vedere părților interesate să le depună în copie
certificată.”
Autorul excepției susține că prevederile legale criticate sunt
neconstituționale în raport cu următoarele texte din Constituție:
art. 21 alin. (1) și (2) referitoare la dreptul de acces liber la
justiție, art. 53 alin. (1) privind restrângerea exercițiului unor
drepturi sau libertăți, art. 124 alin. (2) privind unicitatea,
imparțialitatea și egalitatea justiției pentru toți și art. 126 alin. (2)
și (3) privind stabilirea numai prin lege a competenței instanțelor
judecătorești și a procedurii de judecată. De asemenea, în
susținerea excepției sunt invocate și dispozițiile art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată următoarele:

Prin Decizia nr. 786 din 7 noiembrie 2006, publicată în
Monitorul Oficial al României, Partea I, nr. 11 din 8 ianuarie
2007, Curtea Constituțională a respins excepția de
neconstituționalitate a dispozițiilor art. 8 din Legea nr. 85/2006,
prin raportare la aceleași texte constituționale.
S-a reținut că prevederile referitoare la competența
tribunalelor prin judecătorul-sindic, ca primă instanță, și a curților
de apel pentru judecarea recursurilor declarate împotriva
hotărârilor pronunțate de judecătorul-sindic, au fost stabilite prin
lege, în conformitate cu dispozițiile art. 126 alin. (2) din
Constituție, iar nu prin încălcarea acestora.
Curtea a mai reținut că opțiunea legiuitorului pentru stabilirea
competenței curților de apel în soluționarea recursurilor a fost
determinată de faptul că acestea sunt instanțele imediat
superioare în grad tribunalelor în cadrul cărora funcționează
judecătorul-sindic. Practic ar fi imposibilă judecarea tuturor
recursurilor de Înalta Curte de Casație și Justiție, contrară și
rațiunii pentru care este stabilită procedura specială a
insolvenței. Curtea reține că această competență a curților de
apel nu afectează în niciun mod rolul constituțional al instanței
supreme de a asigura interpretarea și aplicarea unitară a legii de
către instanțele judecătorești prin deciziile pe care le pronunță în
soluționarea recursurilor în interesul legii.
S-a constatat că nicio dispoziție constituțională și niciun
instrument juridic internațional nu stabilesc câte grade de
jurisdicție și câte căi de atac trebuie să existe pentru înfăptuirea
justiției în diferite categorii de cauze, astfel încât existența numai
a unei singure căi de atac nu aduce nicio atingere dreptului de
acces liber la justiție. În considerarea acestui aspect, Curtea a
constatat că art. 13 din Convenția pentru apărarea drepturilor
omului și a libertăților fundamentale presupune doar existența
posibilității efective de a supune judecății unei instanțe naționale
cazul violării unui drept consacrat de convenție (Cauza Kudla
împotriva Poloniei, 2000) și, în consecință, ănu impune un
anumit număr al gradelor de jurisdicție sau un anumit număr al
căilor de atac” (Decizia Curții Constituționale nr. 288 din 3 iulie
2003, publicată în Monitorul Oficial al României, Partea I, nr. 560
din 5 august 2003).
Neputându-se reține îngrădirea exercițiului niciunui drept sau
libertăți fundamentale, Curtea constată că prevederile art. 53 din
Constituție nu sunt incidente în cauză.
Întrucât în cauză nu au intervenit elemente noi, de natură să
modifice jurisprudența Curții, soluțiile și considerentele
pronunțate în deciziile menționate își mențin valabilitatea și în
prezenta cauză.
Având în vedere considerentele menționate, Curtea reține
că sunt respectate și dispozițiile art.6 din Convenția pentru
apărarea drepturilor omului și a libertăților fundamentale
referitoare la dreptul la un proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (1) și (3) din Legea nr. 85/2006 privind procedura
insolvenței, excepție ridicată de Societatea Comercială BNP Consult — SPRL Craiova în Dosarele nr. 14.883/54/2006 ale Curții
de Apel Craiova — Secția comercială.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 346/25.V.2009

11

CURTEA CONSTITUȚIONALĂ

D E C I Z I A Nr. 573
din 14 aprilie 2009

referitoare la excepția de neconstituționalitate a prevederilor art. 132 alin. (3)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 132 alin. (3) din Legea nr. 31/1990 privind
societățile comerciale, excepție ridicată de Societatea
Comercială ăAlcom” — S.A. din Galați în Dosarul
nr. 1.910/44/2006 al Înaltei Curți de Casație și Justiție — Secția
comercială.
La apelul nominal răspunde, pentru partea Societatea
Comercială Fondul ăProprietatea” — S.A., domnul avocat
Răzvan Cioromela, membru al Baroului București, apărător ales,
cu delegație la dosar. Se constată lipsa celorlalte părți, față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului părții Societatea Comercială Fondul
ăProprietatea” — S.A. Acesta solicită respingerea excepției,
precizând că textul de lege criticat nu contravine niciuneia dintre
prevederile din Legea fundamentală invocate de autorul
excepției.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2008, pronunțată în Dosarul
nr. 1.910/44/2006, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a prevederilor art. 132 alin. (3) din
Legea nr. 31/1990 privind societățile comerciale. Excepția de
neconstituționalitate a fost ridicată de Societatea Comercială
ăAlcom” — S.A. din Galați într-o cauză aflată în stadiul procesual
al recursului, având ca obiect constatarea nulității absolute a
unei hotărâri a Adunării Generale Extraordinare a Acționarilor
acestei societăți.
În motivarea excepției de neconstituționalitate autorul
acesteia precizează că, prin prevederile art. 132 alin. (3) din
Legea nr. 31/1990, ăse dă posibilitatea chiar acționarilor care au
fost prezenți la adunare și au votat pentru adoptarea hotărârilor
să atace în instanță ca «parte interesată», fraudând dispozițiile
legale”.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile apărătorului părții Societatea Comercială Fondul
ăProprietatea” — S.A., concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin.(2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 132 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, care au
următorul cuprins:
— Art. 132 alin. (3): ăCând se invocă motive de nulitate
absolută, dreptul la acțiune este imprescriptibil, iar cererea poate
fi formulată și de orice persoană interesată.”
Autorul excepției a contestat, în motivarea scrisă, și
constituționalitatea prevederilor art. 29 alin. (6) din Legea
nr. 47/1992 privind organizarea și funcționarea Curții
Constituționale. Înalta Curte de Casație și Justiție — Secția
comercială nu a reținut, însă, acest text de lege ca obiect al
excepției în dispozitivul încheierii de sesizare și nici nu a făcut
vreo mențiune referitoare la acesta în cuprinsul încheierii.
Potrivit art. 29 alin. (4) din Legea nr. 47/1992, actul de sesizare
a Curții Constituționale îl constituie încheierea pronunțată de
instanța de judecată în fața căreia a fost ridicată excepția de
neconstituționalitate, astfel că, în condițiile date, instanța de
control constituțional nu poate examina constituționalitatea
acestor prevederi de lege cu care nu a fost sesizată în mod
legal.
În opinia autorului excepției, textul de lege criticat contravine
următoarelor dispoziții din Constituție: art.9 — ăSindicatele,
patronatele și asociațiile patronale”, art. 16 — ăEgalitatea în
drepturi”, art. 21 — ăAccesul liber la justiție”, art. 24 — ăDreptul
la apărare”, art. 44 — ăDreptul de proprietate privată”, art. 45 —
ăLibertatea economică”, art. 51 — ăDreptul de petiționare”,
art. 52 — ăDreptul persoanei vătămate de o autoritate publică”,
art. 53 — ăRestrângerea exercițiului unor drepturi sau al unor
libertăți” și art. 73 — ăCategorii de legi”.
Examinând excepția de neconstituționalitate, Curtea observă
că s-a mai pronunțat, în repetate rânduri, asupra
constituționalității prevederilor art.132 alin.(3) din Legea
nr. 31/1990. Prin mai multe decizii, Curtea a constatat că, prin
legitimarea procesuală activă a oricărei persoane interesate de
a ataca hotărârea adunării generale a acționarilor, atunci când
prin aceasta se încalcă o dispoziție legală imperativă de interes
public, textul de lege criticat reprezintă consacrarea legală a

12

MONITORUL OFICIAL AL ROMÂNIEI, PARTEA I, Nr. 346/25.V.2009

regimului juridic al nulității absolute și nu contravin sub niciun
aspect dispozițiilor art. 21, art. 44 și art. 45 din Legea
fundamentală. În acest sens, pot fi amintite Decizia nr. 370 din
4 mai 2006, publicată în Monitorul Oficial al României, Partea I,
nr. 466 din 30 mai 2006, Decizia nr. 250 din 9 martie 2006,
publicată în Monitorul Oficial al României, Partea I, nr. 333 din
13 aprilie 2006, sau Decizia nr. 745 din 26 octombrie 2006,
publicată în Monitorul Oficial al României, Partea I, nr. 954 din
27 noiembrie 2006. Motivarea criticii formulate în prezenta
cauză se regăsește, în esență, printre argumentele autorilor
acelor excepții. În plus, autorul excepției ce formează obiectul

dosarului de față enumeră și alte texte din Constituție, fără a
preciza, însă, în ce ar consta pretinsa încălcare. Potrivit art. 10
alin. (2) din Legea nr. 47/1992, sesizările trebuie făcute în formă
scrisă și motivate, or Curtea nu se poate substitui autorului
excepției în ceea ce privește arătarea motivelor de
neconstituționalitate, întrucât ar exercita un control din oficiu,
care nu este admisibil.
Așadar, întrucât nu au intervenit elemente noi, de natură să
justifice reconsiderarea jurisprudenței în materie a Curții
Constituționale, soluțiile și motivarea deciziilor amintite își
păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art.1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 132 alin. (3) din Legea nr. 31/1990 privind societățile
comerciale, excepție ridicată de Societatea Comercială ăAlcom” — S.A. din Galați în Dosarul nr. 1.910/44/2006 al Înaltei Curți de
Casație și Justiție — Secția comercială.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Protocolului
privind desemnarea colectorului unic al remunerației cuvenite titularilor de drepturi de autor
și titularilor de drepturi conexe pentru retransmiterea prin cablu, repartizarea remunerațiilor
colectate către organismele de gestiune colectivă beneficiare și modalitatea de evidențiere
și justificare a cheltuielilor privind acoperirea reală a costurilor de colectare
ale organismului de gestiune colectivă colector unic
Ținând cont de Referatul nr. SDG/1.032 din 24 aprilie 2009 al Direcției registre, gestiune colectivă și relații cu publicul,
având în vedere dispozițiile art. 121 alin. (2), art. 131 alin. (2) și ale art. 1312 și 133 din Legea nr. 8/1996 privind dreptul
de autor și drepturile conexe, cu modificările și completările ulterioare, precum și ale Deciziei directorului general al Oficiului Român
pentru Drepturile de Autor nr. 44/2009 pentru publicarea în Monitorul Oficial al României, Partea I, a Hotărârii arbitrale din data de
9 martie 2009 având ca obiect forma finală a Metodologiei privind stabilirea remunerațiilor cuvenite titularilor de drepturi de autor
și titularilor de drepturi conexe pentru retransmiterea prin cablu,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Protocolul privind desemnarea colectorului unic al
remunerației cuvenite titularilor de drepturi de autor și titularilor
de drepturi conexe pentru retransmiterea prin cablu,
repartizarea remunerațiilor colectate către organismele de
gestiune colectivă beneficiare și modalitatea de evidențiere și

justificare a cheltuielilor privind acoperirea reală a costurilor de
colectare ale organismului de gestiune colectivă colector unic,
încheiat între organismele de gestiune colectivă Uniunea
Compozitorilor și Muzicologilor din România — Asociația pentru
Drepturi de Autor (UCMR—ADA), Societatea pentru Drepturi de
Autor în Cinematografie și Audiovizual — Societatea Autorilor

13

MONITORUL OFICIAL AL ROMÂNIEI, PARTEA I, Nr. 346/25.V.2009
Români din Audiovizual (DACIN SARA), Societatea de Gestiune
Colectivă a Drepturilor de Autor — COPYRO, Societatea de
Gestiune Colectivă a Drepturilor de Autor în Domeniul Artelor
Vizuale (VISARTA), Centrul Român pentru Administrarea
Drepturilor Artiștilor Interpreți (CREDIDAM), Uniunea
Producătorilor de Fonograme din România (UPFR), Uniunea
Producătorilor de Film și Audiovizual din România — Asociația

Română de Gestiune a Operelor Audiovizuale (UPFAR—
ARGOA), Asociația pentru Drepturile Producătorilor de
Fonograme din România (ADPFR), prevăzut în anexa care face
parte integrantă din prezenta decizie.
Art. 2. — Prezenta decizie intră în vigoare la data publicării
în Monitorul Oficial al României, Partea I.

p. Directorul general al Oficiului Român pentru Drepturile de Autor,
Eugen Vasiliu
București, 24 aprilie 2009.
Nr. 60.
ANEXĂ

PROTOCOL

privind desemnarea colectorului unic al remunerației cuvenite titularilor de drepturi de autor
și titularilor de drepturi conexe pentru retransmiterea prin cablu, repartizarea remunerațiilor colectate
către organismele de gestiune colectivă beneficiare și modalitatea de evidențiere și justificare a cheltuielilor
privind acoperirea reală a costurilor de colectare ale organismului de gestiune colectivă colector unic
Având în vedere:
— Decizia directorului general al Oficiului Român pentru Drepturile de Autor nr. 44/2009, publicată în Monitorul Oficial al
României, Partea I, nr. 227 din 7 aprilie 2009;
— pct. 4 din metodologia stabilită prin Hotărârea arbitrală din data de 9 martie 2009;
— prevederile art. 121 și 133 din Legea nr. 8/1996 privind dreptul de autor și drepturile conexe, cu modificările și
completările ulterioare,
subscrisele:
Uniunea Compozitorilor și Muzicologilor din România — Asociația pentru Drepturi de Autor (UCMR—ADA), cu sediul în
municipiul București, Calea Victoriei nr. 141, sectorul 1, prin director general Ana Achim;
Societatea pentru Drepturi de Autor în Cinematografie și Audiovizual — Societatea Autorilor Români din Audiovizual
(DACIN SARA), cu sediul în municipiul București, str. Dem. I. Dobrescu nr. 4—6, intr. B, et. 3, camerele 50—52, sectorul 1, prin
director general Mircea Mureșan;
Societatea de Gestiune Colectivă a Drepturilor de Autor — COPYRO, cu sediul în municipiul București, str. Paleologu
nr. 5A, et. 3, ap. 3, sectorul 2, prin director general Nicoleta Cofcinski;
Societatea de Gestiune Colectivă a Drepturilor de Autor în Domeniul Artelor Vizuale (VISARTA), cu sediul în municipiul
București, str. Fabrica de Chibrituri nr. 9—11, sectorul 5, prin director executiv Gheorghe Voican;
Centrul Român pentru Administrarea Drepturilor Artiștilor Interpreți (CREDIDAM), cu sediul în municipiul București,
str. Jules Michelet nr. 15—17, sectorul 1, prin director general Ștefan Gheorghiu;
Uniunea Producătorilor de Fonograme din România (UPFR), cu sediul în municipiul București, bd. Nicolae Titulescu nr. 88 B,
sectorul 1, prin președinte Dan Popi;
Uniunea Producătorilor de Film și Audiovizual din România — Asociația Româna de Gestiune a Operelor Audiovizuale
(UPFAR—ARGOA), cu sediul în municipiul București, str. Dem. I. Dobrescu nr. 4—6, et. 3, camera 44, sectorul 1, prin director
executiv Ionel Udrescu;
Asociația pentru Drepturile Producătorilor de Fonograme din România (ADPFR), cu sediul în municipiul București,
str. Maria Rosetti nr. 7—9, ap. 18, sectorul 2, reprezentată de Sorinel Chelariu, în calitate de președinte,
convin prin prezentul protocol după cum urmează:
Art. 1. — Remunerația reprezentând drepturi patrimoniale de
autor și conexe, datorată de distribuitorii prin cablu potrivit
dispozițiilor art. 121 din Legea nr. 8/1996, cu modificările și
completările ulterioare, astfel cum este prevăzută și de
metodologia stabilită prin Hotărârea arbitrală din 9 martie 2009,
publicată în Monitorul Oficial al României, Partea I, nr. 227 din
7 aprilie 2009, conform Deciziei directorului general al Oficiului
Român pentru Drepturile de Autor nr. 44/2009, va fi colectată de
către Uniunea Compozitorilor și Muzicologilor din România —
Asociația pentru Drepturi de Autor (UCMR—ADA), desemnată
astfel colector unic al acestei remunerații.
Art. 2. — (1) Remunerația colectată de Uniunea
Compozitorilor și Muzicologilor din România — Asociația pentru
Drepturi de Autor (UCMR—ADA) în calitate de colector unic de
la distribuitorii prin cablu, ce se cuvine și se repartizează
organismelor de gestiune colectivă beneficiare, este cea
prevăzută de Hotărârea arbitrală din 9 martie 2009, din care va
fi dedus în prealabil comisionul de colectare.

(2) În cazul în care, pentru un domeniu de creație dintre cele
prevăzute în Hotărârea arbitrală din 9 martie 2009, există două
sau mai multe organisme de gestiune colectivă care
gestionează aceeași categorie de drepturi, remunerațiile vor fi
repartizate de Uniunea Compozitorilor și Muzicologilor din
România — Asociația pentru Drepturi de Autor (UCMR—ADA)
către organismul de gestiune colectivă stabilit colector unic
pentru acel domeniu de creație, cu excepția cazului în care
organismele de gestiune colectivă din acel domeniu de creație
comunică colectorului unic un protocol prin care stabilesc ca
plata remunerațiilor să se facă direct organismelor beneficiare și
este prevăzută și proporția repartizării.
Art. 3. — Sumele colectate de Uniunea Compozitorilor și
Muzicologilor din România — Asociația pentru Drepturi de Autor
(UCMR—ADA) în calitate de unic colector al remunerației pentru
retransmitere prin cablu se vor evidenția într-un cont analitic
distinct.

14

MONITORUL OFICIAL AL ROMÂNIEI, PARTEA I, Nr. 346/25.V.2009

Art. 4. — Înainte de repartizarea sumelor colectate către
organismele de gestiune colectivă beneficiare, Uniunea
Compozitorilor și Muzicologilor din România — Asociația pentru
Drepturi de Autor (UCMR—ADA) va deduce și va reține din
acestea cheltuielile ce acoperă costurile reale efectuate pentru
colectarea remunerației reprezentând drepturi patrimoniale de
autor și conexe pentru retransmiterea prin cablu.
Potrivit prezentului protocol, se consideră cheltuieli reale
privind colectarea următoarele:
a) cheltuieli salariale pentru 4 angajați (drepturile salariale, la
care se adaugă toate contribuțiile aferente la diferitele fonduri
bugetare);
b) comisioane bancare;
c) costurile funcționării a două posturi telefonice și a unui fax
(abonament și convorbiri telefonice);
d) consumabile (toner, hârtie etc.);
e) cota-parte a cheltuielilor de regie aferente suprafeței unei
camere;
f) cheltuieli judiciare și de executare silită pentru recuperarea
remunerațiilor și depunerea raportărilor (taxe de timbru, timbru
judiciar, onorarii experți contabili, onorarii avocați, onorarii
executori judecătorești etc.);
g) cheltuieli poștale;
h) cheltuieli de achiziție și mentenanță programe informatice
pentru realizarea în format unitar a raportărilor în format unitar
de către utilizatori;
i) cheltuieli de deplasare;
j) cheltuieli pentru mijloace tehnice necesare (calculatoare,
inclusiv programele informatice aferente, imprimante, fax,
copiatoare, scaner etc.);
k) alte cheltuieli necesare desfășurării activității de colectare
a remunerațiilor datorate de operatorii de cablu.
Art. 5. — (1) Repartizarea remunerațiilor colectate rezultate
în urma deducerii costurilor reale de colectare se va efectua
lunar de către Uniunea Compozitorilor și Muzicologilor din
România — Asociația pentru Drepturi de Autor (UCMR—ADA),
în calitate de colector unic, către organismele de gestiune
colectivă beneficiare potrivit art. 2.
(2) Repartizarea remunerațiilor se face până la data de 15 a
lunii următoare celei în care au fost colectate.
Art. 6. — Cheltuielile reale generate de activitatea de
colectare și repartizare vor fi suportate proporțional cu sumele
încasate de toate categoriile de beneficiari și nu vor putea
depăși pentru un an financiar-contabil 2% din remunerația
colectată în acel an.

Art. 7. — (1) Uniunea Compozitorilor și Muzicologilor din
România — Asociația pentru Drepturi de Autor (UCMR—ADA),
în calitate de colector unic, va încheia autorizații de licență
neexclusivă cu distribuitorii prin cablu potrivit dispozițiilor art. 133
alin. (7) din Legea nr. 8/1996, cu modificările și completările
ulterioare.
(2) Organismele de gestiune colectivă beneficiare ale
remunerațiilor pot solicita organismului colector unic al
remunerațiilor informații cu privire la sumele colectate. Cererea
se depune cu cel puțin 5 zile lucrătoare înainte de data la care
se dorește a fi comunicată informația.
Art. 8. — Organismele de gestiune colectivă se obligă să
păstreze confidențialitatea tuturor informațiilor primite de la
organismul de gestiune colectivă colector unic, organismul de
gestiune colectivă ce ar divulga terților astfel de informații fiind
direct răspunzător pentru prejudiciile ce ar fi cauzate și solicitate
de distribuitorii prin cablu.
Art. 9. — Drepturile asupra bazelor de date constituite de
colectorul unic sunt proprietatea acestuia, sunt protejate potrivit
legii și nu vor putea fi comunicate către celelalte organisme de
gestiune colectivă, utilizate de acestea sau comunicate terților
decât în condițiile legii.
Art. 10. — (1) În cazul în care Curtea de Apel București va
decide în cadrul apelului formulat împotriva Hotărârii arbitrale
din 9 martie 2009 că remunerațiile datorate de operatorii prin
cablu nu se colectează de către un colector unic, prezentul
protocol încetează de drept la sfârșitul lunii în care a fost
publicată Hotărârea Curții de Apel București care ar dispune în
acest sens.
(2) Prezentul protocol nu constituie o achiesare la Hotărârea
arbitrală din 9 martie 2009, fiecare dintre organismele de
gestiune colectivă beneficiare fiind îndreptățit să atace cu apel
acea hotărâre arbitrală pentru orice motive pe care le consideră
temeinice și legale.
Art. 11. — Orice modificare a prezentului protocol este
posibilă prin acte adiționale încheiate între organismele de
gestiune colectivă beneficiare, cu respectarea dispozițiilor legale
în vigoare.
*
Prezentul protocol s-a încheiat la București astăzi, 13 aprilie
2009, în 9 (nouă) exemplare originale cu forță probantă egală,
din care noi, fiecare parte semnatară, am primit câte un
exemplar, iar unul urmează a fi depus la Oficiul Român pentru
Drepturile de Autor.

UCMR—ADA,
Ana Achim,
director general

CREDIDAM,
Ștefan Gheorghiu,
director general

DACIN SARA,
Mircea Mureșan,
director general

UPFR,
Dan Popi,
președinte

UPFAR—ARGOA
Ionel Udrescu,
director executiv

COPYRO,
Nicoleta Cofcinski,
director general

VISARTA,
Gheorghe Voican,
director executiv

ADPFR
Sorinel Chelariu,
președinte

MONITORUL OFICIAL AL ROMÂNIEI, PARTEA I, Nr. 346/25.V.2009

15

ACTE ALE CASEI NAȚIONALE DE ASIGURĂRI
DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea utilizării formularelor unice pe țară, fără regim special, necesare raportării
activității furnizorilor de servicii medicale
Având în vedere:
— Referatul Direcției generale relații cu furnizorii nr. 576 din 22 aprilie 2009;
— art. 14 lit. d) din Contractul-cadru privind condițiile acordării asistenței medicale în cadrul sistemului de asigurări sociale
de sănătate pentru anul 2009, aprobat prin Hotărârea Guvernului nr. 1.714/2008, cu modificările și completările ulterioare;
— Ordinul ministrului sănătății și al președintelui Casei Naționale de Asigurări de Sănătate nr. 416/428/2009 pentru
aprobarea Normelor metodologice de aplicare a Contractului-cadru privind condițiile acordării asistenței medicale în cadrul
sistemului de asigurări sociale de sănătate pentru anul 2009,
în temeiul prevederilor art. 281 alin. (2) din Legea nr. 95/2006 privind reforma în domeniul sănătății, cu modificările și
completările ulterioare, și al art. 17 alin. (5) din Statutul Casei Naționale de Asigurări de Sănătate, aprobat prin Hotărârea Guvernului
nr. 972/2006, cu modificările și completările ulterioare,
președintele Casei Naționale de Asigurări de Sănătate emite următorul ordin:
Art. 1. — (1) Se aprobă utilizarea formularelor unice pe țară,
fără regim special, care includ și desfășurătoarele necesare
raportării activității medicilor din asistența medicală primară, în
vederea decontării de către casele de asigurări de sănătate a
activității realizate potrivit contractului de furnizare de servicii
medicale, conform anexelor nr. 1 a—1 k.
(2) Se aprobă utilizarea formularelor unice pe țară, fără regim
special, care includ și desfășurătoarele necesare raportării
activității medicilor din asistența medicală ambulatorie de
specialitate, în vederea decontării de către casele de asigurări
de sănătate a activității realizate potrivit contractului de furnizare
de servicii medicale, conform anexelor nr. 2 a—2 m.
(3) Se aprobă utilizarea formularelor unice pe țară, fără regim
special, care includ și desfășurătoarele necesare raportării
activității medicilor din unitățile sanitare cu paturi, în vederea
decontării de către casele de asigurări de sănătate a activității
realizate potrivit contractului de furnizare de servicii medicale,
conform anexelor nr. 3 a—3 i.
(4) Se aprobă utilizarea formularelor unice pe țară, fără regim
special, care includ și desfășurătoarele necesare raportării
activității furnizorilor de servicii medicale de urgență și transport
sanitar, în vederea decontării lunare și trimestriale de către
casele de asigurări de sănătate a activității realizate potrivit
contractului de furnizare de servicii medicale, conform anexelor
nr. 4 a—4 d.
(5) Se aprobă utilizarea formularelor unice pe țară, fără regim
special, care includ și desfășurătoarele necesare raportării
activității furnizorilor de servicii de îngrijiri medicale la domiciliu,
în vederea decontării de către casele de asigurări de sănătate
a activității realizate potrivit contractului de furnizare de servicii
medicale, conform anexelor nr. 5 a—5 b.
(6) Se aprobă utilizarea formularelor unice pe țară, fără regim
special, care includ și desfășurătoarele necesare raportării
activității medicilor din asistența medicală de recuperarereabilitare a sănătății, în vederea decontării de către casele de
asigurări de sănătate a activității realizate potrivit contractului de
furnizare de servicii medicale, conform anexei nr. 6 a—6b.
(7) Formularele menționate la alin. (1)—(6) se utilizează
împreună cu formularele tipizate de ăFactură” fără TVA.
Art. 2. — (1) Anexele nr. 1—6*) fac parte integrantă din
prezentul ordin.

(2) Formularele cuprinse în prezentul ordin constituie
modele-tip.
Art. 3. — Furnizorii de servicii medicale vor raporta serviciile
medicale efectuate conform contractelor de furnizare de servicii
medicale în vederea decontării acestora de către casele de
asigurări de sănătate județene, a municipiului București, Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești și de către Casa Asigurărilor
de Sănătate a Ministerului Transporturilor, potrivit formularelor
aprobate prin prezentul ordin.
Art. 4. — (1) Formularele cuprinse în prezentul ordin se vor
completa separat pentru asigurați, pentru persoanele cărora li
s-a acordat asistență medicală pentru accidente de muncă și
boli profesionale, pentru cazurile prezentate ca urmare a
situațiilor în care le-au fost aduse prejudicii sau daune sănătății
de către alte persoane, pentru persoanele titulare ale cardului
european de asigurări sociale de sănătate sau beneficiari ai
formularelor europene emise în baza Regulamentului CEE
nr. 1.408/1971 și pentru cetățenii statelor cu care România a
încheiat acorduri, înțelegeri, convenții sau protocoale
internaționale cu prevederi în domeniul sănătății, care
beneficiază de servicii medicale pe teritoriul României de la
furnizori aflați în relații contractuale cu casele de asigurări de
sănătate.
(2) La formularele menționate la alin. (1) se vor atașa, după caz:
a) lista cuprinzând distinct pentru fiecare cod numeric
personal (CNP) specificarea serviciilor medicale efectuate în
cazul persoanelor cărora li s-a acordat asistență medicală
pentru accidente de muncă și boli profesionale;
b) lista cuprinzând distinct pentru fiecare cod numeric
personal (CNP) specificarea serviciilor medicale acordate
cazurilor prezentate ca urmare a situațiilor în care le-au fost
aduse prejudicii sau daune sănătății de către alte persoane;
c) lista cuprinzând distinct, pentru fiecare cod de identificare
a persoanei beneficiare, serviciile medicale acordate, cu
specificarea următoarelor informații: țara membră a Uniunii
Europene/Spațiului Economic European, numele și prenumele,
data nașterii, numărul de identificare a instituției care a emis
cardul european de asigurări sociale de sănătate/formularul
european emis în baza Regulamentului CEE nr. 1.408/1971,
numărul de identificare a cardului european de asigurări sociale
de sănătate, în cazul persoanelor titulare ale cardului european
de asigurări de sănătate;

*) Anexele nr. 1—6 se publică ulterior în Monitorul Oficial al României, Partea I, nr. 346 bis, care se poate achiziționa de la Centrul pentru relații cu publicul
al Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 346/25.V.2009

d) lista cuprinzând distinct, pentru fiecare cod de identificare
a persoanei beneficiare, serviciile medicale acordate cu
specificarea următoarelor informații: țara, numele și prenumele,
data nașterii în cazul cetățenilor statelor cu care România a
încheiat acorduri, înțelegeri, convenții sau protocoale
internaționale cu prevederi în domeniul sănătății.
Art. 5. — La data intrării în vigoare a prevederilor prezentului
ordin se abrogă Ordinul președintelui Casei Naționale de
Asigurări de Sănătate nr. 329/2008 pentru aprobarea utilizării
formularelor unice pe țară, fără regim special, necesare

raportării activității furnizorilor de servicii medicale, publicat în
Monitorul Oficial al României, Partea I, nr. 394 și 394 bis din
26 mai 2008.
Art. 6. — Casele de asigurări de sănătate județene, a
municipiului București, Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești
și Casa Asigurărilor de Sănătate a Ministerului Transporturilor
vor duce la îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Președintele Casei Naționale de Asigurări de Sănătate,
Irinel Popescu
București, 24 aprilie 2009.
Nr. 563.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 346/25.V.2009 conține 16 pagini.

Prețul: 3,20 lei

&JUYDGY|430686]
ISSN 1453—4495

