PARTEA I

Anul 177 (XXI) — Nr. 103

Joi, 19 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 52 din 13 ianuarie 2009 referitoare la excepția de
neconstituționalitate a dispozițiilor art. 300 din Codul
de procedură penală, precum și a prevederilor art. 13
din Ordonanța de urgență a Guvernului nr. 43/2002
privind Direcția Națională Anticorupție ......................

2–3

ORDONANȚE ȘI HOTĂRÂRI
ALE GUVERNULUI ROMÂNIEI
7.

102.

103.

— Ordonanță de urgență privind modificarea
Ordonanței de urgență a Guvernului nr. 50/2008
pentru instituirea taxei pe poluare pentru autovehicule

4–7

— Hotărâre pentru modificarea art. 2 alin. (1) și (4) din
Hotărârea Guvernului nr. 926/2008 privind
confecționarea și punerea în circulație a colantului
uniform de viză ..........................................................

7

— Hotărâre privind recunoașterea Asociației ăCentrul
de Mediere Craiova” ca fiind de utilitate publică ........

8

ACTE ALE AUTORITĂȚII ELECTORALE
PERMANENTE
6.

— Lista partidelor politice, alianțelor politice și
electorale, organizațiilor cetățenilor români aparținând
minorităților naționale și a candidaților independenți
pentru care a fost depus până la data de 19 februarie
2009 raportul detaliat al veniturilor și cheltuielilor
electorale, conform art. 38 alin. (11) din Legea
nr. 334/2006 privind finanțarea activității partidelor
politice și a campaniilor electorale, cu modificările și
completările ulterioare, pentru alegerile locale parțiale
desfășurate conform Hotărârii Guvernului nr. 1/2009
privind stabilirea datei alegerilor locale parțiale pentru
alegerea primarilor în unele circumscripții electorale ....

8

2

MONITORUL OFICIAL AL ROMÂNIEI, PARTEA I, Nr. 103/19.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 52
din 13 ianuarie 2009

referitoare la excepția de neconstituționalitate a dispozițiilor art. 300 din Codul de procedură
penală, precum și a prevederilor art. 13 din Ordonanța de urgență a Guvernului nr. 43/2002
privind Direcția Națională Anticorupție
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 300 din Codul de procedură penală, precum și
a prevederilor art. 13 din Ordonanța de urgență a Guvernului
nr. 43/2002 privind Direcția Națională Anticorupție, excepție
invocată de Lucian-Nicu Caraiman în Dosarul nr. 9.188/30/2007
al Tribunalului Timiș — Secția penală.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autorul excepției a depus la
dosar o cerere de amânare a cauzei în vederea angajării unui
apărător.
Reprezentantul Ministerului Public pune concluzii de
respingere a cererii de amânare, arătând că, având în vedere
data sesizării Curții Constituționale cu excepția de
neconstituționalitate invocată în cauză, a existat un interval de
timp suficient pentru ca părțile să-și angajeze apărători și să-și
pregătească apărarea.
Curtea, deliberând, respinge cererea de amânare a cauzei.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că dispozițiile ce fac obiectul său sunt criticate din
perspectiva caracterului incomplet, precum și din perspectiva
modului de interpretare și aplicare a acestora.
C U R T E A,

având în vedere actele și lucrările dosarului, reține următoarele:
Prin Încheierea din 12 mai 2008, pronunțată în Dosarul
nr. 9.188/30/2007, Tribunalul Timiș — Secția penală a sesizat
Curtea Constituțională cu excepția de neconstituționalitate
a dispozițiilor art. 300 din Codul de procedură penală,
precum și a prevederilor art. 13 din Ordonanța de urgență a
Guvernului nr. 43/2002 privind Direcția Națională
Anticorupție, excepție invocată de Lucian-Nicu Caraiman.
În motivarea excepției de neconstituționalitate autorul
acesteia arată că prin modul de formulare a art. 300 din Codul
de procedură penală se ignoră dreptul la un proces echitabil și
dreptul la un recurs efectiv, fiind interzisă exercitarea căii de atac
a recursului în cazul respingerii cererii de restituire a cauzei la
parchet. Se invocă principiul egalității în drepturi, cu referire la
jurisprudența Curții Constituționale în care s-a statuat că acesta
nu exclude, ci presupune soluții diferite pentru situații care, în
funcție de scopul urmărit, nu sunt diferite. De asemenea, se
invocă o serie de decizii ale Curții Constituționale în care s-a
statuat asupra semnificației dispozițiilor constituționale privind

liberul acces la justiție și al celor privind restrângerea exercițiului
unor drepturi sau libertăți.
Tribunalul Timiș — Secția penală consideră că excepția de
neconstituționalitate este neîntemeiată, întrucât normele
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de neconstituționalitate este neîntemeiată, invocând și jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 300 din Codul de procedură penală, cu
denumirea marginală Verificarea sesizării instanței, precum și
dispozițiile art. 13 din Ordonanța de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 244 din 11 aprilie
2002, aprobată cu modificări și completări prin Legea
nr. 503/2002, cu modificările și completările ulterioare, având
următorul cuprins:
— Art. 300 din Codul de procedură penală: ăInstanța este
datoare să verifice din oficiu, la prima înfățișare, regularitatea
actului de sesizare.
În cazul când se constată că sesizarea nu este făcută potrivit
legii, iar neregularitatea nu poate fi înlăturată de îndată și nici
prin acordarea unui termen în acest scop, dosarul se restituie
organului care a întocmit actul de sesizare, în vederea refacerii
acestuia.”;
— Art. 13 din Ordonanța de urgență a Guvernului
nr. 43/2002: ă(1) Sunt de competența Direcției Naționale
Anticorupție infracțiunile prevăzute în Legea nr. 78/2000 pentru
prevenirea, descoperirea și sancționarea faptelor de corupție,
cu modificările și completările ulterioare, săvârșite în una dintre
următoarele condiții:
a) dacă, indiferent de calitatea persoanelor care le-au comis,
au cauzat o pagubă materială mai mare decât echivalentul în
lei a 200.000 euro ori o perturbare deosebit de gravă a activității
unei autorități publice, instituții publice sau oricărei alte persoane
juridice ori dacă valoarea sumei sau a bunului care formează

MONITORUL OFICIAL AL ROMÂNIEI, PARTEA I, Nr. 103/19.II.2009
obiectul infracțiunii de corupție este mai mare decât echivalentul
în lei a 10.000 de euro;
b) dacă, indiferent de valoarea pagubei materiale ori de
gravitatea perturbării aduse unei autorități publice, instituții
publice sau oricărei alte persoane juridice ori de valoarea sumei
sau a bunului care formează obiectul infracțiunii de corupție,
sunt comise de către: deputați; senatori; membri ai Guvernului,
secretari de stat ori subsecretari de stat și asimilații acestora;
consilieri ai miniștrilor; judecătorii Înaltei Curți de Casație și
Justiție și ai Curții Constituționale; ceilalți judecători și procurori;
membrii Consiliului Superior al Magistraturii; președintele
Consiliului Legislativ și locțiitorul acestuia; Avocatul Poporului și
adjuncții săi; consilierii prezidențiali și consilierii de stat din
cadrul Administrației Prezidențiale; consilierii de stat ai primuluiministru; membrii și controlorii financiari ai Curții de Conturi și ai
camerelor județene de conturi; guvernatorul, primviceguvernatorul și viceguvernatorul Băncii Naționale a
României; președintele și vicepreședintele Consiliului
Concurenței; ofițeri, amirali, generali și mareșali; ofițeri de poliție;
președinții și vicepreședinții consiliilor județene; primarul general
și viceprimarii municipiului București; primarii și viceprimarii
sectoarelor municipiului București; primarii și viceprimarii
municipiilor; consilierii județeni; prefecții și subprefecții;
conducătorii autorităților și instituțiilor publice centrale și locale
și persoanele cu funcții de control din cadrul acestora, cu
excepția conducătorilor autorităților și instituțiilor publice de la
nivelul orașelor și comunelor și a persoanelor cu funcții de
control din cadrul acestora; avocații; comisarii Gărzii Financiare;
personalul vamal; persoanele care dețin funcții de conducere,
de la director inclusiv, în cadrul regiilor autonome de interes
național, al companiilor și societăților naționale, al băncilor și
societăților comerciale la care statul este acționar majoritar, al
instituțiilor publice care au atribuții în procesul de privatizare și
al unităților centrale financiar-bancare; persoanele prevăzute la
art. 81 din Legea nr. 78/2000, cu modificările și completările
ulterioare; lichidatorii judiciari; executorii Autorității pentru
Valorificarea Activelor Statului.
(11) Infracțiunile împotriva intereselor financiare ale
Comunităților Europene sunt de competența Direcției Naționale
Anticorupție.
(12) Direcția Națională Anticorupție este competentă să
efectueze urmărirea penală, dacă s-a cauzat o pagubă
materială mai mare decât echivalentul în lei a 1.000.000 euro, în
cazul infracțiunilor prevăzute la art. 215 alin. 1, 2, 3 și 5, art. 246,
247, 248 și 2481 din Codul penal, al infracțiunilor prevăzute la
art. 175, 177 și 178—181 din Legea nr. 141/1997 privind Codul
vamal al României, cu modificările și completările ulterioare, și

3

în Legea nr. 241/2005 pentru prevenirea și combaterea evaziunii
fiscale.
(2) Procurorii specializați din cadrul Direcției Naționale
Anticorupție efectuează în mod obligatoriu urmărirea penală
pentru infracțiunile prevăzute la alin. (1), (11) și (12).
(3) Urmărirea penală în cauzele privind infracțiunile
prevăzute la alin. (1), (11) și (12), săvârșite de militarii în
activitate, se efectuează de procurori militari din cadrul Direcției
Naționale Anticorupție, indiferent de gradul militar pe care îl au
persoanele cercetate.
(4) Sunt de competența parchetelor de pe lângă instanțe,
potrivit dispozițiilor Codului de procedură penală, infracțiunile
prevăzute în Legea nr. 78/2000, cu modificările și completările
ulterioare, care nu sunt date, conform alin. (1), (11) și (12), în
competența Direcției Naționale Anticorupție.”
Textele constituționale invocate în motivarea excepției sunt
cele cuprinse în art. 16 — Egalitatea în drepturi, art. 20 —
Tratatele internaționale privind drepturile omului, art. 21 —
Accesul liber la justiție și art. 53 — Restrângerea exercițiului
unor drepturi sau al unor libertăți. Se invocă și art. 6 și art. 13 din
Convenția pentru apărarea drepturilor omului și a libertăților
fundamentale, privind dreptul la un proces echitabil și, respectiv,
dreptul la un recurs efectiv.
Examinând excepția de neconstituționalitate astfel cum a fost
formulată, Curtea constată că dispozițiile art. 300 din Codul de
procedură penală sunt criticate din perspectiva unei omisiuni de
reglementare, autorul excepției fiind nemulțumit de faptul că
acest text nu prevede posibilitatea atacării separat, cu recurs, a
încheierii prin care s-a respins cererea de restituire a cauzei la
parchet. Cât privește dispozițiile art. 13 din Ordonanța de
urgență a Guvernului nr. 43/2002 privind Direcția Națională
Anticorupție, autorul excepției nu motivează în ce constă
neconstituționalitatea acestora. Astfel, în concluziile scrise
depuse în dosarul instanței de judecată se invocă o serie de
dispoziții constituționale și se expun considerații teoretice, cu
trimitere la jurisprudența Curții Constituționale în care aceasta
s-a pronunțat, în alte materii, asupra principiului egalității în
drepturi, liberului acces la justiție și cu privire la condițiile
restrângerii exercițiului unor drepturi sau libertăți.
Asemenea critici, cu caracter general și vizând caracterul
omisiv și imperfect al normelor ce fac obiectul excepției, nu intră
în competența Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
DECIDE:

Respinge, ca fiind inadmisibilă, excepția de neconstituționalitate a dispozițiilor art. 300 din Codul de procedură penală,
precum și a prevederilor art. 13 din Ordonanța de urgență a Guvernului nr. 43/2002 privind Direcția Națională Anticorupție, excepție
invocată de Lucian-Nicu Caraiman în Dosarul nr. 9.188/30/2007 al Tribunalului Timiș — Secția penală.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 103/19.II.2009

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea Ordonanței de urgență a Guvernului nr. 50/2008
pentru instituirea taxei pe poluare pentru autovehicule
Având în vedere faptul că Ordonanța de urgență a Guvernului nr. 218/2008 privind modificarea Ordonanței de urgență a
Guvernului nr. 50/2008 pentru instituirea taxei pe poluare pentru autovehicule a avut un impact negativ în plan social, discriminând
în mod nejustificat persoanele care au achiziționat autovehicule în vederea înmatriculării anterior datei de 15 decembrie 2008 în
considerarea unui anumit nivel al taxei pe poluare,
luând în considerare faptul că acest aspect reclamă adoptarea unui cadru legislativ cu caracter reparator, fundamentat și
pe criza economică mondială, cu implicații în economia națională și implicit la nivel de cetățean,
ținând cont că toate aceste elemente constituie situații extraordinare a căror reglementare nu poate fi amânată și vizează
totodată interesul public,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 50/2008
pentru instituirea taxei pe poluare pentru autovehicule, publicată
în Monitorul Oficial al României, Partea I, nr. 327 din 25 aprilie
2008, cu modificările ulterioare, se modifică după cum urmează:
1. La articolul 8, alineatul (1) va avea următorul cuprins:
ăArt. 8. — (1) Atunci când un autovehicul pentru care s-a
plătit taxa în România este ulterior scos din parcul auto național
se restituie valoarea reziduală a taxei, calculată în raport cu
prevederile legale în vigoare la momentul înmatriculării
autovehiculului în România, potrivit prevederilor alin. (2).”
2. Anexele nr. 1, 2 și 4 se modifică și se înlocuiesc cu
anexele nr. 1, 2 și 3 care fac parte integrantă din prezenta
ordonanță de urgență.
Art. II. — (1) Pentru autovehiculele achiziționate în vederea
înmatriculării în România înainte de data de 15 decembrie 2008
și care nu au fost înmatriculate în România până la data intrării
în vigoare a prezentei ordonanțe de urgență se aplică nivelul
taxei pe poluare pentru autovehicule prevăzut în Ordonanța de
urgență a Guvernului nr. 50/2008, cu modificările ulterioare, în
vigoare până la data publicării Ordonanței de urgență a
Guvernului nr. 208/2008*) pentru stabilirea unor măsuri privind
taxa pe poluare pentru autovehicule.
(2) Pentru autovehiculele achiziționate în vederea
înmatriculării în România înainte de data de 15 decembrie 2008
și care au fost înmatriculate în România ulterior acestei date, cu
plata taxei pe poluare pentru autovehicule calculate potrivit
prevederilor Ordonanței de urgență a Guvernului nr. 50/2008,
cu modificările ulterioare, diferența dintre taxa plătită și taxa
stabilită potrivit Ordonanței de urgență a Guvernului nr. 50/2008,
cu modificările ulterioare, în vigoare până la data publicării
Ordonanței de urgență a Guvernului nr. 208/2008, se restituie,
la cerere, în termen de 45 de zile de la data depunerii cererii de
restituire însoțite de documentația necesară.

Art. III. — Prin autovehicule achiziționate în vederea
înmatriculării în România înainte de data de 15 decembrie 2008,
în sensul prevederilor art. II alin. (1), se înțelege:
a) autovehiculele pentru care a fost lansată comanda fermă
anterior datei de 15 decembrie 2008 și pentru care se face
dovada plății integrale sau a unui avans;
b) autovehiculele ce au fost introduse în țară și pentru care
se face dovada cu carnet de TIR/CMR/CIM și/sau dovada
radierii din țara de proveniență, documente emise înainte de
15 decembrie 2008;
c) autovehiculele pentru care s-a eliberat dovada de
înmatriculare provizorie de către autoritățile din țara de proveniență
a autovehiculului, emisă înainte de 15 decembrie 2008.
Art. IV. — Pentru a beneficia de prevederile art. II alin. (1),
persoana fizică sau juridică prezintă autorității fiscale
competente pentru calculul taxei pe poluare, în vederea luării în
evidență, în termen de 20 de zile calendaristice de la intrarea în
vigoare a prezentei ordonanțe de urgență, o cerere însoțită de
unul dintre documentele prevăzute la art. III lit. a) sau b), iar în
situația prevăzută la art. III lit. c), documentul va fi însoțit și de
declarația pe proprie răspundere, în formă autentică, din care
să reiasă că autovehiculul a fost achiziționat anterior datei de
15 decembrie 2008 în vederea înmatriculării în România.
Art. V. — În vederea calculării cuantumului taxei datorate
potrivit art. II alin. (1), cererea și documentele prevăzute la art. IV,
înregistrate la autoritatea fiscală competentă, se completează,
în termen de maximum 90 de zile de la data intrării în vigoare a
prezentei ordonanțe de urgență, cu documentele prevăzute la
art. 3 alin. (2) din anexa la Hotărârea Guvernului nr. 686/2008
privind aprobarea normelor metodologice de aplicare a
Ordonanței de urgență a Guvernului nr. 50/2008 pentru
instituirea taxei pe poluare pentru autovehicule.

*) Abrogată prin Ordonanța de urgență a Guvernului nr. 218/2008 privind modificarea Ordonanței de urgență a Guvernului nr. 50/2008 pentru instituirea
taxei pe poluare pentru autovehicule, publicată în Monitorul Oficial al României, Partea I, nr. 836 din 11 decembrie 2008.

5

MONITORUL OFICIAL AL ROMÂNIEI, PARTEA I, Nr. 103/19.II.2009
Art. VI. — Termenele prevăzute la art. IV și V sunt termene
de decădere.
Art. VII. — Procedura de restituire se stabilește prin ordin
comun al ministrului mediului și al ministrului finanțelor publice,
în termen de 30 de zile de la data publicării prezentei ordonanțe
de urgență.

Art. VIII. — Nu se supun prevederilor prezentei ordonanțe
de urgență persoanele care au achiziționat autovehicule în
vederea înmatriculării în România după data de 15 decembrie
2008 și care au achitat taxa pe poluare până la data intrării în
vigoare a prezentei ordonanțe de urgență.

PRIM-MINISTRU
EMIL BOC
Contrasemnează:
p. Ministrul mediului,
Dan Cârlan,
secretar de stat
Ministrul finanțelor publice,
Gheorghe Pogea
Ministrul transporturilor și infrastructurii,
Radu Mircea Berceanu
p. Ministrul economiei,
Tudor Șerban,
secretar de stat
Șeful Departamentului pentru Afaceri Europene,
Vasile Pușcaș

București, 18 februarie 2009.
Nr. 7.

ANEXA Nr. 1
(Anexa nr. 1 la Ordonanța de urgență a Guvernului nr. 50/2008)

Nivelul taxei specifice în funcție de emisia de dioxid de carbon

Norma de poluare1)
sau tipul autovehiculului
din categoria M1

Emisia de dioxid de carbon
—grame CO2/km —

Nivelul taxei specifice
— euro/1 gram CO2 —

1

2

3

Hibride, electrice

—

0

Euro 5 și Euro 6

—

0

≤ 120

0

121 — 150

1,0

151 — 180

2,0

181 — 210

4,0

211 — 240

8,0

241 — 270

12,0

≥ 271

16,0

Euro 4, Euro 3

1)

Norma de poluare este cea stabilită prin:
— Regulamentul CE nr. 715/2007 pentru Euro 5 și Euro 6;
— directivele 98/69/CE și 2002/80/CE pentru Euro 3 și Euro 4.

6

MONITORUL OFICIAL AL ROMÂNIEI, PARTEA I, Nr. 103/19.II.2009
ANEXA Nr. 2
(Anexa nr. 2 la Ordonanța de urgență a Guvernului nr. 50/2008)

Nivelul taxei specifice în funcție de norma de poluare
Norma de poluare1)
sau tipul autovehiculului
din categoriile M1 și N1

Cilindree
Capacitatea cilindrică
— cmc —

Nivelul taxei specifice
— euro/1cmc —

1

2

3

Hibride, electrice

0

Euro 5 și Euro 6

2)

Euro 4

1,20

2501—3000

1,60

>3000

2,00

≤ 1400

1,30

1401—1600

2,00

1601—2000

2,60

2001—2500

3,80

2501—3000

5,00

>3000

6,00

≤ 1400

3,40

1401—1600

5,20

1601—2000

6,60

2001—2500

10,00

2501—3000

14,00

>3000

16,00

≤ 1400

7,00

1401—1600

11,00

1601—2000

14,00

2001—2500

20,00

2501—3000

28,00

>3000

32,00

≤ 1400

21,00

1401—1600

33,00

1601—2000

42,00

2001—2500

60,00

2501—3000

84,00

>3000

Non-Euro

0,80

2001—2500

Euro 1

0,60

1601—2000

Euro 2

0,40

1401—1600

Euro 3

≤ 1400

96,00

1) Norma de poluare este cea stabilită prin:
— Regulamentul CE nr. 715/2007 pentru Euro 5 și Euro 6;
— Directiva 98/69/CE și Directiva 2002/80/CE pentru Euro 3 și Euro 4;
— directivele 94/12/CE și 96/69/CE pentru Euro 2;
— directivele 91/441/CEE și 93/59/CEE pentru Euro 1.
2) Nivelul taxei specifice (euro/1 cmc) se va determina și se va datora începând cu intrarea în vigoare a normelor de aplicare a Regulamentului CE
nr. 715/2007 privind omologarea de tip a autovehiculelor în ceea ce privește emisiile provenind de la vehiculele ușoare pentru pasageri și de la vehiculele ușoare
comerciale (Euro 5 și Euro 6) și privind accesul la informațiile referitoare la repararea și întreținerea vehiculelor.

MONITORUL OFICIAL AL ROMÂNIEI, PARTEA I, Nr. 103/19.II.2009
ANEXA Nr. 3
(Anexa nr. 4 la Ordonanța de urgență a Guvernului nr. 50/2008)

Grila privind cotele de reducere a taxei
Vechimea
autovehiculului

Cota de reducere
—%—

1

2

nou
≤ 1 lună
> 1 lună — 3 luni inclusiv
> 3 luni — 6 luni inclusiv
> 6 luni — 9 luni inclusiv
> 9 luni — 1 an inclusiv
> 1 an — 2 ani inclusiv
> 2 ani — 3 ani inclusiv
> 3 ani — 4 ani inclusiv
> 4 ani — 5 ani inclusiv
> 5 ani — 6 ani inclusiv
> 6 ani — 7 ani inclusiv
> 7 ani — 8 ani inclusiv
> 8 ani — 9 ani inclusiv
> 9 ani — 10 ani inclusiv
> 10 ani — 11 ani inclusiv
> 11 ani — 12 ani inclusiv
> 12 ani — 13 ani inclusiv
> 13 ani — 14 ani inclusiv
peste 14 ani

0
3
5
8
10
13
21
28
33
38
43
49
55
61
66
73
79
84
89
90

GUVERNUL ROMÂNIEI

HOTĂRÂRE
pentru modificarea art. 2 alin. (1) și (4) din Hotărârea
Guvernului nr. 926/2008 privind confecționarea și punerea în
circulație a colantului uniform de viză
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La articolul 2 din Hotărârea Guvernului nr. 926/2008 privind
confecționarea și punerea în circulație a colantului uniform de viză, publicată în
Monitorul Oficial al României, Partea I, nr. 625 din 27 august 2008, alineatele (1)
și (4) se modifică și vor avea următorul cuprins:
ăArt. 2. — (1) Data-limită a punerii în circulație a colantului uniform de viză
este 1 martie 2009.
......................................................................................................................
(4) Colantele model vechi rămase neutilizate la data introducerii colantului
uniform de viză rămân în paralel în circulație până la epuizarea stocului existent,
dar nu mai târziu de 31 martie 2009.”
PRIM-MINISTRU

EMIL BOC
Contrasemnează:
Viceprim-ministru, ministrul
administrației și internelor,
Dan Nica
Ministrul afacerilor externe,
Cristian Diaconescu
Secretarul general al Guvernului,
Daniela Nicoleta Andreescu
București, 18 februarie 2009.
Nr. 102.

7

8

MONITORUL OFICIAL AL ROMÂNIEI, PARTEA I, Nr. 103/19.II.2009
GUVERNUL ROMÂNIEI

HOTĂRÂRE
privind recunoașterea Asociației ăCentrul de Mediere Craiova”
ca fiind de utilitate publică
În temeiul art. 108 din Constituția României, republicată, și al art. 39 alin. (1)
din Ordonanța Guvernului nr. 26/2000 cu privire la asociații și fundații, aprobată cu
modificări și completări prin Legea nr. 246/2005, cu modificările ulterioare,
Guvernul României adoptă prezenta hotărâre.
Articol unic. — Se recunoaște Asociația ăCentrul de Mediere Craiova”, persoană
juridică română de drept privat, fără scop patrimonial, cu sediul în municipiul Craiova,
Calea București, bl. 17D, mezanin, județul Dolj, ca fiind de utilitate publică.
PRIM-MINISTRU

EMIL BOC
Contrasemnează:
p. Ministrul justiției și libertăților
cetățenești,
Alina Mihaela Bica,
secretar de stat
p. Ministrul finanțelor publice,
Bogdan Alexandru Drăgoi,
secretar de stat
București, 18 februarie 2009.
Nr. 103.

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice și electorale,
organizațiilor cetățenilor români aparținând minorităților
naționale și a candidaților independenți pentru care a fost
depus până la data de 19 februarie 2009 raportul detaliat
al veniturilor și cheltuielilor electorale, conform art. 38 alin. (11)
din Legea nr. 334/2006 privind finanțarea activității partidelor
politice și a campaniilor electorale, cu modificările
și completările ulterioare, pentru alegerile locale parțiale
desfășurate conform Hotărârii Guvernului nr. 1/2009
privind stabilirea datei alegerilor locale parțiale
pentru alegerea primarilor în unele circumscripții electorale
1. Județul Cluj, municipiul Cluj-Napoca:
— Partidul Democrat Liberal.
2. Județul Alba, comunele Horea și Roșia de Secaș:
— Partidul Democrat Liberal;
— Partidul Social Democrat.
3. Județul Alba, comuna Roșia de Secaș:
— Partidul Național Țărănesc Creștin Democrat.
București, 19 februarie 2009.
Nr. 6.
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 103/19.II.2009 conține 8 pagini.

Prețul: 1,60 lei

&JUYDGY|428256]
ISSN 1453—4495

