PARTEA I

Anul 177 (XXI) — Nr. 8

Marți, 6 ianuarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.716/2008. — Hotărâre pentru abrogarea și modificarea unor
acte normative din domeniul sanitar ..........................

2

1.717/2008. — Hotărâre pentru abrogarea alin. (2) al art. 23
din Hotărârea Guvernului nr. 567/2005 privind
organizarea și desfășurarea studiilor universitare de
doctorat ......................................................................

2

1.719/2008. — Hotărâre privind organizarea și funcționarea
Ministerului Turismului................................................

3–6

1.720/2008. — Hotărâre privind organizarea și funcționarea
Ministerului Economiei ..............................................

7–15

Rectificări ..............................................................................

15–16

2

MONITORUL OFICIAL AL ROMÂNIEI, PARTEA I, Nr. 8/6.I.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru abrogarea și modificarea unor acte normative din domeniul sanitar
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.508/2008 privind
înființarea Spitalului Clinic Municipal Oradea prin reorganizarea
unor unități sanitare din municipiul Oradea, publicată în
Monitorul Oficial al României, Partea I, nr. 812 din 4 decembrie
2008, se abrogă.
Art. II. — La anexa nr. 1 ăLista unităților sanitare publice cu
paturi pentru care se transferă managementul asistenței
medicale către autoritățile administrației publice locale și către
Primăria Municipiului București” la Hotărârea Guvernului
nr. 1.567/2008 privind aprobarea Listei unităților sanitare publice
cu paturi pentru care se transferă managementul asistenței
medicale către autoritățile administrației publice locale și către

Primăria Municipiului București, precum și a criteriilor care stau
la baza acestui transfer, publicată în Monitorul Oficial al
României, Partea I, nr. 887 din 29 decembrie 2008, litera B se
modifică și va avea următorul cuprins:
ăB. Lista unităților sanitare publice cu paturi din
municipiul Oradea
1. Spitalul Clinic Municipal «Gavril Curteanu» Oradea
2. Spitalul Clinic de Obstetrică-Ginecologie «Dr. Alexandru
Nemeș-senior» Oradea
3. Spitalul Clinic de Neurologie și Psihiatrie Oradea
4. Spitalul de Pneumoftiziologie Oradea”.

PRIM-MINISTRU

EMIL BOC
Contrasemnează:
Ministrul sănătății,
Ion Bazac
București, 30 decembrie 2008.
Nr. 1.716.

GUVERNUL ROMÂNIEI

HOTĂRÂRE
pentru abrogarea alin. (2) al art. 23 din Hotărârea Guvernului
nr. 567/2005 privind organizarea și desfășurarea studiilor
universitare de doctorat
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (2) al articolului 23 din Hotărârea Guvernului
nr. 567/2005 privind organizarea și desfășurarea studiilor universitare de doctorat,
publicată în Monitorul Oficial al României, Partea I, nr. 540 din 24 iunie 2005, cu
modificările ulterioare, se abrogă.
PRIM-MINISTRU

EMIL BOC
Contrasemnează:
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
București, 30 decembrie 2008.
Nr. 1.717.

MONITORUL OFICIAL AL ROMÂNIEI, PARTEA I, Nr. 8/6.I.2009

3

GUVERNUL ROMÂNIEI

HOTĂRÂRE
privind organizarea și funcționarea Ministerului Turismului
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 19 alin. (1) din Ordonanța
de urgență a Guvernului nr. 221/2008 privind stabilirea unor măsuri de reorganizare în cadrul administrației publice centrale,
Guvernul României adoptă prezenta hotărâre.

Art. 1. — Ministerul Turismului este organul de specialitate al
administrației publice centrale, cu personalitate juridică, aflat în
subordinea Guvernului, care realizează politica Guvernului în
domeniul turismului și care se înființează prin reorganizarea
Ministerului pentru Întreprinderi Mici și Mijlocii, Comerț, Turism
și Profesii Liberale, prin preluarea activității în domeniul
turismului de la acesta, care se desființează.
Art. 2. — Ministerul Turismului are sediul principal în
municipiul București, Bd. Aviatorilor nr. 50A, și alte spații
necesare desfășurării activității, situate în municipiul București,
Piața Victoriei nr. 1.
Art. 3. — Ministerul Turismului îndeplinește următoarele
funcții:
a) de autoritate de stat, prin care se asigură urmărirea
aplicării și controlul respectării reglementărilor în domeniile
dezvoltării sectorului turismului, precum și al funcționării
instituțiilor și organismelor care își desfășoară activitatea sub
autoritatea sau în coordonarea sa;
b) de strategie, prin care se asigură fundamentarea,
elaborarea și aplicarea strategiei și politicilor Guvernului în
domeniul turismului;
c) de sinteză în domeniul turismului;
d) de coordonare la nivel național a activității de relații
internaționale în domeniul turismului;
e) de reglementare, prin care se asigură elaborarea cadrului
normativ și instituțional necesar în vederea realizării obiectivelor
și programelor din domeniul turismului;
f) de administrare, prin care se asigură administrarea
fondurilor publice în domeniul turismului;
g) de reprezentare, prin care se asigură în numele statului
român, cu aprobarea Guvernului, reprezentarea pe plan intern
și internațional în domeniul turismului;
h) de promovare, implementare și urmărire a folosirii
fondurilor acordate de Uniunea Europeană în domeniul
turismului.
Art. 4. — (1) Ministerul Turismului exercită următoarele
atribuții principale:
A. cu caracter general:
1. fundamentează și elaborează programul de reforme
economico-sociale al Guvernului în domeniul turismului;
2. elaborează și propune spre adoptare Guvernului proiecte
de acte normative în domeniul turismului și avizează proiectele
de acte normative ale altor organe ale administrației publice
centrale de specialitate, care au impact asupra domeniului
turismului;

3. reprezintă Guvernul României în relația cu Uniunea
Europeană și cu alte organizații internaționale, în relațiile
bilaterale sau multilaterale cu alte țări, pentru elaborarea de
politici și programe privind domeniul turismului;
4. fundamentează și propune în proiectul de buget resursele
financiare necesare funcționării, precum și realizării politicilor și
programelor în domeniu, potrivit legii;
5. îndeplinește atribuțiile de organism intermediar în
domeniul turismului pentru Programul operațional regional,
conform acordului de delegare încheiat prin acordul părților cu
Autoritatea de management pentru Programul operațional
regional;
6. colaborează cu asociațiile profesionale și patronale din
domeniul turismului și asigură dialogul permanent cu acestea,
cu mass-media și cu societatea civilă, în scopul informării
reciproce și perfecționării cadrului legislativ existent;
7. primește și rezolvă sau, după caz, transmite spre
soluționare celor în drept, potrivit competențelor, sesizările
persoanelor fizice și juridice, în conformitate cu prevederile
Ordonanței Guvernului nr. 27/2002 privind reglementarea
activității de soluționare a petițiilor, aprobată cu modificări și
completări prin Legea nr. 233/2002;
8. îndeplinește orice alte atribuții stabilite prin acte normative
pentru domeniul său de activitate, precum și pe cele conferite
expres sau care decurg din acorduri internaționale la care
România este parte;
9. colaborează cu celelalte ministere și autorități ale
administrației publice centrale, autorități ale administrației
publice locale, cu alte instituții publice, precum și cu persoane
juridice și fizice;
10. solicită informații de la celelalte organe ale administrației
publice centrale, de la autoritățile administrației publice locale,
de la alte instituții și autorități publice, precum și de la societățile
comerciale la care statul este acționar sau asociat, acestea
având obligația de a furniza datele solicitate;
11. asigură protecția informațiilor clasificate, prevenirea și
combaterea terorismului, implementarea prevederilor legislației
Uniunii Europene și Organizației Tratatului Atlanticului de Nord
în domeniile sale de competență, prin activități specifice, în
condițiile legii;
B. cu caracter specific:
1. aplică strategiile de dezvoltare a turismului;
2. organizează și realizează activitatea de promovare
turistică a României atât pe piața internă, cât și pe piețele
internaționale, prin activități specifice reprezentanțelor de
promovare turistică;

4

MONITORUL OFICIAL AL ROMÂNIEI, PARTEA I, Nr. 8/6.I.2009

3. organizează congrese, colocvii, simpozioane și alte acțiuni
similare, în țară și în străinătate, în domeniul turismului;
4. realizează politica de promovare și dezvoltare a turismului,
pe baza programului anual de marketing și promovare a
turismului și a programului de dezvoltare a produselor turistice,
în cadrul cărora se pot organiza deplasări pentru reprezentanții
mass-mediei și cofinanțări de emisiuni televizate specifice
turismului;
5. autorizează operatorii economici și personalul de
specialitate din turism, respectiv licențiază agențiile de turism,
clasifică structurile de primire turistice, omologhează pârtiile,
traseele de schi și traseele turistice montane, brevetează și
atestă personalul de specialitate, autorizează plajele turistice și
activitățile din industria de agrement, acreditează centrele
naționale de informare și promovare turistică;
6. efectuează controlul activităților și serviciilor din turism și
din industria de agrement;
7. avizează documentațiile de urbanism privind zonele și
stațiunile turistice, precum și documentațiile privind construcțiile
în domeniul turismului, conform legii;
8. atestă ca stațiuni turistice de interes local sau național
localități sau părți de localități, la solicitarea consiliilor locale;
9. coordonează programele de asistență tehnică acordată de
Uniunea Europeană, de Organizația Mondială a Turismului și de
alte organisme internaționale;
10. reprezintă interesele statului în diferite organe și
organisme internaționale, în conformitate cu acordurile și cu alte
înțelegeri stabilite în acest scop, și dezvoltă relații de colaborare
cu organe și cu organizații similare din alte state, precum și cu
organisme internaționale interesate de activitatea de turism;
11. coordonează, împreună cu Ministerul Educației,
Cercetării și Inovării, procesul de instruire din instituții de
învățământ din domeniul turismului;
12. coordonează, împreună cu Ministerul Muncii, Familiei și
Protecției Sociale, programe naționale și județene de
reconversie profesională în meseriile specifice activității turistice;
13. elaborează și pune în aplicare strategiile de privatizare în
domeniul turismului și asigură gestionarea procesului de
privatizare a societăților comerciale de turism;
14. asigură, la nivelul proiectelor finanțate în cadrul
domeniului major de intervenție ăPromovarea potențialului
turistic și crearea infrastructurii necesare în scopul creșterii
atractivității României ca destinație turistică”, respectarea
cerințelor privind informarea și publicitatea;
15. asigură evaluarea și selecția proiectelor în vederea
obținerii finanțării, în cadrul domeniului major de intervenție
ăPromovarea potențialului turistic și crearea infrastructurii
necesare în scopul creșterii atractivității României ca destinație
turistică”, în conformitate cu criteriile aplicabile Programului
operațional regional;
16. asigură respectarea legislației naționale și comunitare în
vigoare, pe întreaga perioadă de implementare a proiectelor
selectate spre finanțare în cadrul domeniului major de
intervenție ăPromovarea potențialului turistic și crearea
infrastructurii necesare în scopul creșterii atractivității României
ca destinație turistică”;
17. exercită drepturile și obligațiile statului, ca acționar al
societăților comerciale de turism, până la finalizarea procesului
de privatizare;

18. îndeplinește atribuții privind eliberarea certificatelor de
atestare a dreptului de proprietate asupra terenurilor pentru
societățile comerciale din domeniul turismului;
19. coordonează gestionarea fondurilor guvernamentale
alocate pentru investițiile realizate în parteneriat cu autoritățile
publice locale.
(2) Ministerul Turismului exercită și alte atribuții prevăzute de
actele normative în vigoare.
Art. 5. — (1) Conducerea Ministerului Turismului este
exercitată de către ministrul turismului.
(2) Ministrul turismului îndeplinește atribuții de ordonator
principal de credite, potrivit legii.
(3) În exercitarea atribuțiilor, ministrul turismului este ajutat de
2 secretari de stat.
(4) Ministrul turismului reprezintă Ministerul Turismului în
raporturile cu celelalte autorități publice, cu persoanele juridice
și fizice din țară și din străinătate, precum și în justiție.
(5) În exercitarea atribuțiilor ce îi revin, ministrul turismului
emite ordine și instrucțiuni, în condițiile legii.
(6) Ministrul turismului îndeplinește atribuțiile generale
prevăzute de art. 53 alin. (1) din Legea nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare, precum și
alte atribuții specifice stabilite prin acte normative în domeniul
său de activitate.
(7) Ministrul turismului conduce aparatul propriu al
Ministerului Turismului, stabilit prin prezenta hotărâre, și
numește și eliberează din funcție personalul acestuia.
(8) În cazul în care ministrul turismului nu își poate exercita
atribuțiile, prin ordin al ministrului va fi nominalizat un înlocuitor,
în condițiile legii.
(9) Ministrul turismului numește și eliberează din funcție
conducătorii unităților din subordinea Ministerului Turismului.
(10) Atribuțiile personalului din cadrul Ministerului Turismului
se stabilesc prin regulamentul de organizare și funcționare a
ministerului, aprobat prin ordin al ministrului turismului.
(11) Pe lângă ministrul turismului funcționează Colegiul
ministerului. Componența și regulamentul de organizare și
funcționare ale Colegiului ministerului se aprobă prin ordin al
ministrului.
(12) Pe lângă ministrul turismului funcționează Consiliul
consultativ. Componența și regulamentul de organizare și
funcționare ale Consiliul consultativ se aprobă prin ordin al
ministrului.
Art. 6. — (1) Ministerul Turismului are un secretar general și
un secretar general adjunct, înalți funcționari publici, numiți în
condițiile legii, funcționari publici de conducere, funcționari
publici de execuție și personal contractual.
(2) Secretarul general și secretarul general adjunct asigură
stabilitatea funcționării ministerului, continuitatea conducerii și
realizarea legăturilor funcționale dintre structurile Ministerului
Turismului.
(3) Secretarul general și secretarul general adjunct
îndeplinesc atribuțiile și responsabilitățile prevăzute de art. 49
alin. (2) din Legea nr. 90/2001, cu modificările și completările
ulterioare.
(4) Secretarul general și secretarul general adjunct pot
îndeplini și alte însărcinări prevăzute de regulamentul de
organizare și funcționare a Ministerului Turismului ori
încredințate de ministrul turismului.

MONITORUL OFICIAL AL ROMÂNIEI, PARTEA I, Nr. 8/6.I.2009
(5) Atribuțiile și competențele secretarilor de stat, ale
secretarului general și ale secretarului general adjunct se
stabilesc prin ordin al ministrului turismului.
Art. 7. — (1) Structura organizatorică a Ministerului
Turismului este prevăzută în anexa nr. 1.
(2) În structura organizatorică a Ministerului Turismului
funcționează direcții generale, direcții, servicii, birouri și
compartimente.
(3) În cadrul structurii organizatorice, prin ordin al ministrului
turismului, se pot organiza servicii, birouri și compartimente, cu
încadrarea în numărul maxim de posturi aprobat, în condițiile
legii.
(4) În cadrul Ministerului Turismului și în cadrul numărului
maxim de posturi aprobat funcționează reprezentanțe de
promovare turistică, cu sediul în străinătate, și reprezentanțe
regionale, cu sediul în țară, ambele fără personalitate juridică, a
căror înființare și ale căror atribuții se stabilesc prin ordin al
ministrului.
(5) Unitățile care funcționează în subordinea Ministerului
Turismului, cu finanțare din venituri proprii, sunt prevăzute în
anexa nr. 2.
(6) Numărul maxim de posturi pentru Ministerul Turismului
este de 210, exclusiv demnitarii și posturile aferente cabinetului
ministrului.
(7) Din numărul maxim de posturi 28 de posturi se utilizează
pentru reprezentanțele de promovare turistică din străinătate.
Art. 8. — (1) Ministerul Turismului poate înființa în subordinea
sa organe de specialitate, în condițiile prevăzute de lege.
(2) Ministerul Turismului poate închiria unor operatori
economici sau poate da în folosință gratuită altor instituții de
utilitate publică spații situate în imobilele proprietate publică sau
privată a statului, în care își desfășoară activitatea și pe care le
administrează, în condițiile legii, în următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) organizarea unui cabinet medical;
d) organizarea altor activități care au legătură cu activitatea
ministerului sau sunt necesare în derularea activității acestuia.
Art. 9. — Ministerul Turismului poate desfășura activități
finanțate integral din venituri proprii, care se organizează potrivit
legii.
Art. 10. — Reorganizarea structurii preluate se va realiza în
termen de 30 de zile de la data intrării în vigoare a prezentei
hotărâri.
Art. 11. — Ministerul Turismului preia personalul fostului
Minister pentru Întreprinderi Mici și Mijlocii, Comerț, Turism și

Profesii Liberale, care desfășoară activități în domeniul
turismului, potrivit prevederilor Ordonanței de urgență a
Guvernului nr. 221/2008 privind stabilirea unor măsuri de
reorganizare în cadrul administrației publice centrale.
Art. 12. — (1) Ministerul Turismului are în dotare un parc auto
stabilit conform reglementărilor în vigoare.
(2) Ministerul Turismului are în dotare, pentru activitățile
specifice de inspecție și control care se desfășoară pe întreg
teritoriul țării și pentru transportul delegațiilor, 15 autoturisme cu
un consum lunar de carburant de 450 de litri pentru fiecare
autoturism, care urmează a fi preluate de la fostul Minister
pentru Întreprinderi Mici și Mijlocii, Comerț, Turism și Profesii
Liberale, prin protocol de predare-primire, în condițiile legii.
(3) Pentru activitățile specifice desfășurate de
reprezentanțele de promovare și informare turistică din
străinătate și pentru reprezentanțele de autorizare turistică din
țară, Ministerul Turismului are în dotare câte un autoturism
pentru fiecare reprezentanță, cu un consum lunar de carburant
de 150 de litri pentru fiecare autoturism, care urmează a fi
preluate de la fostul Minister pentru Întreprinderi Mici și Mijlocii,
Comerț, Turism și Profesii Liberale, prin protocol de predareprimire, în condițiile legii.
(4) Pentru transportul demnitarilor și parcul comun, numărul
de autoturisme se stabilește potrivit Ordonanței Guvernului
nr. 80/2001 privind stabilirea unor normative de cheltuieli pentru
autoritățile administrației publice și instituțiile publice, aprobată
cu modificări prin Legea nr. 247/2002, cu modificările și
completările ulterioare.
Art. 13. — Bunurile mobile și imobile din domeniul public sau
privat al statului care sunt transmise în administrarea
Ministerului Turismului de la fostul Minister pentru Întreprinderi
Mici și Mijlocii, Comerț, Turism și Profesii Liberale vor fi stabilite
în protocolul de predare-preluare.
Art. 14. — Pentru buna desfășurare a activității în cadrul
Ministerului Turismului se pot închiria spații suplimentare, cu
aprobarea ordonatorului principal de credite.
Art. 15. — Pe data intrării în vigoare a prezentei hotărâri se
abrogă dispozițiile din domeniul turismului prevăzute în
Hotărârea Guvernului nr. 387/2007 privind organizarea și
funcționarea Ministerului pentru Întreprinderi Mici și Mijlocii,
Comerț, Turism și Profesii Liberale, publicată în Monitorul Oficial
al României, Partea I, nr. 289 din 2 mai 2007, cu modificările
ulterioare.
Art. 16. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul turismului,
Elena Gabriela Udrea
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 30 decembrie 2008.
Nr. 1.719.

5

6

MONITORUL OFICIAL AL ROMÂNIEI, PARTEA I, Nr. 8/6.I.2009
ANEXA Nr. 1*)
Numărul maxim de posturi: 210, exclusiv demnitarii
și posturile aferente cabinetului ministrului

S T R U C T U R A O R G A N I Z AT O R I C Ă

a Ministerului Turismului

*) Anexa nr. 1 este reprodusă în facsimil.

ANEXA Nr. 2

UNITĂȚILE

care funcționează în subordinea Ministerului Turismului,
cu finanțare din venituri proprii
1. Institutul Național de Cercetare-Dezvoltare în Turism — INCDT — 56 de
posturi
2. Centrul Național de Învățământ Turistic — CNIT — 30 de posturi

MONITORUL OFICIAL AL ROMÂNIEI, PARTEA I, Nr. 8/6.I.2009

7

GUVERNUL ROMÂNIEI

HOTĂRÂRE
privind organizarea și funcționarea Ministerului Economiei
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 7 și art. 19 alin. (1)
din Ordonanța de urgență a Guvernului nr. 221/2008 pentru stabilirea unor măsuri de reorganizare în cadrul administrației publice
centrale,
Guvernul României adoptă prezenta hotărâre.
CAPITOLUL I
Organizarea și funcționarea Ministerului Economiei
SECȚIUNEA 1
Dispoziții generale și principalele obiective și atribuții

Art. 1. — (1) Ministerul Economiei se organizează și
funcționează ca organ de specialitate al administrației publice
centrale, în subordinea Guvernului, care aplică strategia și
Programul de guvernare în domeniul industriei, resurselor
minerale și energiei.
(2) Ministerul Economiei este minister cu rol de sinteză,
instituție publică cu personalitate juridică.
(3) Ministerului Economiei are sediul principal în municipiul
București, Calea Victoriei nr. 152, sectorul 1, și alte spații
necesare desfășurării activității, situate în str. Mendeleev
nr. 36—38, sectorul 1, bd. Magheru nr. 33, sectorul 1.
Art. 2. — (1) Ministerul Economiei contribuie la elaborarea și
implementarea strategiei și a Programului de guvernare în
domeniul economiei și energiei, asigurând utilizarea pârghiilor
financiare și valutare, în concordanță cu cerințele economiei de
piață și pentru stimularea inițiativei operatorilor economici.
(2) Ministerul Economiei îndeplinește următoarele funcții:
a) de strategie, prin care se asigură elaborarea strategiei de
punere în aplicare a Programului de guvernare în domeniul
economiei și energiei, precum și elaborarea strategiilor și a
programelor privind creșterea economică în industrie, energie,
resurse minerale, industria de apărare și securitate, promovarea
exportului, precum și a politicilor din domeniul economic;
b) de reglementare și sinteză, prin care se asigură
elaborarea cadrului normativ și instituțional necesar pentru
realizarea obiectivelor strategice din domeniul economic și din
celelalte domenii conexe: recuperarea și conservarea energiei,
recuperarea instalațiilor, reciclarea materialelor și gestionarea
resurselor materiale, restructurarea și, după caz, privatizarea
operatorilor economici care funcționează sub autoritatea
Ministerului Economiei;
c) de reprezentare, prin care se asigură, în numele statului
român și al Guvernului României, reprezentarea pe plan intern
și extern în domeniul său de activitate;
d) de aplicare a prevederilor Tratatului de aderare a
României la Uniunea Europeană*) pentru domeniul economic și
energetic;
e) de autoritate de stat, prin care se asigură exercitarea
controlului aplicării unitare și respectării reglementărilor legale în
domeniul său de activitate, precum și al funcționării instituțiilor care
își desfășoară activitatea în subordinea sau sub autoritatea sa;
f) de autoritate de stat în domeniile sale de activitate, prin
care se asigură urmărirea și controlul respectării reglementărilor

legale în vigoare, precum și de autoritate de management și de
organism intermediar pentru Programul operațional sectorial
ăCreșterea competitivității economice”;
g) de administrare a proprietății publice din domeniul
resurselor minerale, al transportului, producției și distribuției
energiei, al transportului și stocării țițeiului și gazelor naturale
sau din alte domenii stabilite de lege ca bunuri proprietate
publică, prin operatorii economici care funcționează în
subordinea și sub autoritatea Ministerului Economiei.
(3) Principiile care stau la baza activității Ministerului
Economiei sunt următoarele:
a) coerența, stabilitatea și predictibilitatea în domeniul
economiei și al energiei pe termen mediu;
b) armonizarea cadrului legislativ cu reglementările Uniunii
Europene;
c) întărirea autorității instituției;
d) perfecționarea managementului fondurilor publice;
e) transparența activității în toate domeniile sale de activitate;
f) colaborarea cu partenerii sociali;
g) asigurarea unui mediu de afaceri concurențial și predictibil.
Art. 3. — (1) În realizarea funcțiilor sale, Ministerul Economiei
are, în principal, următoarele atribuții:
1. elaborează în domeniul economic și energetic strategii de
dezvoltare pe termen mediu și lung și soluții de reformă:
a) industrială, referitoare la evoluția dezvoltării sectoarelor
industriei de prelucrare a produselor industriale și a bunurilor de
consum — metalurgie, chimie, petrochimie, textile, pielărie,
lemn, sticlă, ceramică, materiale de construcții, construcții de
mașini;
b) energetică, referitoare la evoluția sectorului energetic,
respectiv energie electrică și termică, hidro, nucleară, petrol,
gaze, resurse minerale, mine — geologie;
c) comercială, pentru produsele industriale, privind
promovarea exporturilor și dezvoltarea pieței interne;
d) economică, privind creșterea economică, atragerea de
investitori, precum și coordonarea domeniului infrastructurii
calității și evaluării conformității produselor;
2. elaborează și urmărește strategiile sectoriale și strategiile
naționale de dezvoltare regională care fundamentează fondurile
de tip structural alocate de Uniunea Europeană în cadrul
Programului operațional sectorial ăCreșterea competitivității
economice”;
3. centralizează și prelucrează datele necesare pentru
întocmirea rapoartelor către Uniunea Europeană din domeniul
economic, al promovării competitivității produselor industriale și
al ajutorului de stat din domeniul economic, în aria de
competență;
4. elaborează politici publice privind creșterea economică din
domeniile coordonate;

*) Tratatul dintre Regatul Belgiei, Republica Cehă, Regatul Danemarcei, Republica Federală Germania, Republica Estonia, Republica Elenă, Regatul
Spaniei, Republica Franceză, Irlanda, Republica Italiană, Republica Cipru, Republica Letonia, Republica Lituania, Marele Ducat al Luxemburgului, Republica
Ungară, Republica Malta, Regatul Țărilor de Jos, Republica Austria, Republica Polonă, Republica Portugheză, Republica Slovenia, Republica Slovacă, Republica
Finlanda, Regatul Suediei, Regatul Unit al Marii Britanii și Irlandei de Nord (state membre ale Uniunii Europene) și Republica Bulgaria și România privind aderarea
Republicii Bulgaria și a României la Uniunea Europeană, ratificat prin Legea nr. 157/2005.

8

MONITORUL OFICIAL AL ROMÂNIEI, PARTEA I, Nr. 8/6.I.2009

5. inițiază elaborează și promovează proiecte de acte
normative, coordonează și controlează aplicarea acestora din
domeniul economic și energetic și avizează propunerile
legislative ale altor organe de specialitate ale administrației
publice centrale;
6. participă la fundamentarea și la elaborarea strategiei și a
programului de reforme economico-sociale al Guvernului,
fundamentează, promovează și asigură aplicarea politicii
stabilite în conformitate cu Programul de guvernare în domeniile
din sectorul economic și energetic;
7. inițiază, negociază și participă, din împuternicirea
Guvernului, în condițiile legii, la încheierea de convenții, acorduri
și alte înțelegeri internaționale de natură economică sau
propune întocmirea procedurilor de aderare la aceste convenții
sau acorduri;
8. asigură armonizarea reglementărilor legislative ale Uniunii
Europene cu cele din domeniul economic coordonat;
9. aplică legislația în domeniul ajutorului de stat pentru
operatorii economici din subordine;
10. reprezintă interesele statului în diferite organe și
organisme internaționale, în conformitate cu acordurile și
convențiile la care România este parte și cu alte înțelegeri
stabilite în acest scop, și dezvoltă relații de colaborare cu organe
și organizații similare din alte state și cu organizații regionale și
internaționale ce interesează domeniul industrial sau de
promovare a produselor industriale;
11. elaborează studii și sinteze referitoare la evoluția în
economie și la ajustarea structurală a industriei, pe domenii de
activitate, precum și la orientarea forței de muncă și urmărește
implementarea lor;
12. asigură monitorizarea administrării proprietății publice din
domeniul resurselor minerale, precum și a valorificării
produselor rezultate din prelucrarea acestora, prin structurile
economice de sub autoritatea sa;
13. exercită toate drepturile ce decurg din calitatea de
acționar al statului privind restructurarea, privatizarea,
reorganizarea și, după caz, lichidarea operatorilor economici cu
capital de stat din domeniile coordonate, în această calitate:
a) administrează participațiile la societățile comerciale
(companiile naționale), împuternicindu-i pe reprezentanții săi în
adunarea generală a acționarilor să acționeze pentru creșterea
competitivității și eficienței economice a acestor societăți și
companii, pentru restructurarea și pregătirea acestora pentru
privatizare;
b) desfășoară activitățile de privatizare, potrivit legii, activități
de urmărire a contractelor de privatizare, precum și activități
postprivatizare;
c) inițiază, după caz, lichidarea societăților neprofitabile;
14. avizează documentația pentru obținerea licențelor din
domeniul resurselor minerale și al energiei conform legislației în
vigoare;
15. acordă avize tehnice pentru autorizarea antrepozitelor
fiscale;
16. acordă certificate de recunoaștere și desemnare ca
organisme de inspecție tehnică a unor operatori economici,
pentru limitarea emisiilor de compuși organici volatili, în baza
prevederilor legale;
17. monitorizează activitatea de supraveghere a pieței pentru
produsele industriale în conformitate cu legislația în vigoare;
18. asigură informarea, consultarea și instruirea operatorilor
economici cu privire la dezvoltarea durabilă, producția și
consumul durabil, schimbările climatice, strategiile tematice din
Uniunea Europeană;
19. supraveghează și controlează împreună cu alte organe
de specialitate transportul deșeurilor înspre și dinspre
Comunitatea Europeană;
20. urmărește realizarea sarcinilor ce îi revin din Planul
național de gestiune a deșeurilor referitoare la gestionarea
deșeurilor generate de industrie;

21. monitorizează activitatea de supraveghere a pieței pentru
produsele industriale importate de România din țări din afara
Uniunii Europene;
22. administrează directivele transpuse în legislația națională
în domeniul industrial, mediu și sectorul energetic, pentru
domeniul său de activitate;
23. elaborează ghiduri pentru implementarea directivelor
transpuse în legislația națională în domeniile pe care le
coordonează și evaluează capacitatea operatorilor economici
de aplicare a acquis-ului comunitar;
24. asigură dialogul permanent cu patronatele și asociațiile
sindicale din domeniul economic, cu mass-media și cu
societatea civilă, în scopul informării reciproce și al perfecționării
cadrului legislativ aferent;
25. asigură relația cu Parlamentul, Consiliul Economic și
Social și cu alți exponenți ai societății civile în problemele
specifice domeniului economic;
26. dezvoltă sistemul informatic în domeniul economic,
energetic și al promovării competitivității produselor industriale;
27. stimulează relațiile cu camerele de comerț și industrie și
cu asociațiile profesionale în domeniile specifice de activitate;
28. urmărește implementarea politicilor de cercetare și
inovare în domeniul economic și energetic;
29. coordonează, direct sau împreună cu ministerul de resort
din domeniul cercetării, institutele naționale de cercetare din
sfera sa de activitate, potrivit legii;
30. elaborează politica privind evaluarea conformității
produselor industriale și urmărește aplicarea acestei politici;
31. elaborează și propune spre aprobare strategii, programe
și acte normative pentru aplicarea programului de guvernare în
industria de apărare și securitate, indiferent de forma de
proprietate a operatorilor economici;
32. aplică măsuri în vederea reorganizării, restructurării și
privatizării operatorilor economici din industria de apărare și
securitate cu capital de stat;
33. reglementează activitatea de producție, de cercetaredezvoltare și de investiții a operatorilor economici de stat și
privați din industria de apărare și securitate;
34. asigură derularea procesului de privatizare la operatorii
economici din industria de apărare și securitate în colaborare
cu Oficiul Participațiilor Statului și Privatizării în Industrie
(OPSPI);
35. sprijină participarea industriei de apărare și securitate,
indiferent de forma de proprietate, la derularea programelor de
înzestrare și modernizare a forțelor sistemului național de
apărare;
36. sprijină activitatea Ministerului Apărării Naționale privind
implicarea operatorilor economici indiferent de forma de
proprietate, inclusiv a celor din industria de apărare și securitate,
la programele de offset;
37. promovează și susține exportul de echipamente, produse
și servicii ale industriei de apărare și securitate, indiferent de
forma de proprietate;
38. asigură, reprezintă și susține activitatea de cooperare
tehnică internațională în domeniul industriei de apărare și
securitate, în relațiile cu alte state, precum și organismele de
profil din cadrul Organizației Națiunilor Unite, Organizației
Tratatului Atlanticului de Nord și Uniunii Europene;
39. participă în comisiile de control al exporturilor și
importurilor strategice care vizează domeniul economic;
40. elaborează propuneri pentru planul de mobilizare a
economiei naționale, secțiunea industrie și resurse, planurile
anuale de pregătire a economiei naționale și a teritoriului pentru
apărare, necesarul de materii prime și materiale aferente
acestora, gestionează/actualizează inventarul capacităților de
producție ale operatorilor economici din industria de apărare și
securitate și întocmește lucrările de evidență militară și de
mobilizare la locul de muncă pentru personalul cu obligații
militare, conform legii;

MONITORUL OFICIAL AL ROMÂNIEI, PARTEA I, Nr. 8/6.I.2009
41. organizează și desfășoară activități de valorificare a
produselor scoase definitiv din rezerva de mobilizare din
administrare, aflate în gestionarea operatorilor economici din
industria de apărare;
42. stabilește și asigură aplicarea măsurilor de management
al situațiilor de urgență și de protecție civilă în domeniul de
competență, precum și de identificare, desemnare și protecție a
obiectivelor de infrastructură critică naționale și europene din
domeniul economic, in condițiile legii;
43. întocmește și prezintă informări, rapoarte și propuneri de
activități Consiliului Suprem de Apărare a Țării, specifice
domeniului economic, inclusiv privind industria de apărare și
securitate;
44. participă în comisiile și grupurile de lucru interministeriale
și interguvernamentale privind apărarea și securitatea națională,
managementul situațiilor de urgență, de protecție civilă și de
protecție a infrastructurii critice naționale din domeniul
economic;
45. participă în comisiile și grupurile de lucru care reprezintă
Guvernul României în organismele internaționale a căror
activitate vizează cooperarea internațională în domeniul apărării
și securității, managementul situațiilor de urgență, de protecție
civilă și de protecție a infrastructurii critice europene din
domeniul de competență;
46. organizează, desfășoară și coordonează activitatea de
asigurare a protecției informațiilor clasificate în domeniul
economic, conform prevederilor legale;
47. realizează și gestionează baza de date și sistemul
informațional din domeniile de activitate, participând la sistemul
informațional național și internațional;
48. negociază direct sau participă la negocierea și la
încheierea de tratate, acorduri și alte înțelegeri internaționale cu
caracter economic din domeniul coordonat sau pentru stabilirea
cadrului juridic necesar dezvoltării schimburilor comerciale;
49. fundamentează propuneri privind proiectul de buget și
urmărește execuția bugetului pentru activitățile din domeniul său
de activitate; urmărește proiectarea și realizarea investițiilor;
50. gestionează mijloacele financiare în domeniul economic
și energetic și controlează modul de utilizare a acestora de către
unitățile din subordine;
51. asigură protecția informațiilor clasificate, prevenirea și
combaterea terorismului, implementarea cerințelor Organizației
Tratatului Atlanticului de Nord și Uniunii Europene în domeniul
de competență, prin activități specifice, în condițiile legii;
52. elaborează norme, implementează și controlează politica
de conservare a energiei, de securitate a instalațiilor din
industrie, de reciclare a materialelor, precum și de metrologie
legală;
53. coordonează activitatea de producere, transport și de
distribuție a energiei electrice și monitorizarea pieței de energie;
54. elaborează programul energetic de iarnă și urmărește
asigurarea cu combustibil;
55. urmărește situația stocurilor de siguranță ale sistemului
electroenergetic al sistemului național la resursele primare de
energie, cărbune, hidrocarburi și, împreună cu Ministerul
Mediului, volumul de apă din lacurile de acumulare;
56. asigură raportarea lunară la Uniunea Europeană a
stocurilor minime de siguranță pentru țiței și produse petroliere;
57. coordonează activitățile sistemului național de transport
al gazelor naturale;
58. elaborează documentele programatice referitoare la
sectorul energetic, aferente Programului operațional sectorial
ăCreșterea competitivității economice” — axa prioritară IV
ăCreșterea eficienței energetice și securitatea furnizării, în
contextul combaterii schimbărilor climatice”;
59. avizează documentațiile pentru aprobarea coeficienților
maximi de consumuri tehnologice specifice activităților de
depozitare, manipulare, distribuție și transport al produselor
petroliere;

9

60. coordonează procesul de realizare a sarcinilor României
privind piața regională de electricitate și gaze naturale;
61. elaborează strategia sectorului energetic în domeniul
cărbunelui și al producătorului de uraniu;
62. inițiază și avizează programe de refacere ecologică a
zonelor afectate, a zonelor miniere, urmărind realizarea
măsurilor de protecție a mediului;
63. organizează efectuarea controlului aplicării actelor
normative în vigoare de către operatorii economici cu activități în
domeniile specifice;
64. realizează activități de control operativ la operatorii
economici din domeniul de competență, în vederea asigurării
respectării prevederilor legale;
65. colaborează cu instituțiile de specialitate pentru formarea
și perfecționarea pregătirii profesionale a personalului din
sistemul său;
66. organizează și participă la misiuni economice în scopul
promovării exporturilor de produse industriale românești;
67. participă la sesiunile comisiilor mixte de cooperare
economică internațională, care se desfășoară în țară sau în
străinătate, conform programului aprobat de Guvern;
68. urmărește mediatizarea și aplicarea în practică a
acordurilor guvernamentale în care sunt prevăzute acțiuni de
cooperare economică internațională la care ministerul este
parte;
69. inițiază acțiuni de cooperare internațională și de
colaborare economică externă, în plan bilateral sau pe terțe
piețe;
70. acționează pentru atragerea instituțiilor financiare
internaționale, a unor investitori străini și români, pentru
realizarea unor proiecte și programe naționale, regionale sau
internaționale de interes pentru România;
71. administrează și gestionează programul de creștere a
competitivității produselor industriale, în conformitate cu
prevederile legale în vigoare;
72. efectuează controlul operatorilor economici care au
beneficiat de sprijin financiar în cadrul programului de creștere
a competitivității produselor industriale;
73. asigură aplicarea programelor rezultate din acordurile și
convențiile internaționale bilaterale și multilaterale în domeniul
de competență la care România este parte;
74. coordonează și monitorizează implementarea proiectelor
PHARE și întocmește rapoarte periodice privind evaluarea
proiectelor administrate de minister;
75. asigură schimbul de informații privind aspectele tehnice
ale implementării proiectelor PHARE cu organismele naționale
și europene implicate și cu operatorii de implementare;
76. gestionează asistența financiară nerambursabilă
acordată României de Uniunea Europeană, prin instrumente
financiare de postaderare aferente Programului operațional
sectorial ăCreșterea competitivității economice”;
77. stabilește, împreună cu ministerele și cu celelalte organe
de specialitate ale administrației publice centrale și locale,
sistemul de date, informații și raportări periodice privind
utilizarea fondurilor comunitare alocate în cadrul Programului
operațional sectorial ăCreșterea competitivității economice”;
78. sprijină activitatea Agenției Române pentru Investiții
Străine privind atragerea investițiilor străine în domeniile
economice coordonate;
79. acordă asistența necesară firmelor românești și străine în
domeniul economic;
80. organizează standuri la târguri și expoziții pe plan
regional, în vederea atragerii de operatori economici interesați
de domeniul deșeurilor reciclabile;
81. elaborează programe sectoriale de gestionare a
deșeurilor industriale reciclabile și elaborează prognoze în acest
domeniu;

10

MONITORUL OFICIAL AL ROMÂNIEI, PARTEA I, Nr. 8/6.I.2009

82. eliberează certificatele de atestare a drepturilor de
proprietate asupra terenurilor pentru societățile comerciale,
pentru care Ministerul Economiei este minister de resort;
83. inițiază măsuri pentru stimularea cooperării economice
internaționale;
84. asigură îndeplinirea obligațiilor care îi revin din dispozițiile
reglementărilor europene, precum și activitățile desfășurate de
partea română în cadrul instituțiilor Uniunii Europene, în
domeniul său de activitate;
85. asigură implementarea măsurilor din domeniul de
intervenție ăenergie” din cadrul Programului operațional sectorial
ăCreșterea competitivității economice”;
86. editează materiale de specialitate necesare pentru
cunoașterea și dezvoltarea activității operatorilor economici;
87. asigură întâlniri periodice cu reprezentanții organelor
administrației publice locale și cu operatori economici din
domeniul industrial, pentru diseminarea informațiilor referitoare
la aplicarea prevederilor din domeniul economic;
88. asigură elaborarea, tipărirea și difuzarea publicațiilor
ăRevista minelor” și ăBuletinul de resurse minerale”;
89. asigură legătura operativă cu reprezentanții permanenți
ai ministerului la Misiunea României pe lângă Uniunea
Europeană;
90. elaborează, monitorizează și implementează procesul de
soluționare a petițiilor, precum și a solicitărilor de informații
publice, care se înscriu în sfera sa de competență, în
conformitate cu prevederile legale.
(2) Ministerul Economiei îndeplinește toate atribuțiile și are
toate competențele conferite prin legi sau prin alte acte
normative în vigoare.
Art. 4. — În exercitarea atribuțiilor sale, Ministerul Economiei
colaborează cu celelalte ministere și organe de specialitate ale
administrației publice centrale din subordinea Guvernului, cu
autoritățile publice locale, cu alte instituții publice și cu alte
organisme.
Art. 5. — În îndeplinirea atribuțiilor sale, Ministerul Economiei
este autorizat:
a) să dea operatorilor economici, ca urmare a controlului,
dispoziții obligatorii pentru luarea măsurilor de respectare a legii;
b) să ia măsuri pentru aplicarea sancțiunilor prevăzute de
lege în competența sa;
c) să încheie protocoale de schimb de informații și
documente, precum și de colaborare cu ministere, instituții
publice și cu alte organizații, potrivit competențelor atribuite;
d) să emită, să anuleze, să revoce, să suspende, după caz,
pentru domeniile pentru care este împuternicit, în condițiile legii,
acte administrative sub forma autorizațiilor, licențelor, atestatelor
sau alte asemenea acte administrative, prin care li se permite
solicitanților organizarea și/sau desfășurarea unei anumite
activități;
e) să avizeze și să supună aprobării Guvernului, în condițiile
legii, bugetele de venituri și cheltuieli ale operatorilor economici
aflați în subordinea, coordonarea sau sub autoritatea
ministerului;
f) să stabilească orice alte măsuri, în condițiile prevăzute de
lege.
Art. 6. — Ministerul Economiei are dreptul să solicite de la
celelalte autorități ale administrației publice, instituții publice și
operatori economici, de la instituții de credit și de la alte
persoane, în condițiile legii, datele și informațiile necesare în
vederea realizării atribuțiilor, cu păstrarea confidențialității
acestora, în mod gratuit.
SECȚIUNEA a 2-a
Organizarea Ministerului Economiei

Art. 7. — (1) Ministerul Economiei are structura
organizatorică, formată din direcții generale și direcții, prevăzută
în anexa nr. 1. În cadrul acesteia, prin ordin al ministrului

economiei, se pot organiza servicii, birouri, compartimente și
colective temporare și se poate stabili numărul total al posturilor,
numărul posturilor de conducere și numărul posturilor de
execuție, în condițiile legii.
(2) Personalul Ministerului Economiei este compus din
demnitari și asimilați ai acestora, funcționari publici, cu funcții
publice generale sau specifice, și din personal contractual.
(3) Numărul maxim de posturi pentru aparatul propriu al
Ministerului Economiei este de 477, exclusiv demnitarii și
posturile aferente cabinetului ministrului.
Art. 8. — (1) Atribuțiile, sarcinile și răspunderile personalului
din aparatul propriu al Ministerului Economiei se stabilesc, în
conformitate cu structura organizatorică prevăzută în anexa
nr. 1, prin regulamentul de organizare și funcționare a
ministerului, aprobat prin ordin al ministrului economiei.
(2) Statul de funcții pentru aparatul propriu al Ministerului
Economiei se aprobă prin ordin al ministrului economiei.
(3) Atribuțiile, sarcinile și răspunderile personalului din
unitățile subordonate Ministerului Economiei, precum și statele
de funcții corespunzătoare, în cazul în care se impune
întocmirea lor, se aprobă de către conducătorii acestor unități, cu
aprobarea prealabilă a ministrului economiei.
(4) Atribuțiile, sarcinile și răspunderile individuale ale
personalului din aparatul propriu al Ministerului Economiei,
precum și din unitățile subordonate acestuia se stabilesc prin
fișa postului, pe baza regulamentelor de organizare și
funcționare prevăzute la alin. (1) și (3), care se semnează de
salariat și se aprobă în condițiile legii.
SECȚIUNEA a 3-a
Conducerea Ministerului Economiei

Art. 9. — (1) Conducerea Ministerului Economiei se exercită
de către ministrul economiei.
(2) Ministrul economiei reprezintă ministerul în raporturile cu
celelalte autorități publice, cu persoanele juridice și fizice din
țară și din străinătate. Prin ordin al ministrului economiei unele
atribuții pot fi delegate și persoanelor cu funcții de conducere
din compartimentele de specialitate.
(3) Ministrul economiei îndeplinește, în domeniul de activitate
al ministerului, atribuțiile generale prevăzute la art. 53 alin. (1)
din Legea nr. 90/2001 privind organizarea și funcționarea
Guvernului României și a ministerelor, cu modificările și
completările ulterioare.
(4) În exercitarea atribuțiilor sale, ministrul economiei emite
ordine și instrucțiuni, în condițiile legii.
(5) Ministrul economiei îndeplinește, conform legii, funcția de
ordonator principal de credite. Ministrul economiei poate delega
această calitate secretarilor de stat, secretarului general,
secretarilor generali adjuncți sau altor persoane împuternicite în
acest scop. Prin ordin al ministrului economiei se vor preciza
limitele și condițiile delegării.
(6) Ministrul economiei este ajutat în activitatea de conducere
a ministerului de 4 secretari de stat, numiți prin decizie a
primului-ministru.
(7) Răspunderile și atribuțiile secretarilor de stat se stabilesc
prin ordin al ministrului economiei.
(8) În cazul în care ministrul economiei, din diferite motive, nu
își poate exercita atribuțiile curente, îl deleagă pe unul dintre
secretarii de stat să exercite aceste atribuții, înștiințându-l pe
primul-ministru despre aceasta.
(9) În cazul în care unul dintre secretarii de stat nu își poate
exercita atribuțiile curente, acesta va fi înlocuit, pe bază de ordin
al ministrului economiei, de un alt secretar de stat.
(10) Pe lângă ministrul economiei funcționează, ca organ
consultativ, colegiul ministerului. Componența și regulamentul
de funcționare ale colegiului ministerului se aprobă prin ordin al
ministrului.

MONITORUL OFICIAL AL ROMÂNIEI, PARTEA I, Nr. 8/6.I.2009
(11) Personalului din cadrul cabinetelor demnitarilor nu i se
aplică prevederile Legii nr. 188/1999 privind Statutul
funcționarilor publici, republicată, cu modificările și completările
ulterioare.
Art. 10. — (1) Secretarul general al Ministerului Economiei
este înalt funcționar public, numit în condițiile legii. Acesta
asigură stabilitatea funcționării ministerului, continuitatea
conducerii și realizarea legăturilor funcționale între structurile
ministerului.
(2) Secretarul general îndeplinește atribuțiile prevăzute la
art. 49 alin. (2) din Legea nr. 90/2001, cu modificările și
completările ulterioare.
(3) Secretarul general al Ministerului Economiei îndeplinește
și alte atribuții prevăzute în regulamentul de organizare și
funcționare al ministerului ori încredințate de ministru.
(4) În realizarea atribuțiilor ce îi revin, secretarul general al
Ministerului Economiei este ajutat de 2 secretari generali
adjuncți, care sunt înalți funcționari publici, numiți în condițiile
legii.
Art. 11. — Unitățile aflate în subordinea, sub autoritatea sau
în coordonarea Ministerului Economiei, după caz, sunt
prevăzute în anexa nr. 2.
Art. 12. — Prin ordin al ministrului economiei se numesc, în
condițiile legii, directorii generali și directorii din unitățile din
subordinea, sub autoritatea sau în coordonarea Ministerului
Economiei, după caz.
Art. 13. — (1) Ministerul Economiei are în dotare un parc
auto, potrivit dispozițiilor legale în vigoare, iar pentru activități
specifice, numărul de mijloace de transport și consumul de
carburanți sunt prevăzute în anexa nr. 3.
(2) Persoanele care prin lege au dreptul de a utiliza
mijloacele de transport din dotarea Ministerului Economiei,
precum și persoanele care desfășoară activități specifice pot
folosi mijloacele de transport din parcul propriu al Ministerului
Economiei, în baza permisului de conducere pe care îl posedă,
cu aprobarea prealabilă a ordonatorului principal de credite.
Art. 14. — (1) Ministerul Economiei și toate unitățile aflate în
structura sau în subordinea acestuia pot închiria spații pentru
necesități proprii, în condițiile legii.
(2) Ministerul Economiei și toate unitățile aflate în subordinea
acestuia pot închiria unor operatori economici sau pot da în
folosința gratuită a altor instituții de utilitate publică spații situate
în imobilele proprietate publică sau privată a statului, în care își
desfășoară activitatea și pe care le administrează, în condițiile
legii, în următoarele scopuri:
a) organizarea bufetelor de incintă;
b) instalarea de automate pentru băuturi calde și reci;
c) instalarea de mijloace de comunicații;
d) afișarea reclamelor publicitare pentru activități care au
legătură cu activitatea Ministerului Economiei.
(3) Închirierea spațiilor situate în imobilele proprietate publică
sau privată a statului se realizează cu respectarea următoarelor
principii:
a) libera concurență;
b) transparența;
c) tratamentul egal;
d) confidențialitatea.
(4) Unitățile aflate în subordinea Ministerului Economiei pot
organiza, cu avizul prealabil al Ministerului Economiei,

procedurile legale pentru închirierea sau darea în folosință
gratuită a spațiilor prevăzute la alin. (2).
Art. 15. — Chiriile stabilite și încasate ca urmare a închirierii
spațiilor prevăzute la art. 14 alin. (1) și (2) se virează integral la
bugetul de stat.
Art. 16. — (1) Spațiile prevăzute la art. 14 alin. (2) se dau în
folosință prin protocol încheiat între instituțiile abilitate care
primesc spațiile în folosință gratuită, în condițiile legii, și
Ministerul Economiei sau unitățile aflate în subordinea acestuia,
după caz.
(2) Utilitățile și cota-parte pentru cheltuielile de funcționare
aferente spațiilor date în folosință gratuită, în condițiile art. 14
alin. (2), se asigură de către instituțiile publice beneficiare și se
reglementează prin protocol.
Art. 17. — (1) Bunurile mobile și imobile din domeniul public
sau privat al statului, care se aflau în administrarea Ministerului
Economiei și Finanțelor — domeniul economic și a Ministerului
pentru Întreprinderi Mici și Mijlocii, Comerț, Turism și Profesii
Liberale, trec pe bază de protocol de predare-preluare în
administrarea Ministerului Economiei, în termen de 30 de zile
de la intrarea în vigoare a prezentei hotărâri.
(2) Bunurile imobile din domeniul public sau privat al statului
ce trec în administrarea Ministerului Economiei sunt prevăzute
în anexa nr. 4, iar bunurile mobile din patrimoniu se stabilesc
prin protocolul de predare-preluare.
CAPITOLUL II
Dispoziții finale
Art. 18. — (1) Ministerul Economiei preia personalul din
Ministerul Economiei și Finanțelor care desfășoară activități în
domeniul economiei, inclusiv funcțiile suport aferente, conform
prevederilor Ordonanței de urgență a Guvernului nr. 221/2008
pentru stabilirea unor măsuri de reorganizare în cadrul
administrației publice centrale.
(2) Personalul din cadrul Ministerului Economiei care are
calitatea de funcționar public beneficiază de toate drepturile și
are obligațiile prevăzute în Legea nr. 188/1999, republicată, cu
modificările și completările ulterioare, precum și în statutele
speciale.
Art. 19. — Încadrarea în numărul de posturi și în noua
structură organizatorică se aprobă prin ordin al ministrului
economiei în termen de 45 de zile de la data intrării în vigoare
a prezentei hotărâri.
Art. 20. — Anexele nr. 1—4 fac parte integrantă din prezenta
hotărâre.
Art. 21. — Pe data intrării în vigoare a prezentei hotărâri,
dispozițiile din domeniul economiei prevăzute în Hotărârea
Guvernului nr. 386/2007 privind organizarea și funcționarea
Ministerului Economiei și Finanțelor, publicată în Monitorul
Oficial al României, Partea I, nr. 304 din 8 mai 2007, cu
modificările și completările ulterioare, precum și art. II din
Hotărârea Guvernului nr. 1.387/2007 pentru modificarea și
completarea Hotărârii Guvernului nr. 386/2007 privind
organizarea și funcționarea Ministerului Economiei și Finanțelor,
publicată în Monitorul Oficial al României, Partea I, nr. 792 din
21 noiembrie 2007, precum și orice alte dispoziții contrare se
abrogă.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul finanțelor publice,
Gheorghe Pogea
Ministrul muncii, familiei și protecției sociale,
Marian Sârbu
București, 30 decembrie 2008.
Nr. 1.720.

11

MONITORUL OFICIAL AL ROMÂNIEI, PARTEA I, Nr. 8/6.I.2009

1) Anexa

nr. 1 este reprodusă în facsimil.

ANEXA Nr. 11)

12

MONITORUL OFICIAL AL ROMÂNIEI, PARTEA I, Nr. 8/6.I.2009

13
ANEXA Nr. 2

UNITĂȚILE

aflate în subordinea, sub autoritatea sau în coordonarea Ministerului Economiei
A. Unități care funcționează în subordinea Ministerului Economiei
I. Cu finanțare de la bugetul de stat:
1. Agenția Nucleară
2. Agenția Națională pentru Dezvoltarea Zonelor Miniere — ANDZM
II. Cu finanțare din venituri proprii:
1. Inspecția de Stat pentru Controlul Cazanelor, Recipientelor sub Presiune și Instalațiilor de Ridicat — ISCIR
2. Biroul Român de Metrologie Legală — BRML București
3. Agenția Națională pentru Deșeuri Radioactive — ANDRAD
4. Centrul de Pregătire pentru Personalul din Industrie Bușteni
5. Oficiul Participațiilor Statului și Privatizării în Industrie
III. Cu finanțare din venituri proprii și subvenții de la bugetul de stat
1. Agenția Română pentru Conservarea Energiei — ARCE
IV. Cu finanțare externă și de la bugetul de stat:
1. Unitatea de Management al Proiectului — UMP (închideri de mine)
2. Unitatea de Management al Proiectului — UMP—RSE—ANDZM
B. Unități care funcționează în coordonarea Ministerului Economiei
1. Asociația de Standardizare din România — ASRO
2. Asociația de Acreditare din România — RENAR
C. Unități care funcționează sub autoritatea Ministerului Economiei
1. Compania Națională a Huilei — S.A. Petroșani
2. Societatea Națională a Lignitului ăOltenia” — S.A. Târgu Jiu
3. Societatea Națională a Cărbunelui — S.A. Ploiești
4. Compania Națională a Uraniului — S.A. București
5. Societatea Națională a Apelor Minerale — S.A. București
6. Societatea Națională a Sării — S.A. București
7. Compania Națională a Cuprului, Aurului și Fierului ăMinvest” — S.A. Deva, cu filialele societăți comerciale și societățile
comerciale pentru servicii
8. Societatea Comercială ăMoldomin” — S.A. Moldova Nouă
9. Societatea Comercială ăBăița” — S.A. Ștei
10. Societatea Comercială ăCupru Min” — S.A. Abrud
11. Compania Națională a Metalelor Prețioase și Neferoase ăRemin” — S.A. Baia Mare, cu filiala Societatea Comercială de
Închidere a Obiectivelor Miniere ăEconord” — S.A. Baia Mare
12. Societatea Comercială ăMinbucovina” — S.A. Vatra Dornei
13. Societatea Comercială Minieră ăBanat-Anina” — S.A.
14. Societatea Comercială de Conservare și Închidere a Minelor ăConversmin” — S.A. București
15. Societatea Comercială ăPetrom” — S.A. București (participația statului)
16. Societatea Comercială ăPetrotrans” — S.A. Ploiești
17. Societatea Comercială ăOil Terminal” — S.A. Constanța
18. Societatea Comercială ăConpet” — S.A. Ploiești
19. Societatea Comercială ăMelana IV” — S.A. Săvinești
20. Societatea Națională de Gaze Naturale ăRomgaz” — S.A. Mediaș
21. Societatea Comercială EON GAZ România (participația statului)
22. Societatea Comercială ăDistrigaz Sud” — S.A. București (participația statului)
23. Societatea Națională de Transport Gaze Naturale ăTransgaz” — S.A. Mediaș
24. Compania Națională de Transport al Energiei Electrice ăTranselectrica” — S.A. București, cu filialele societăți comerciale și
societățile comerciale pentru servicii
25. Societatea Comercială de Producere a Energiei Electrice și Termice ăTermoelectrica” — S.A. București, cu filialele societăți
comerciale
26. Societatea Comercială ăUzina Termoelectrică Midia” — S.A. Năvodari
27. Societatea Comercială de Producere a Energiei Electrice ăHidroelectrica” — S.A. București, cu filialele societăți comerciale

14

MONITORUL OFICIAL AL ROMÂNIEI, PARTEA I, Nr. 8/6.I.2009

28. Societatea Comercială de Distribuție și Furnizare a Energiei Electrice ăElectrica” — S.A. București, cu filialele societăți
comerciale și participația statului la societățile comerciale privatizate
29. Societatea Națională ăNuclearelectrica” — S.A.
30. Compania Națională ăRomarm” — S.A. București cu filialele societăți comerciale
31. Societatea Comercială ăUzina Mecanică Orăștie” — S.A.
32. Societatea Comercială ăOltchim” — S.A.
33. Societatea Comercială ăRomplumb” — S.A.
34. Societatea Comercială ăAutomobile Craiova” — S.A. (participația statului)
35. Societatea Comercială ăȘantierul Naval Mangalia” — S.A.
36. Societatea Comercială ăȘantierul Naval 2 Mai” — S.A.
37. Societatea Comercială Institutul de Proiectări Chimice IPROCHIM — S.A.
38. Societatea Comercială ăAvioane” — S.A. Craiova
39. Societatea Comercială ăSimtex” — S.A. (participația statului)
40. Societatea Comercială ăIAR” — S.A. Brașov
41. Societatea Comercială ăIOR” — S.A. București
42. Societatea Comercială ăRomaero” — S.A. București
43. Societatea Comercială ăConstrucții Aeronautice” — S.A.
44. Societatea Comercială ICEM — S.A.
45. Societatea Națională ăPlafar” — S.A. București
46. Regia Autonomă pentru Activități Nucleare Drobeta-Turnu Severin
47. Societatea Comercială ăRadioactiv Mineral” — S.A. Măgurele
48. Societatea Comercială ăI.P.I.U. — Consulting Engineering” București
49. Societatea Comercială ăInstitutul de Cercetare Științifică și Inginerie Tehnologică, Proiectare Mine pe Lignit” — S.A.
Craiova
50. Societatea Comercială ăEUROTEST” — S.A.
51. Societatea Comercială ISCIR — CERT — S.A.
52. Societatea Comercială BRML — CERT — S.A.
53. Institutul Național de Cercetare-Dezvoltare pentru Chimie și Petrochimie — ICECHIM București
54. Institutul Național de Cercetare-Dezvoltare pentru Metale și Resurse Radioactive — ICPMRR București
55. Institutul Național de Cercetare-Dezvoltare pentru Securitate Minieră și Protecție Antiexplozivă — INSEMEX Petroșani
56. Institutul Național de Cercetare-Dezvoltare pentru Ecologie Industrială — ECOIND București
57. Institutul Național de Cercetare-Dezvoltare și Încercări pentru Electrotehnică — ICMET Craiova
58. Institutul Național de Cercetare-Dezvoltare în Sudură și Încercări de Materiale — ISIM Timișoara
59. Institutul Național de Cercetare-Dezvoltare pentru Mecatronică și Tehnica Măsurării —INCDMTM București
60. Institutul Național de Cercetare-Dezvoltare pentru Utilaj Petrolier — IPCUP Ploiești
61. Societatea Comercială Complexul Energetic Turceni — S.A.
62. Societatea Comercială Complexul Energetic Rovinari — S.A.
63. Societatea Comercială Complexul Energetic Craiova — S.A.

15

MONITORUL OFICIAL AL ROMÂNIEI, PARTEA I, Nr. 8/6.I.2009

ANEXA Nr. 3

MIJLOACELE DE TRANSPORT

și consumul de carburanți pentru activități specifice
Nr.
crt.

Unitatea

Tipul mijlocului de transport

Numărul maxim aprobat
(bucăți)

Consumul maxim de carburant
pentru un autovehicul (litri/lună)

0

1

2

3

4

5

500

1.

Aparatul propriu*)
a) pentru transport marfă și persoane
(delegații)

autovehicule

*) Exclusiv numărul autoturismelor reglementat prin Ordonanța Guvernului nr. 80/2001 privind stabilirea unor normative de cheltuieli pentru autoritățile
administrației publice și instituțiile publice, aprobată cu modificări prin Legea nr. 247/2002, cu modificările și completările ulterioare.
NOTĂ:

1. Nu se consideră depășiri la consumul de carburanți normat pe autovehicul consumul care, la nivelul anului, se
încadrează în limita combustibilului normat în raport cu numărul de autovehicule aprobat fiecărei unități.
2. Autoturismele din parcul auto al aparatului propriu al ministerului pot fi conduse și de demnitari sau de alte categorii de
salariați cu funcții de răspundere, nominalizați prin ordin al ministrului economiei.
ANEXA Nr. 4

SITUAȚIA

bunurilor imobile din domeniul public și privat al statului aflate în administrarea Ministerului Economiei
1. Imobil construcție P+6, situat în Calea Victoriei nr. 152, sectorul 1, București, și terenul aferent, în domeniul public al statului.
2. Imobil construcție P+1, corp D, situat în str. General Berthelot nr. 24, sectorul 1, București, anexele și terenul aferente,
în domeniul privat al statului.
3. Imobil construcție P+10 , situat în str. Mendeleev nr. 36—38, sectorul 1, București, și terenul aferent, în domeniul privat
al statului.

RECTIFICĂRI
La Ordinul ministrului justiției nr. 2.451/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 678 din 2 octombrie 2008, se fac următoarele rectificări (care
nu aparțin Redacției ăMonitorul Oficial, Partea I”):
— în anexa nr. 1, la poziția nr. 81, în loc de: ă81. Gherșteaga Marin, fiul lui Valeriu (fiul lui Victor, născut în anul
1937 în localitatea Puțintei) și Larisa, născut la data de 21 septembrie 1986 în localitatea Bălți, Republica Moldova,
cetățean moldovean, cu domiciliul actual în Republica Moldova, localitatea Puțintei, județul Soroca. (3.016/2003)” se
va citi: ă81. Gherșteaga Marin, fiul lui Valeriu (fiul lui Victor, născut în anul 1937 în localitatea Putinești) și Larisa,
născut la data de 21 septembrie 1986 în localitatea Bălți, Republica Moldova, cetățean moldovean, cu domiciliul
actual în Republica Moldova, localitatea Putinești, județul Soroca. (3.016/2003)”;
— în anexa nr. 1, la poziția nr. 82, în loc de: ă82. Gherșteaga Valeriu, fiul lui Victor (născut în anul 1937 în
localitatea Puțintei) și Iulia, născut la data de 17 aprilie 1963 în localitatea Puțintei, raionul Florești, județul Soroca,
Republica Moldova, cetățean moldovean, cu domiciliul actual în Republica Moldova, localitatea Puțintei, județul
Soroca. (3.016/2003)” se va citi: ă82. Gherșteaga Valeriu, fiul lui Victor (născut în anul 1937 în localitatea Putinești)
și Iulia, născut la data de 17 aprilie 1963 în localitatea Putinești, raionul Florești, județul Soroca, Republica Moldova,
cetățean moldovean, cu domiciliul actual în Republica Moldova, localitatea Putinești, județul Soroca. (3.016/2003)”;
— în anexa nr. 1, la poziția nr. 83, în loc de: ă83. Gherșteaga Victor, fiul lui Valeriu (fiul lui Victor, născut în anul
1937 în localitatea Puțintei) și Larisa, născut la data de 5 aprilie 1990 în localitatea Florești, județul Soroca, Republica
Moldova, cetățean moldovean, cu domiciliul actual în Republica Moldova, localitatea Puțintei, județul Soroca.
(3.016/2003)” se va citi: ă83. Gherșteaga Victor, fiul lui Valeriu (fiul lui Victor, născut în anul 1937 în localitatea Putinești)
și Larisa, născut la data de 5 aprilie 1990 în localitatea Florești, județul Soroca, Republica Moldova, cetățean
moldovean, cu domiciliul actual în Republica Moldova, localitatea Putinești, județul Soroca. (3.016/2003)”;
— în anexa nr. 1, la poziția nr. 167, în loc de: ă167. Plămădeală Sergiu, fiul lui Mihail (născut la 11.02.1919 în
localitatea Chișinău) și Elena, născut la data de 5 august 1955 în localitatea Armizon, județul Tiumen, Ucraina,
cetățean moldovean, cu domiciliul actual în Republica Moldova, Chișinău, str. Ștefan cel Mare nr. 25, ap. 2.
(15.460/2003)” se va citi: ă167. Plămădeală Sergiu, fiul lui Mihail (născut la 11.02.1919 în localitatea Hirtopul Mic,
județul Chișinău) și Elena, născut la data de 5 august 1955 în localitatea Razdolie, raionul Armizonskoe, Tiumen,
Rusia, cetățean moldovean, cu domiciliul actual în Republica Moldova, localitatea Criuleni, str. Ștefan cel Mare nr. 25,
ap. 2. (15.460/2003)”;
— în anexa nr. 1, la poziția nr. 188, în loc de: ă188. Rotaru Ana, fiica lui Tudor (născut la data de 19.09.1913 în
localitatea Lăpușna) și Ecaterina, născută la data de 19 aprilie 1953 în localitatea Boșcalia, județul Lăpușna, Republica
Moldova, cetățean moldovean, cu domiciliul actual în Republica Moldova, localitatea Basarabeasca, str. Moldavscaia

16

MONITORUL OFICIAL AL ROMÂNIEI, PARTEA I, Nr. 8/6.I.2009
nr. 19. (8.182/2003) se va citi: ă188. Rotaru Ana, fiica lui Tudor (născut la data de 19.09.1913 în localitatea Lăpușna)
și Ecaterina, născută la data de 19 aprilie 1953 în localitatea Bașcalia, județul Lăpușna, Republica Moldova, cetățean
moldovean, cu domiciliul actual în Republica Moldova, localitatea Basarabeasca, str. Moldavscaia nr. 19. (8.182/2003)”.

La Ordinul ministrului justiției nr. 2.455/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 684 din 7 octombrie 2008, se fac următoarele rectificări (care
nu aparțin Redacției ăMonitorul Oficial, Partea I”):
— în anexa nr. 1, la poziția nr. 16, în loc de: ă16. Carauș Slava, fiul lui Alexandru (născut la 7.07.1930 în
localitatea Roșcani) și Valentina, născut la data de 2 ianuarie 1960 în localitatea Bulboaca, județul Roșcani, Republica
Moldova, cetățean moldovean, cu domiciliul actual în Republica Moldova, localitatea Roșcani, județul Chișinău.
(1.058/2003)” se va citi: ă16. Carauș Slava, fiul lui Alexandru (născut la 7.07.1930 în localitatea Roșcani) și Valentina,
născut la data de 2 ianuarie 1960 în localitatea Roșcani, raionul Anenii Noi, Republica Moldova, cetățean moldovean,
cu domiciliul actual în Republica Moldova, localitatea Roșcani, județul Chișinău. (1.058/2003)”;
— în anexa nr. 1, la poziția nr. 31, în loc de: ă31. Cubani Aliona, fiica lui Neteda Petru și Gunca Liubovi (fiica lui
Gunca Dmitrii, născut la 5.09.1933 în localitatea Calfa), născută la data de 29 august 1978 în localitatea Calfa, raionul
Anenii Noi, Republica Moldova, cetățean moldovean, cu domiciliul actual în Republica Moldova, Chișinău, bd. Decebal
nr. 19, ap. 262. (700/2007). Copii minori: Cubani Mihaela, născută la 4 ianuarie 1997; Cubani Cristian, născut la
10 aprilie 2005.” se va citi: ă31. Cubani Aliona, fiica lui Neteda Petru și Neteda Liubovi (fiica lui Gunca Dmitrii, născut
la 5.09.1933 în localitatea Calfa, născută la data de 29 august 1978 în localitatea Calfa, raionul Anenii Noi, Republica
Moldova, cetățean moldovean, cu domiciliul actual în Republica Moldova, Chișinău, bd. Decebal nr. 19, ap. 262.
(700/2007). Copii minori: Cubani Mihaela, născută la 4 ianuarie 1997; Cubani Cristian, născut la 10 aprilie 2005.”;
— în anexa nr. 1, la poziția nr. 95, în loc de: ă95. Solganov Igor, fiul lui Alexandru și Afanasieva Liubov (fiica lui
Gheorghe, născut la 10.05.1925 în localitatea Tighina), născut la data de 21 iunie 1977 în localitatea Baștanca,
Nicolaev, Federația Rusă, cetățean moldovean, cu domiciliul actual în Republica Moldova, localitatea Durlești,
str. Tudor Vladimirescu nr. 15, ap. 55. (17.356/2003)” se va citi: ă95. Solganov Igor, fiul lui Alexandru și Afanasieva
Liubov (fiica lui Gheorghe, născut la 10.05.1925 în localitatea Tighina), născut la data de 21 iunie 1977 în localitatea
Baștanca, Nicolaev, Ucraina, cetățean moldovean, cu domiciliul actual în Republica Moldova, localitatea Durlești,
str. Tudor Vladimirescu nr. 15, ap. 55. (17.356/2003)”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 8/6.I.2009 conține 16 pagini.

Prețul: 3,20 lei

&JUYDGY|323575]
ISSN 1453—4495

