Anul 177 (XXI) — Nr. 850

PARTEA I

LEGI, DECRETE, HOTĂRÂRI ȘI ALTE ACTE

Marți, 8 decembrie 2009

SUMAR

Pagina
DECIZII ALE CURȚII CONSTITUȚIONALE

Pagina

Decizia nr. 1.597 din 26 noiembrie 2009 referitoare la excepția
de neconstituționalitate a dispozițiilor art. 452 alin. 2
lit. c) din Codul de procedură civilă ............................

Decizia nr. 1.344 din 22 octombrie 2009 referitoare la excepția
de neconstituționalitate a dispozițiilor art. 33 din Legea
nr. 50/1991 privind autorizarea executării lucrărilor de
construcții ..................................................................

2–3

Decizia nr. 1.426 din 5 noiembrie 2009 referitoare la excepția
de neconstituționalitate a dispozițiilor art. 182 din
Codul penal ................................................................

3–4

Decizia nr. 1.429 din 5 noiembrie 2009 referitoare la excepția
de neconstituționalitate a dispozițiilor art. 4 alin. (2)
lit. A pct. 15 din Legea nr. 543/2002 privind grațierea
unor pedepse și înlăturarea unor măsuri și sancțiuni ....

5–6

Decizia nr. 1.459 din 10 noiembrie 2009 referitoare la excepția
de neconstituționalitate a dispozițiilor art. 208 și 209
din Codul penal ..........................................................

6–7

Decizia nr. 1.501 din 10 noiembrie 2009 referitoare la excepția
de neconstituționalitate a dispozițiilor art. 160 din
Codul de procedură civilă ..........................................

Nr.

9–10

HOTĂRÂRI ALE GUVERNULUI ROMÂNIEI
1.495. — Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2009, pentru acordarea de daruri
cu ocazia sărbătorii Crăciunului și a Anului Nou............

10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
272.

— Ordin al președintelui Agenției Naționale pentru
Resurse Minerale privind aprobarea Listei perimetrelor
pentru concesionarea de activități de explorare privind
concursul public de ofertă, Runda nr. 70/2009 ..........

11–14

ACTE ALE ÎNALTEI CURȚI DE CASAȚIE
ȘI JUSTIȚIE
7–8

Decizia nr. 23 din 12 octombrie 2009 ....................................

14–16

2

MONITORUL OFICIAL AL ROMÂNIEI, PARTEA I, Nr. 850/8.XII.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.344
din 22 octombrie 2009

referitoare la excepția de neconstituționalitate a dispozițiilor art. 33 din Legea nr. 50/1991
privind autorizarea executării lucrărilor de construcții
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 33 din Legea nr. 50/1991 privind autorizarea
executării lucrărilor de construcții, excepție ridicată de Sebastian
Morar, Daniel Frei, Dorel Cozma, Szekely Botond și Ștefan
Srepler în Dosarul nr. 1.238/83/2008 al Tribunalului Satu
Mare — Secția comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează Curtea că partea Primăria
Municipiului Satu Mare, prin primar, a depus la dosar note scrise
prin care solicită respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 aprilie 2009, pronunțată în Dosarul
nr. 1.238/83/2008, Tribunalul Satu Mare — Secția comercială
și contencios administrativ a sesizat Curtea Constituțională
cu excepția de neconstituționalitate a dispozițiilor art. 33
din Legea nr. 50/1991 privind autorizarea executării
lucrărilor de construcții.
Excepția a fost ridicată de Sebastian Morar, Daniel Frei,
Dorel Cozma, Szekely Botond și Ștefan Srepler într-o cauză
având ca obiect suspendarea unui act administrativ.
În motivarea excepției de neconstituționalitate autorii
acesteia arată că dispozițiile art. 33 din Legea nr. 50/1991, prin
aceea că permit desființarea unei construcții realizate cu bunăcredință, dar fără autorizație de construire, pe terenuri
aparținând domeniului public sau privat al statului, fără
intervenția prealabilă a unei instanțe de judecată, aduc atingere
principiului egalității în drepturi, accesului liber la justiție și
principiului potrivit căruia proprietatea este ocrotită în mod egal
de lege, indiferent de titular. Deși un conflict de interese între
proprietarul construcției și proprietarul terenului este evident,
desființarea construcției este dispusă pe cale administrativă de
autoritatea administrației publice competente, fără sesizarea
instanțelor judecătorești și pe cheltuiala contravenientului,
organul administrativ subrogându-se așadar autorității
judecătorești. Totodată, legea nu ocrotește în mod egal
interesele persoanelor, deoarece numai în favoarea statului, nu
și a altui subiect de drept, este reglementată posibilitatea de ăa
face dreptate singur”.

Tribunalul Satu Mare — Secția comercială și contencios
administrativ apreciază că excepția de neconstituționalitate
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că excepția
de neconstituționalitate este neîntemeiată. Fiind amintite
considerente reținute de Curtea Constituțională în jurisprudența
sa în materie, de pildă în deciziile nr. 656/2006, nr. 694/2005,
nr. 199/2005 și nr. 56/2007, se mai arată că susținerile autorului
excepției referitoare la existența bunei-credințe a proprietarului
clădirii sau a constructorului nu reprezintă veritabile critici de
neconstituționalitate a prevederilor art. 33 din Legea nr. 50/1991,
ci constituie aspecte de fapt asupra cărora se poate pronunța
doar instanța de judecată competentă cu soluționarea litigiului în
cauză.
Avocatul Poporului, în punctul său de vedere, apreciază
că dispozițiile art. 33 din Legea nr. 50/1991, republicată, sunt
constituționale, deoarece acestea nu îngrădesc dreptul părților
interesate de a se adresa justiției și de a beneficia de toate
garanțiile specifice unui proces echitabil și nici nu afectează
dreptul de proprietate, astfel cum este reglementat de art. 44
din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 33 din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, modificate
prin dispozițiile articolului unic pct. 4 din Legea nr. 376/2006
pentru modificarea și completarea Legii nr. 50/1991 privind
autorizarea executării lucrărilor de construcții, publicată în
Monitorul Oficial al României, Partea I, nr. 846 din 13 octombrie
2006, și ale art. I pct. 32 din Legea nr. 261/2009 privind
aprobarea Ordonanței de urgență a Guvernului nr. 214/2008
pentru modificarea și completarea Legii nr. 50/1991 privind
autorizarea executării lucrărilor de construcții, publicată în
Monitorul Oficial al României, Partea I, nr. 493 din 16 iulie 2009.
Prevederile legale criticate au următoarea redactare:
— Art. 33: ă(1) Prin excepție de la prevederile art. 32,
construcțiile executate fără autorizație de construire pe terenuri
aparținând domeniului public sau privat al statului, cât și

3

MONITORUL OFICIAL AL ROMÂNIEI, PARTEA I, Nr. 850/8.XII.2009
construcțiile, lucrările și amenajările cu caracter provizoriu
executate pe terenuri aparținând domeniului public sau privat al
județelor, municipiilor, orașelor și comunelor vor putea fi
desființate pe cale administrativă de autoritatea administrației
publice de pe raza unității administrativ-teritoriale unde se află
construcția, fără emiterea unei autorizații de desființare,
fără sesizarea instanțelor judecătorești și pe cheltuiala
contravenientului.
(2) Procedura prevăzută la alin. (1) se poate declanșa din
oficiu de autoritatea administrației publice de pe raza unității
administrativ-teritoriale unde se află construcția sau la solicitarea
proprietarului ori a administratorului legal al terenului aparținând
domeniului public sau privat al statului.
(3) În cazul neîndeplinirii de către autoritatea administrației
publice competente a procedurii de desființare, în termen de
15 zile calendaristice de la data solicitării prevăzute la alin. (2),
proprietarul sau administratorul legal al terenului aparținând
domeniului public ori privat al statului va putea trece de îndată
la desființarea construcțiilor executate fără autorizație de
construire.
(4) Prin excepție de la prevederile art. 32, construcțiile
executate fără autorizație de construire pe terenuri aparținând
domeniului public sau privat al județelor, orașelor ori comunelor
vor putea fi desființate pe cale administrativă de autoritatea
administrației publice competente, fără sesizarea instanțelor
judecătorești și pe cheltuiala contravenientului.
(5) Pentru realizarea prevederilor alin. (1) autoritățile publice
competente pot contracta efectuarea acestor servicii cu societăți
comerciale specializate în astfel de lucrări, în condițiile legii.”
Autorii excepției de neconstituționalitate invocă prevederile
Legii fundamentale cuprinse în art. 16 — Egalitatea în drepturi,
art. 21 — Accesul liber la justiție și în art. 44 — Dreptul de
proprietate privată.
Analizând excepția de neconstituționalitate, Curtea
Constituțională constată că dispozițiile de lege criticate au mai

fost supuse controlului de constituționalitate sub aceleași
aspecte ca și cele criticate de autorul prezentei excepții.
Prin Decizia nr. 656 din 5 octombrie 2006, publicată în Monitorul
Oficial al României, Partea I, nr. 925 din 15 noiembrie 2006, Curtea
Constituțională a reținut conformitatea art. 33 din Legea nr. 50/1991
privind autorizarea executării lucrărilor de construcții cu exigențele
art. 16 alin. (1) și (2) și ale art. 44 alin. (1) și (2) din Constituție,
arătând, în esență, că desființarea construcției este o sancțiune
pentru nerespectarea obligației obținerii autorizației de construire,
al cărei scop este prevenirea consecințelor negative în cazul unor
construcții necorespunzătoare. Sancțiunea vizează în egală
măsură toate persoanele aflate în aceeași situație, acestea
neputându-se apăra prin invocarea principiului constituțional al
ocrotirii proprietății, de vreme ce exercitarea acestui drept se abate
de la prevederile legale imperative, în cazul de față cele referitoare
la autorizarea executării lucrărilor de construcții. De asemenea, prin
Decizia nr. 56 din 16 ianuarie 2007, publicată în Monitorul Oficial al
României, Partea I, nr. 88 din 5 februarie 2007, Curtea a constatat
că ăart. 33 instituie o excepție de la regula stabilită prin prevederile
art. 32 din Legea nr. 50/1991, potrivit căreia în cazul în care
persoanele sancționate contravențional au oprit executarea
lucrărilor, dar nu s-au conformat în termen celor dispuse prin
procesul-verbal de constatare a contravenției, «[ ... ] organul care
a aplicat sancțiunea va sesiza instanțele judecătorești [ ... ]».
Așadar, sintagma «fără sesizarea instanțelor judecătorești și pe
cheltuiala contravenientului» din cuprinsul art. 33, criticat ca fiind
neconstituțional, vizează autoritatea administrației publice locale
competente, iar nu, așa cum susține autorul excepției, pe
proprietarul construcției, care ar fi astfel lipsit de «un cadru
procesual, unde să-și apere dreptul invocând apărări pe fond sau
de procedură».” Pentru aceste motive, Curtea nu a putut reține
încălcarea art. 21 din Constituție.
Curtea constată că cele statuate prin deciziile evocate își
mențin valabilitatea și în prezenta cauză, de vreme ce nu au
intervenit elemente noi, care să justifice schimbarea acestei
jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 33 din Legea nr. 50/1991 privind autorizarea executării
lucrărilor de construcții, excepție ridicată de Sebastian Morar, Daniel Frei, Dorel Cozma, Szekely Botond și Ștefan Srepler în
Dosarul nr. 1.238/83/2008 al Tribunalului Satu Mare — Secția comercială și contencios administrativ.
Definitivă și general obligatorie.
Pronunțată în ședința publică din data de 22 octombrie 2009.
PREȘEDINTE,

NICOLAE COCHINESCU
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 1.426
din 5 noiembrie 2009

referitoare la excepția de neconstituționalitate a dispozițiilor art. 182 din Codul penal
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu

— președinte
— judecător
— judecător
— judecător
— judecător

Puskás Valentin Zoltán

— judecător

Augustin Zegrean

— judecător

Marinela Mincă

— procuror

Oana Cristina Puică

— magistrat-asistent

4

MONITORUL OFICIAL AL ROMÂNIEI, PARTEA I, Nr. 850/8.XII.2009

Pe rol se află soluționarea excepției de neconstituționalitate
a dispozițiilor art. 182 din Codul penal, excepție ridicată de
Ovidiu Răchită în Dosarul nr. 5.262/108/2008 al Judecătoriei
Arad — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 28 aprilie 2009, pronunțată în Dosarul
nr. 5.262/108/2008, Judecătoria Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 182 din Codul penal.
Excepția a fost ridicată de Ovidiu Răchită cu ocazia soluționării
unei cauze penale având ca obiect săvârșirea infracțiunii
prevăzute și pedepsite de art. 182 alin. 2 din Codul penal.
În motivarea excepției de neconstituționalitate autorul
acesteia susține că dispozițiile art. 182 din Codul penal încalcă
accesul liber la justiție și dreptul la un proces echitabil, întrucât,
spre deosebire de reglementările cuprinse în art. 180 și 181 din
Codul penal, nu prevăd înlăturarea răspunderii penale prin
împăcarea părților.
Judecătoria Arad — Secția penală consideră că excepția
de neconstituționalitate este neîntemeiată, deoarece prevederile
de lege criticate nu aduc atingere dispozițiilor constituționale
invocate de autor. Mai mult, apreciază că excepția de
neconstituționalitate a fost ridicată în scopul vădit al tergiversării
soluționării cauzei.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 182 din
Codul penal sunt constituționale, întrucât nu încalcă prevederile
din Constituție și din Convenția pentru apărarea drepturilor
omului și a libertăților fundamentale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 182 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, având următorul cuprins: ăFapta prin care s-a pricinuit
integrității corporale sau sănătății o vătămare care necesită
pentru vindecare îngrijiri medicale mai mult de 60 de zile, se
pedepsește cu închisoare de la 2 la 7 ani.
Dacă fapta a produs vreuna din următoarele consecințe:
pierderea unui simț sau organ, încetarea funcționării acestora,
o infirmitate permanentă fizică ori psihică, sluțirea, avortul, ori
punerea în primejdie a vieții persoanei, pedeapsa este
închisoarea de la 2 la 10 ani.
Când fapta a fost săvârșită în scopul producerii consecințelor
prevăzute la alin. 1 și 2, pedeapsa este închisoarea de la 3 la
12 ani.
Tentativa faptei prevăzute în alin. 3 se pedepsește.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție, precum și a
prevederilor art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a prevedea înlăturarea
răspunderii penale prin împăcarea părților. O asemenea
solicitare nu intră însă în competența de soluționare a Curții
Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 182 din Codul penal, excepție ridicată
de Ovidiu Răchită în Dosarul nr. 5.262/108/2008 al Judecătoriei Arad — Secția penală.
Definitivă și general obligatorie.
Pronunțată în ședința publică din data de 5 noiembrie 2009.

PREȘEDINTE,

prof. univ. dr. TUDOREL TOADER
Magistrat-asistent
Oana Cristina Puică

MONITORUL OFICIAL AL ROMÂNIEI, PARTEA I, Nr. 850/8.XII.2009

5

CURTEA CONSTITUȚIONALĂ

D E C I Z I A Nr. 1.429
din 5 noiembrie 2009

referitoare la excepția de neconstituționalitate a dispozițiilor art. 4 alin. (2) lit. A pct. 15
din Legea nr. 543/2002 privind grațierea unor pedepse și înlăturarea unor măsuri și sancțiuni
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 4 alin. (2) lit. A pct. 15 din Legea nr. 543/2002
privind grațierea unor pedepse și înlăturarea unor măsuri și
sancțiuni, excepție ridicată de Nicolae Lazăr în Dosarul
nr. 83/211/2004 al Judecătoriei Cluj-Napoca — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 aprilie 2009, pronunțată în Dosarul
nr. 83/211/2004, Judecătoria Cluj-Napoca — Secția penală a
sesizat Curtea Constituțională cu excepția de
neconstituționalitate a dispozițiilor art. 4 alin. (2) lit. A
pct. 15 din Legea nr. 543/2002 privind grațierea unor
pedepse și înlăturarea unor măsuri și sancțiuni. Excepția a
fost ridicată de Nicolae Lazăr cu ocazia rejudecării unei cauze
penale având ca obiect trimiterea în judecată pentru săvârșirea,
printre altele, a infracțiunii prevăzute și pedepsite de art. 215
alin. 1, 3 și 4 din Codul penal.
În motivarea excepției de neconstituționalitate autorul
acesteia susține că dispozițiile art. 4 alin. (2) lit. A pct. 15 din
Legea nr. 543/2002 încalcă retroactivitatea legii penale mai
favorabile, egalitatea în drepturi, accesul liber la justiție, dreptul
la un proces echitabil, precum și legalitatea pedepsei, deoarece
includerea în categoria infracțiunilor exceptate de la grațiere a
înșelăciunii prevăzute în alin. 3 și 4 ale art. 215 din Codul penal
creează o discriminare între persoane condamnate pentru
aceeași infracțiune, săvârșită însă în modalități diferite.
Judecătoria Cluj-Napoca — Secția penală consideră că
excepția de neconstituționalitate este neîntemeiată, întrucât
dispozițiile de lege criticate nu contravin prevederilor din Legea
fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile art. 4 alin. (2)
lit. A pct. 15 din Legea nr. 543/2002 sunt constituționale prin
raportare la prevederile art. 16 alin. (1) din Legea fundamentală,
făcând trimitere, în acest sens, la Decizia Curții Constituționale

nr. 838/2007. Arată că celelalte prevederi constituționale
invocate nu sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 alin. (2) lit. A pct. 15 din Legea nr. 543/2002
privind grațierea unor pedepse și înlăturarea unor măsuri și
sancțiuni, publicată în Monitorul Oficial al României, Partea I,
nr. 726 din 4 octombrie 2002, având următorul cuprins:
ăNu beneficiază de prevederile art. 1—3 cei cărora li s-au aplicat
pedepse sau măsuri educative pentru următoarele infracțiuni:
A.
Infracțiuni
reglementate
de
Codul
penal:
[...] 15. înșelăciunea, prevăzută în art. 215 alin. 2—5”.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 15 alin. (2) cu privire la retroactivitatea legii penale mai
favorabile, ale art. 16 alin. (1) referitoare la egalitatea în drepturi,
ale art. 21 alin. (1) și (2) privind accesul liber la justiție, ale art. 23
alin. (12) referitoare la legalitatea pedepsei și ale art. 124 privind
înfăptuirea justiției, precum și ale art. 20 referitoare la tratatele
internaționale privind drepturile omului, raportate la prevederile
art. 6 referitoare la dreptul la un proces echitabil din Convenția
pentru apărarea drepturilor omului și a libertăților fundamentale,
ale art. 1 privind interzicerea generală a discriminării din
Protocolul nr. 12 la Convenție și ale art. 26 referitoare la
egalitatea în fața legii din Pactul internațional cu privire la
drepturile civile și politice.
Examinând excepția de neconstituționalitate, Curtea
constată că dispozițiile art. 4 alin. (2) lit. A pct. 15 din Legea
nr. 543/2002 au mai fost supuse controlului instanței de
contencios constituțional, prin raportare la prevederile art. 16
alin. (1) din Legea fundamentală, invocate și în prezenta cauză,
și cu motivări similare. Astfel, prin Decizia nr. 838 din
2 octombrie 2007, publicată în Monitorul Oficial al României,
Partea I, nr. 721 din 25 octombrie 2007, Curtea a respins ca
neîntemeiată critica de neconstituționalitate adusă dispozițiilor
art. 4 alin. (2) lit. A pct. 15 din Legea nr. 543/2002, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

6

MONITORUL OFICIAL AL ROMÂNIEI, PARTEA I, Nr. 850/8.XII.2009

Pentru aceleași motive, art. 4 alin. (2) lit. A pct. 15 din Legea
nr. 543/2002 nu încalcă nici prevederile art. 1 privind interzicerea
generală a discriminării din Protocolul nr. 12 la Convenție și nici
pe cele ale art. 26 referitoare la egalitatea în fața legii din Pactul
internațional cu privire la drepturile civile și politice.

Celelalte dispoziții din Legea fundamentală, precum și
prevederile art. 6 din Convenția pentru apărarea drepturilor
omului și a libertăților fundamentale nu sunt incidente în
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (2) lit. A pct. 15 din Legea nr. 543/2002 privind grațierea
unor pedepse și înlăturarea unor măsuri și sancțiuni, excepție ridicată de Nicolae Lazăr în Dosarul nr. 83/211/2004 al Judecătoriei
Cluj-Napoca — Secția penală.
Definitivă și general obligatorie.
Pronunțată în ședința publică din data de 5 noiembrie 2009.
PREȘEDINTE,
prof. univ. dr. TUDOREL TOADER

Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.459
din 10 noiembrie 2009

referitoare la excepția de neconstituționalitate a dispozițiilor art. 208 și 209 din Codul penal
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 208 și 209 din Codul penal, excepție ridicată
de Daniel George Ivancea în Dosarul nr. 92/233/2005 al Curții
de Apel Galați — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece, prin critica formulată, autorul solicită modificarea
textului contestat.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2009, pronunțată în Dosarul
nr. 92/233/2005, Curtea de Apel Galați — Secția penală

a sesizat Curtea Constituțională cu excepția de
neconstituționalitate a prevederilor art. 208 și 209 din Codul
penal, excepție ridicată de Daniel George Ivancea în dosarul de
mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2) și art. 21,
deoarece, spre deosebire de infracțiunea prevăzută de art. 210
din Codul penal, textele legale criticate, în mod nejustificat, nu
permit aplicarea principiului disponibilității și în cazul furtului
simplu ori calificat.
Curtea de Apel Galați — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 850/8.XII.2009
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului și dispozițiile legale criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 208, cu denumirea marginală Furtul, și art. 209,
cu denumirea marginală Furtul calificat, ambele din Codul penal.
Examinând excepția de neconstituționalitate, Curtea
constată că dispozițiile legale contestate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 87 din
10 februarie 2005, publicată în Monitorul Oficial al României,
Partea I, nr. 202 din 10 martie 2005, Curtea Constituțională a
respins ca neîntemeiată excepția de neconstituționalitate a
dispozițiilor art. 208 și 209 din Codul penal, reținând că prin
conținutul lor infracțiunile de furt și de furt calificat se deosebesc
de infracțiunea de furt la plângerea prealabilă prevăzută de
art. 210 din Codul penal, astfel că, neexistând identitate de
situații juridice, tratamentul diferit nu constituie o discriminare în

7

sensul avansat de autori. De altfel, potrivit art. 73 alin. (3) lit. h)
din Constituție, reglementarea infracțiunilor, pedepselor și
regimului de executare a acestora intră în competența
Parlamentului. Constituția lasă astfel legiuitorului libertatea de
a reglementa această materie prin legi organice, în funcție de
imperativul apărării sociale și ținând seama de toate celelalte
principii consacrate prin Legea fundamentală.
Deoarece până în prezent nu au intervenit elemente noi de
natură să justifice schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.
În ceea ce privește critica referitoare la încălcarea principiului
referitor la accesul liber la justiție, Curtea constată că este
nefondată, deoarece dispozițiile art. 208 și 209 din Codul penal
nu limitează în niciun fel posibilitatea vreunei persoane
interesate de a se adresa judecătorului pentru apărarea unui
drept, unei libertăți ori a unui interes.
În sfârșit, Curtea mai constată că autorul excepției încearcă
să supună controlului instanței de contencios constituțional și
să înfrângă prezumția de constituționalitate a art. 208 și 209 din
Codul penal, prin raportarea acestora la art. 210 din același cod,
pentru care operează principiul disponibilității. Or, în numeroase
rânduri, Curtea a statuat în jurisprudența sa că nu poate fi
primită motivarea fundamentată pe compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 208 și 209 din Codul penal, excepție ridicată de Daniel George
Ivancea în Dosarul nr. 92/233/2005 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.501
din 10 noiembrie 2009

referitoare la excepția de neconstituționalitate a dispozițiilor art. 160 din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 160 din Codul de procedură civilă, excepție
ridicată de Iulian Nuțu în Dosarul nr. 1.636/196/2009 al
Judecătoriei Brăila — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef, referând asupra cauzei, arată că
autorul excepției a depus la dosar o adresă prin care arată că
renunță ăla excepție și judecată”.

8

MONITORUL OFICIAL AL ROMÂNIEI, PARTEA I, Nr. 850/8.XII.2009

Reprezentantul Ministerului Public arată că, potrivit art. 55
din Legea nr. 47/1992 privind organizarea și funcționarea Curții
Constituționale, dispozițiile Codului de procedură civilă
referitoare la stingerea procesului nu sunt aplicabile în cazul
soluționării unei excepții de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2009, pronunțată în Dosarul
nr. 1.636/196/2009, Judecătoria Brăila — Secția civilă a
sesizat Curtea Constituțională cu excepția de
neconstituționalitate a dispozițiilor art. 160 din Codul de
procedură civilă.
Excepția a fost ridicată de Iulian Nuțu într-o cauză civilă
având ca obiect partaj judiciar.
În motivarea excepției de neconstituționalitate autorul
acesteia susține că dispozițiile art. 160 din Codul de procedură
civilă încalcă prevederile art. 21 alin. (2) și art. 53 alin. (2) din
Constituție. În cazul declarării necompetenței, dovezile
administrate în instanța necompetentă rămân câștigate judecății
și instanța competentă nu va dispune refacerea lor decât pentru
motive temeinice. În acest sens, arată că, ăîn această situație,
hotărârea pronunțată de o instanță necompetentă este anulată
în totalitate, nu în parte, toate actele instanței necompetente fiind
lovite de nulitate absolută, deci inclusiv administrarea probelor
neputând fi făcută de această instanță, neputând accepta ca
legal, neconstituțional parte din proces să fie soluționat de
instanța necompetentă și parte de instanța competentă”.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 160 din Codul de procedură civilă, cu următorul
conținut: ăÎn cazul declarării necompetenței, dovezile
administrate în instanța necompetentă rămân câștigate judecății
și instanța competentă nu va dispune refacerea lor decât pentru
motive temeinice.”
Autorul excepției susține că acest text de lege încalcă
prevederile constituționale ale art. 21 alin. (2) —ăNicio lege nu
poate îngrădi exercitarea acestui drept (accesul liber la justiție)”
și art. 53 alin. (2) —ăRestrângerea (exercițiului unor drepturi sau
al unor libertăți) poate fi dispusă numai dacă este necesară
într-o societate democratică. Măsura trebuie să fie proporțională
cu situația care a determinat-o, să fie aplicată în mod
nediscriminatoriu și fără a aduce atingere existenței dreptului
sau a libertății”.
Examinând excepția de neconstituționalitate, Curtea reține
că prin dispozițiile art. 160 din Codul de procedură civilă se
derogă de la principiul nemijlocirii, care impune ca probele să
fie administrate înaintea instanței care soluționează pricina. Însă
existența procedurii instituite prin acest text de lege nu
îngrădește accesul liber la justiție și nu aduce atingere existenței
dreptului, ci, dimpotrivă, acest drept este confirmat prin
soluționarea cauzei de către instanța competentă, care va putea
reface, pentru motive temeinice, dovezile administrate în
instanța necompetentă.
Reglementarea criticată a fost adoptată de legiuitor în cadrul
atribuțiilor sale, astfel cum sunt determinate prin prevederile
constituționale ale art. 126 alin. (2) și art. 129, potrivit cărora
competența, procedura de judecată și căile de atac sunt
prevăzute numai prin lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 160 din Codul de procedură civilă, excepție ridicată de Iulian
Nuțu în Dosarul nr. 1.636/196/2009 al Judecătoriei Brăila — Secția civilă.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 850/8.XII.2009

9

CURTEA CONSTITUȚIONALĂ

D E C I Z I A Nr. 1.597
din 26 noiembrie 2009

referitoare la excepția de neconstituționalitate a dispozițiilor art. 452 alin. 2 lit. c)
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 452 alin. 2 lit. c) din Codul de procedură civilă,
excepție ridicată de Societatea Comercială ăQuelle Prima” —
S.R.L. în Dosarul nr. 723/303/2009 al Judecătoriei Sectorului 6
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 3 aprilie 2009, pronunțată în Dosarul
nr. 732/303/2009, Judecătoria Sectorului 6 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 452 alin. 2 lit. c) din
Codul de procedură civilă.
Excepția a fost ridicată de Societatea Comercială ăQuelle
Prima” — S.R.L. în cauze civile având ca obiect contestații la
executare.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 privind egalitatea în
drepturi și celor ale art. 21 privind accesul liber la justiție,
ăîntrucât dau posibilitatea debitorului unui raport cambial de a
folosi două căi de atac împotriva executării silite pornite în baza
unui cec învestit cu formulă executorie, și anume atât
contestația la executare formulată în baza art. 399 din Codul de
procedură civilă, cât și opoziția la executare ce se poate formula
în temeiul art. 54 și art. 55 din Legea nr. 59/1934”. În acest sens,
autorul excepției arată că, ădin moment ce executarea silită se
efectuează, potrivit art. 372 din Codul de procedură civilă, numai
în temeiul unei hotărâri judecătorești ori al unui alt înscris care
potrivit legii constituie titlu executor, cum este și cazul cecului
învestit cu formula executorie, este suficient ca debitorul
raportului cambial să apeleze numai la contestația la executare,
care, oricum, instituie anumite exigențe de ordin formal și
procedural, derogatorii de la dreptul comun”.
Judecătoria Sectorului 6 București — Secția civilă
consideră că prevederile de lege criticate nu contravin normelor
constituționale invocate. De asemenea, instanța de judecată
apreciază că art. 452 alin. 2 lit. c) din Codul de procedură civilă

nu are nicio legătură directă cu dispozițiile art. 54 și 55 din Legea
nr. 59/1934 criticate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
art. 452 alin. 2 lit. c) din Codul de procedură civilă, dispoziții
introduse prin art. I pct. 22 din Legea nr. 459/2006 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 994 din
13 decembrie 2006.
Aceste dispoziții de lege au următorul cuprins: ăNu sunt
supuse executării silite prin poprire: [...]
c) sumele necesare plății drepturilor salariale, dar nu mai
mult de 6 luni de la data înființării popririi.”
Textele constituționale considerate a fi încălcate sunt cele
ale art. 16 referitor la egalitatea în drepturi și ale art. 21 privind
accesul liber la justiție.
Examinând excepția de neconstituționalitate, Curtea reține
că dispozițiile art. 452 alin. 2 lit. c) din Codul de procedură civilă
prevăd sumele de bani destinate unei afecțiuni speciale și
asupra cărora debitorul este lipsit de dreptul de dispoziție. Între
această reglementare și procedura specială instituită prin
art. 54 și 55 din Legea nr. 59/1934 asupra Cecului, prin
intermediul căreia se urmărește recuperarea într-un timp cât mai
scurt a creanțelor, nu există însă nicio legătură.
Autorul excepției încearcă să deducă neconstituționalitatea
dispozițiilor art. 452 alin. 2 lit. c) din Codul de procedură civilă din
critica dispozițiilor art. 54 și 55 din Legea nr. 59/1934 în materia
contestației la executare. Or, examinarea constituționalității unui
text de lege are în vedere conformitatea acestui text cu
prevederile constituționale, iar nu compararea dispozițiilor mai
multor legi între ele.
În aceste condiții, excepția de neconstituționalitate este
inadmisibilă.

10

MONITORUL OFICIAL AL ROMÂNIEI, PARTEA I, Nr. 850/8.XII.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 452 alin. 2 lit. c) din Codul de procedură
civilă, excepție ridicată de Societatea Comercială ăQuelle Prima” — S.R.L. în Dosarul nr. 723/303/2009 al Judecătoriei Sectorului
6 București — Secția civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2009, pentru acordarea de daruri cu ocazia sărbătorii
Crăciunului și a Anului Nou
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Cu ocazia sărbătorii Crăciunului și a Anului Nou se
acordă daruri copiilor și persoanelor adulte asistate, după caz,
în centrele de plasament din cadrul serviciilor rezidențiale
publice, în căminele pentru persoane vârstnice, în unitățile de
asistență medico-sociale, în instituțiile de protecție specială
aflate în coordonarea Autorității Naționale pentru Persoanele cu
Handicap, în centrele publice pentru adăpostirea victimelor
violenței în familie, precum și copiilor aflați în servicii AMP —
asistenți maternali profesioniști, aflate în subordinea autorităților
administrației publice locale.
Art. 2. — Darurile pentru persoanele asistate prevăzute la
art. 1 se acordă din bugetul Ministerului Administrației și

Internelor, prin instituțiile prefectului județelor și, respectiv, a
municipiului București.
Art. 3. — Pentru acoperirea cheltuielilor ocazionate de
acordarea darurilor, se suplimentează din Fondul de rezervă
bugetară la dispoziția Guvernului pe anul 2009 bugetul
Ministerului Administrației și Internelor cu suma de 3.668 mii lei,
la capitolul 51.01 ăAutorități publice și acțiuni externe”, titlul II
ăBunuri și servicii”.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Ministerului Administrației și
Internelor pe anul 2009.

PRIM-MINISTRU

EMIL BOC
Contrasemnează:
p. Viceprim-ministru,
ministrul administrației și internelor,
interimar,
Mihai Capră,
secretar de stat
p. Ministrul muncii, familiei și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea
București, 2 decembrie 2009.
Nr. 1.495.

MONITORUL OFICIAL AL ROMÂNIEI, PARTEA I, Nr. 850/8.XII.2009

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENTIA NAȚIONALĂ PENTRU RESURSE MINERALE

ORDIN
privind aprobarea Listei perimetrelor pentru concesionarea de activități de explorare
privind concursul public de ofertă, Runda nr. 70/2009
În temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției Naționale
pentru Resurse Minerale, al art. 40 din Normele pentru aplicarea Legii minelor nr. 85/2003, aprobate prin Hotărârea Guvernului
nr. 1.208/2003, cu modificările ulterioare,
președintele Agenției Naționale pentru Resurse Minerale emite prezentul ordin.
Art. 1. — Agenția Națională pentru Resurse Minerale, în
calitate de autoritate competentă abilitată să aplice prevederile
Legii minelor nr. 85/2003, cu modificările și completările
ulterioare, organizează concurs public de oferte pentru
concesionarea de activități miniere de explorare în perimetrele
aprobate potrivit prezentului ordin.
Art. 2. — Perimetrele în cuprinsul cărora urmează a fi
concesionate activități de explorare, inclusiv coordonatele
topogeodezice, perimetrele exceptate și resursa minerală, sunt
prevăzute în anexa care face parte integrantă din prezentul
ordin.
Art. 3. — (1) Ofertele redactate în limba română vor fi
depuse, original și copie, potrivit legii, la sediul Agenției
Naționale pentru Resurse Minerale din municipiul București,
str. I. D. Mendeleev nr. 36—38, sectorul 1.
(2) Termenul de depunere a ofertelor este ora 15,00 a celei
de-a 35-a zile lucrătoare de la data intrării în vigoare a
prezentului ordin.
Art. 4. — Ofertele persoanelor juridice române sau străine
interesate vor cuprinde, cu respectarea prevederilor art. 42—45
din Normele pentru aplicarea Legii minelor nr. 85/2003, aprobate
prin Hotărârea Guvernului nr. 1.208/2003, cu modificările
ulterioare, următoarele documente și informații:
I. plic exterior:
A. în cazul persoanelor juridice române:
a) declarație de participare, semnată și ștampilată de
ofertant, fără ștersături sau adăugări, care va cuprinde
angajamentul de a menține valabilitatea ofertei, menționarea
perimetrului la care se referă, respectiv denumirea, poziția din
anexa la prezentul ordin potrivit art. 2 și coordonatele
topogeodezice, așa cum au fost publicate, precum și asumarea
răspunderii ofertantului asupra datelor și declarațiilor din ofertă.
Menționarea în cuprinsul declarației de participare a altor
coordonate topogeodezice decât cele publicate în conformitate
cu prezentul ordin atrage descalificarea ofertei, fără a se mai
proceda la deschiderea plicului interior;
b) declarație cuprinzând date și informații privind ofertantul,
respectiv denumirea, sediul social, codul unic de înregistrare,
capitalul social, asociații/acționarii, precum și numele, funcția,
telefonul/faxul persoanei împuternicite de ofertant, cu care se
vor face comunicările;
c) copii, certificate pentru conformitate, de pe actul constitutiv
și certificatul de înregistrare ale ofertantului;
d) certificat constatator privind ofertantul, emis de oficiul
registrului comerțului, în termen de valabilitate, în original sau
în copie legalizată;
e) lista cuprinzând menționarea datelor și informațiilor incluse
în Fondul geologic național și/sau în Fondul național de
resurse/rezerve minerale, utilizate la elaborarea ofertei; în cazul
utilizării de date și informații publice referitoare la resurse
minerale, se va indica sursa din care provin acestea;

f) dovada privind deținerea legală a datelor și informațiilor
incluse în Fondul geologic național și/sau în Fondul național de
resurse/rezerve minerale, utilizate la elaborarea ofertei,
respectiv factura emisă de Agenția Națională pentru Resurse
Minerale și ordinul de plată sau chitanța corespunzătoare,
precum și acordul de confidențialitate pentru utilizarea datelor
și informațiilor geologice încheiat între ofertant și Agenția
Națională pentru Resurse Minerale;
g) scrisoare de bonitate, în original sau în copie legalizată,
cuprinzând următorii indicatori economici exprimați în procente:
lichiditate globală, solvabilitate patrimonială, rata profitului brut
și rentabilitate financiară. Lipsa oricărui indicator economic
solicitat atrage depunctarea ofertei. Prezentarea oricărui alt
indicator decât cei menționați nu se ia în considerare;
h) certificate constatatoare/adeverințe, în original sau în
copie legalizată, emise de autoritățile/instituțiile publice care
administrează bugetul de stat, bugetul asigurărilor sociale de
stat, bugetul Fondului național unic de asigurări sociale de
sănătate, bugetul asigurărilor pentru șomaj, bugetul asigurărilor
pentru accidente de muncă și boli profesionale, precum și
bugetele locale;
i) certificat de atestare privind capacitatea tehnică pentru
întocmirea documentațiilor și/sau executarea lucrărilor de
cercetare geologică și memoriu cuprinzând prezentarea
activităților miniere executate sau în curs de executare, în cazul
ofertanților specializați și atestați de Agenția Națională pentru
Resurse Minerale; sau
— documentație privind dotarea tehnică a ofertantului, care
va cuprinde cel puțin informații privind instalațiile și utilajele
specifice activităților miniere de cercetare geologică deținute de
ofertant și titlul deținerii acestora, precum și personalul
ofertantului, inclusiv personalul de specialitate specific
activităților miniere, și un memoriu cuprinzând prezentarea
activităților miniere executate sau în curs de executare, în cazul
ofertanților cu dotare tehnică proprie, neatestați de Agenția
Națională pentru Resurse Minerale; sau
— copie de pe certificatul de atestare privind capacitatea
tehnică pentru întocmirea documentațiilor și/sau executarea
lucrărilor de cercetare geologică a persoanei juridice cu care
urmează să fie executate activitățile miniere, semnată și
ștampilată pentru conformitate, memoriu cuprinzând
prezentarea activităților miniere executate de aceasta sau în
curs de executare, precum și actul juridic prin care s-a convenit
obligația fermă de executare a activităților miniere, dacă acestea
îi vor fi concesionate, în cazul ofertanților fără capacitate tehnică
proprie.
Pentru capacitatea tehnică se vor depune documente numai
pentru unul dintre cele 3 cazuri prezentate anterior.
În situația în care un operator economic depune oferte pentru
mai multe perimetre din lista aprobată prin prezentul ordin,
originalele prevăzute la lit. d), g) și h) vor fi prezentate în oferta

12

MONITORUL OFICIAL AL ROMÂNIEI, PARTEA I, Nr. 850/8.XII.2009

aflată pe poziția superioară din listă. Pentru celelalte oferte se
prezintă copii certificate în conformitate cu originalul, cu
specificarea expresă în care dintre oferte se găsesc originalele.
Documentele prevăzute la lit. d), g) și h) se vor prezenta în
termen de valabilitate la data depunerii ofertei;
B. în cazul persoanelor juridice străine, plicul exterior va
cuprinde documentele și informațiile prevăzute la lit. A.a), b), e),
f) și i), precum și următoarele:
a) scrisoarea de bonitate, fără prezentarea indicatorilor
prevăzuți la art. 59 alin. (1) din Normele pentru aplicarea Legii
minelor nr. 85/2003, aprobate prin Hotărârea Guvernului
nr. 1.208/2003, cu modificările ulterioare;
b) raportul anual auditat.
Documentele cuprinse în plicul exterior se vor prezenta
îndosariate, cu paginile numerotate și filă finală;
II. plic interior, care, atât în cazul persoanelor juridice
române, cât și în cazul persoanelor juridice străine, conține
oferta propriu-zisă, respectiv:
a) programul de explorare propus;
b) proiectul tehnic de refacere a mediului.
Programul de explorare propus și proiectul tehnic de refacere
a mediului vor cuprinde inclusiv volumele fizice de lucrări,
defalcate pe ani contractuali, și valorile estimative
corespunzătoare acestora.
Art. 5. — (1) În conformitate cu prevederile art. 72 alin. (4) din
Normele pentru aplicarea Legii minelor nr. 85/2003, aprobate
prin Hotărârea Guvernului nr. 1.208/2003, cu modificările
ulterioare, lipsa oricărui document din plicul exterior atrage
descalificarea ofertei, fără a se mai proceda la deschiderea
plicului interior.
(2) Lipsa oricărui document din plicul interior atrage
descalificarea ofertei, conform art. 72 alin. (6) din Normele
pentru aplicarea Legii minelor nr. 85/2003, aprobate prin
Hotărârea Guvernului nr. 1.208/2003, cu modificările ulterioare.

Art. 6. — (1) În vederea formulării ofertelor, Agenția Națională
pentru Resurse Minerale pune la dispoziția persoanelor juridice
interesate date și informații geologice existente în Fondul
geologic național și/sau în Fondul național de resurse/rezerve
minerale.
(2) Accesul la datele și informațiile geologice se face,
conform art. 11 din Normele pentru aplicarea Legii minelor
nr. 85/2003, aprobate prin Hotărârea Guvernului nr. 1.208/2003,
cu modificările ulterioare, în baza solicitării scrise, cu
respectarea condițiilor impuse de legislația privind informațiile
clasificate, a acordului de confidențialitate și în condițiile achitării
de către solicitant a tarifelor percepute pentru actele eliberate
de Agenția Națională pentru Resurse Minerale în domeniul
minier, aprobate prin Ordinul președintelui Agenției Naționale
pentru Resurse Minerale nr. 233/2009.
Art. 7. — Ofertele vor fi deschise la sediul Agenției Naționale
pentru Resurse Minerale la ora 10,00 a celei de-a 3-a zile
lucrătoare de la data împlinirii termenului prevăzut la art. 3.
Art. 8. — (1) Organizarea și desfășurarea concursului public
de ofertă pentru concesionarea de activități de explorare se
realizează în conformitate cu prevederile Hotărârii Guvernului
nr. 1.208/2003 privind aprobarea Normelor pentru aplicarea
Legii minelor nr. 85/2003, cu modificările ulterioare.
(2) Modalitatea de evaluare a capacității financiare,
capacității tehnice, programului de explorare și a proiectului
tehnic de refacere a mediului, precum și datele-limită ale
evaluării ofertelor și cea a declarării câștigătorului pot fi obținute
gratuit de participanții la concursul public de ofertă de la sediul
Agenției Naționale pentru Resurse Minerale.
(3) Relații suplimentare pot fi obținute la sediul Agenției
Naționale pentru Resurse Minerale sau la telefon 021 317.00.96,
021 317.00.18, 021 317.00.94 sau 021 317.00.95/interior 132.
Art. 9. — Prezentul ordin se publică în Monitorul Oficial al
României, Partea I, și intră în vigoare în termen de 3 zile de la
data publicării.

Președintele Agenției Naționale pentru Resurse Minerale,
Alexandru Pătruți
București, 3 decembrie 2009.
Nr. 272.
ANEXĂ

L I S TA

perimetrelor pentru concesionarea de activități de explorare privind concursul public de ofertă, Runda nr. 70/2009
Nr.
crt.

Coordonate

Suprafața
— km2 —

Denumirea perimetrului
X

Județul

Substanța

Y

1.

PLOPENI

278.584
278.534
278.966
278.602
279.095
279.188
279.095
279.293
278.997

755.792
755.575
755.459
754.992
754.497
754.917
755.236
755.314
755.701

0,457

CT

nisip silicios, calcar
industrial și de construcție

2.

IABLANIȚA

385.750
385.750
385.000
385.000
382.000
382.000

287.000
289.000
290.000
290.500
290.500
287.000

12,375

CS

granit

13

MONITORUL OFICIAL AL ROMÂNIEI, PARTEA I, Nr. 850/8.XII.2009

Nr.
crt.

Coordonate

Suprafața
— km2 —

Denumirea perimetrului

Județul

Substanța

X

3.

4.

5.

6.

7.

8.

9.

10.

11.

12.

Y

POIANA

341.825,0
342.450,0
340.625,0
340.625,0
340.725,0
341.337,0
341.420,0
341.587,5
341.500,0

550.450,0
551.750,0
552.525,0
551.575,0
550.800,0
550.612,5
550.900,0
550.850,0
550.550,0

2,352

DB

nisip și pietriș

VOICULEȚ-NORD

391.773
391.668
391.631
391.515
391.479
391.684

556.503
556.678
556.922
556.959
556.829
556.446

0,060

PH

lignit

NORD-EST SATU MARE

702.139
702.000
700.088
700.529

342.543
344.260
343.576
341.456

3,635

SM

apă geotermală

BONDA ROVINA FLAVIAFIT

624.553
624.882
624.889
623.781
623.500
624.000
624.001

282.136
282.979
283.528
283.527
283.000
283.000
282.374

1,214

BH

nisip și pietriș

STRENIȚA

343.650
343.650
342.380
342.600

266.790
269.220
269.230
266.790

2,824

MH

porfir cuarțifer

VALEA PODULUI

504.324
504.921
505.288
504.956

281.716
281.689
282.268
282.469

0,366

AR

bazalt

ȘIMLEU-SUD

638.800
638.800
638.300
638.300

335.800
336.200
336.200
335.800

0,200

SJ

apă geotermală

VALEA BALEII

429.076
428.795
428.850
429.004

364.271
364.533
364.310
364.201

0,033

HD

calcar industrial și de
construcție

CÂMPU LUI NEAG

426.670
426.675
426.486
426.394

344.900
345.578
345.750
345.165

0,157

HD

calcar industrial și de
construcție

BIHARIA—DEALUL VIILOR

632.460
631.982
631.457
632.057

267.731
268.600
268.156
267.521

0,525

BH

argilă comună

14

Nr.
crt.

MONITORUL OFICIAL AL ROMÂNIEI, PARTEA I, Nr. 850/8.XII.2009
Coordonate

Suprafața
— km2 —

Denumirea perimetrului

Județul

Substanța

X

13.

14.

15.

Y

ȚINTEANCA

390.054
388.125
387.518
386.269
386.007
386.182
388.269
389.155
389.947
391.029

565.962
566.696
566.814
567.069
568.570
569.567
569.290
568.191
567.084
565.768

9,264

PH

nisip și pietriș

CHERECHIU CHEȘEREU

660.032
661.374
661.900
657.808

280.270
283.178
287.877
282.323

12,765

BH

apă geotermală

PE STUPĂRIEI

557.000
556.850
555.000
555.000
557.000

532.500
532.600
532.600
532.100
532.100

0,992

HR

andezit industrial și de
construcție

ACTE ALE ÎNALTEI CURȚI DE CASAȚIE ȘI
JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 23
din 12 octombrie 2009
Dosar nr. 13/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii declarat de procurorul
general al Parchetului de pe lângă Înalta Curte de Casație și Justiție privind interpretarea dispozițiilor art. 146 din Legea nr. 302/2004
privind cooperarea judiciară internațională în materie penală.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți
72 de judecători din cei 108 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procuror Scutea
Gabriela — adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul că, la soluționarea unei cereri având ca obiect conversiunea
condamnării, instanța nu poate înlocui modalitatea de stabilire a pedepsei rezultante pe calea cumulului aritmetic, dispusă prin
hotărârea statului de condamnare, cu aceea a cumulului juridic prevăzut de Codul penal român. Conversiunea nu trebuie să
reprezinte aplicarea unei alte pedepse de către judecătorii români.
SECȚIILE UNITE,

deliberând asupra recursului în interesul legii, constată
următoarele:
În practica instanțelor judecătorești nu există un punct de
vedere unitar cu privire la interpretarea dispozițiilor art. 146 din
Legea nr. 302/2004 privind cooperarea judiciară internațională în
materie penală, examenul jurisprudenței evidențiind două
orientări.
Astfel, unele instanțe, constatând că sunt îndeplinite
condițiile prevăzute în art. 146 din Legea nr. 302/2004, au
înlocuit pedeapsa rezultantă stabilită prin cumul aritmetic de

statul de condamnare cu o pedeapsă rezultantă ca urmare a
cumulului juridic.
Alte instanțe, dimpotrivă, au respins conversiunea
condamnării, reținând că aplicarea cumulului aritmetic de către
instanța statului de condamnare se încadrează în limitele
generale ale pedepsei prevăzute în art. 53 din Codul penal.
Aceste din urmă instanțe au procedat în mod corect.
Transferarea persoanelor condamnate în vederea executării
pedepselor privative de libertate reprezintă o formă a cooperării
judiciare internaționale în materie penală, care are ca obiectiv
favorizarea reintegrării sociale a persoanelor condamnate prin
executarea pedepselor privative de libertate în țara de origine,

MONITORUL OFICIAL AL ROMÂNIEI, PARTEA I, Nr. 850/8.XII.2009
reglementată pe plan european în Convenția europeană asupra
transferării persoanelor condamnate, adoptată la Strasbourg la
din 21 martie 1983, ratificată de România prin Legea nr. 76/1996,
iar pe plan intern, în titlul VI din Legea nr. 302/2004 privind
cooperarea judiciară internațională în materie penală, cu
modificările și completările ulterioare.
În relațiile dintre statele membre ale Uniunii Europene,
începând cu data de 5 decembrie 2011, dispozițiile Convenției
europene asupra transferării persoanelor condamnate din
21 martie 1983 vor fi înlocuite cu prevederile Deciziei-cadru
2008/909/JAI a Consiliului Uniunii Europene din 27 noiembrie
2008 privind aplicarea principiului recunoașterii reciproce în
cazul hotărârilor judecătorești în materie penală care impun
pedepse sau măsuri privative de libertate în scopul executării
lor în Uniunea Europeană.
Diversitatea pedepselor privative de libertate reglementate
în legislațiile statelor, precum și diferențele care pot exista între
limitele pedepselor privative de libertate prevăzute în aceste
legislații au impus reglementarea competenței instanței din
statul de executare de a adapta pedeapsa privativă de libertate
aplicată prin hotărârea de condamnare, în scopul de a face
posibilă executarea acesteia, în cazul în care o incompatibilitate
între felul sau durata pedepsei aplicate prin hotărârea de
condamnare și legislația statului de executare s-ar opune
executării pedepsei.
Înlăturarea incompatibilității între felul sau durata pedepsei
privative de libertate aplicate prin hotărârea de condamnare și
legislația statului de executare, prin adaptarea pedepsei, este
prevăzută atât în Convenția europeană asupra transferării
persoanelor condamnate, adoptată la Strasbourg la 21 martie
1983, cât și în Decizia-cadru 2008/909/JAI a Consiliului Uniunii
Europene din 27 noiembrie 2008 privind aplicarea principiului
recunoașterii reciproce în cazul hotărârilor judecătorești în
materie penală care impun pedepse sau măsuri privative de
libertate în scopul executării lor în Uniunea Europeană.
Legea română privind cooperarea judiciară internațională în
materie penală — în concordanță cu actele europene evocate —
permite adaptarea pedepsei în vederea executării acesteia în
România, prin hotărâre judecătorească, ori de câte ori instanța
constată că felul pedepsei privative de libertate aplicate în statul
de condamnare sau durata pedepsei este incompatibilă cu
legislația română.
În dispozițiile art. 146 din Legea nr. 302/2004 privind
cooperarea judiciară internațională în materie penală, sub
denumirea ăConversiunea condamnării”, se prevede, în alin. (1),
că: ăDacă felul pedepsei aplicate sau durata acesteia este
incompatibilă cu legislația română, statul român poate, prin
hotărâre judecătorească, să adapteze această pedeapsă la
aceea prevăzută de legea română pentru faptele care au atras
condamnarea. Această pedeapsă trebuie să corespundă, atât
cât este posibil, în ceea ce privește felul pedepsei aplicate prin
hotărârea statului de condamnare și, în niciun caz, nu poate să
agraveze situația condamnatului.”
Aplicarea dispozițiilor citate — dispoziții integrate în
reglementarea transferării persoanei condamnate în vederea
executării pedepsei în România — este limitată, în mod exclusiv,
la două situații, care s-ar opune executării în România a
pedepsei privative de libertate aplicate prin hotărârea de
condamnare: felul pedepsei aplicate este incompatibil cu
legislația română și durata pedepsei aplicate este incompatibilă
cu legislația română.
Referindu-se la ăfelul” pedepsei, dispozițiile art. 146 din
Legea nr. 302/2004 au în vedere diversitatea pedepselor
privative de libertate prevăzute în legislațiile statelor de
condamnare (de exemplu, recluziune, detențiune sau
închisoare), situație întâlnită în special în sistemele penale care
împart infracțiunile în crime și delicte, utilizând denumiri diferite

15

și reglementând regimuri diferite pentru pedepsele privative de
libertate aplicabile în cazul crimelor și pentru cele aplicabile în
cazul delictelor.
Incompatibilitatea între felul pedepsei aplicate și legislația
română există în cazul în care pedeapsa privativă de libertate
aplicată prin hotărârea de condamnare nu corespunde exact,
sub aspectul denumirii și al regimului, cu pedepsele privative de
libertate reglementate în legea penală română. Astfel, dacă
pedeapsa privativă de libertate aplicată prin hotărârea de
condamnare nu este reglementată în legea penală română (de
exemplu, legea penală română nu prevede recluziunea sau
detențiunea pe timp limitat), există o incompatibilitate între felul
pedepsei aplicate și legislația română și, în consecință, instanța
trebuie să adapteze pedeapsa aplicată în statul de condamnare
la pedeapsa prevăzută în propria sa legislație, care corespunde
sub aspectul felului, atât cât este posibil, cu pedeapsa aplicată
prin hotărârea de condamnare (de exemplu, instanța română nu
va dispune executarea pedepsei recluziunii sau detențiunii pe
timp limitat, ci executarea pedepsei închisorii).
Incompatibilitatea între durata pedepsei aplicate și legislația
română — la care se referă prevederile art. 146 din Legea
nr. 302/2004 — privește diferențele care pot exista între limitele
maxime ale pedepselor privative de libertate stabilite în
legislațiile statelor de condamnare și cele stabilite în legea
penală română.
Incompatibilitatea între durata pedepsei aplicate și legislația
română există în cazul în care durata pedepsei privative de
libertate aplicată prin hotărârea de condamnare depășește
limitele maxime ale pedepselor reglementate în legea penală
română.
O primă situație în care durata pedepsei aplicate este
incompatibilă cu legislația română este aceea în care pedeapsa
privativă de libertate aplicată prin hotărârea de condamnare
depășește limita maximă generală a pedepsei închisorii
prevăzută în legea penală română. Prin urmare, ori de câte ori
pedeapsa aplicată prin hotărârea de condamnare depășește
limita maximă generală a pedepsei închisorii de 30 de ani,
prevăzută la art. 53 pct. 1 lit. b) din Codul penal, durata pedepsei
este incompatibilă cu legislația română, fiind aplicabile
dispozițiile art. 146 din Legea nr. 302/2004.
A doua situație în care durata pedepsei aplicate este
incompatibilă cu legislația română poate exista atunci când
pedeapsa privativă de libertate aplicată prin hotărârea de
condamnare depășește limita maximă specială prevăzută în
legea penală română pentru faptele care au atras
condamnarea. Astfel, dacă pedeapsa aplicată prin hotărârea de
condamnare depășește limita maximă specială prevăzută în
legea penală română pentru faptele care au atras condamnarea,
durata pedepsei ar fi incompatibilă cu legislația română, ceea
ce face posibilă aplicarea art. 146 din Legea nr. 302/2004.
A treia situație în care durata pedepsei aplicate este
incompatibilă cu legislația română este situația în care pedeapsa
rezultantă aplicată prin hotărârea de condamnare pentru un
concurs de infracțiuni depășește limita maximă a pedepsei
rezultante admisă în legea penală română.
Legea penală română prevede în art. 34 alin. 2 din Codul
penal că pedeapsa rezultantă nu poate depăși totalul
pedepselor stabilite de instanță pentru infracțiunile concurente,
pedeapsa rezultantă neputând depăși nici limita maximă
generală a pedepsei închisorii de 30 de ani, prevăzută la art. 53
pct. 1 lit. b) din Codul penal. Așadar, dacă pedeapsa rezultantă
aplicată prin hotărârea de condamnare depășește totalul
pedepselor stabilite pentru infracțiuni concurente sau limita
maximă generală a pedepsei închisorii, durata pedepsei
rezultante este incompatibilă cu legislația română, devenind
aplicabile prevederile art. 146 din Legea nr. 302/2004.

16

MONITORUL OFICIAL AL ROMÂNIEI, PARTEA I, Nr. 850/8.XII.2009

Cu privire la concursul de infracțiuni, se impune concluzia că
prevederile referitoare la conversiunea condamnării, cuprinse în
art. 146 alin. (1) din legea română privind cooperarea judiciară
internațională în materie penală, se referă explicit și exclusiv la
incompatibilitatea duratei pedepsei rezultante cu legislația
română, iar nu la incompatibilitatea dintre sistemele prin care se
ajunge la aplicarea unei pedepse rezultante pentru un concurs
de infracțiuni, fie sistemul cumulului aritmetic, fie sistemul
cumulului juridic. Prevederile menționate, a căror incidență este
condiționată de existența unei incompatibilități între durata
pedepsei aplicate și legislația română, nu pot constitui deci
temeiul legal pentru înlocuirea modalității prin care se ajunge la
stabilirea pedepsei rezultante, în conformitate cu legislația
statului de condamnare.
Prin urmare, dacă pedeapsa rezultantă a fost aplicată prin
cumul aritmetic, în conformitate cu legislația statului de

condamnare, instanța nu poate înlocui cumulul aritmetic cu
regulile cumulului juridic stabilite în Codul penal român.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, și ale
art. 4142 din Codul de procedură penală, urmează a se admite
recursul în interesul legii și a se stabili — în interpretarea
art. 146 din Legea nr. 302/2004 privind cooperarea judiciară
internațională în materie penală — că instanța, în soluționarea
unei cereri având ca obiect conversiunea condamnării, trebuie
să observe dacă felul pedepsei aplicate pentru concursul de
infracțiuni sau durata acesteia este incompatibilă cu legislația
română, fără a putea înlocui modalitatea de stabilire a pedepsei
rezultante pe calea cumulului aritmetic, dispusă prin hotărârea
statului de condamnare, cu aceea a cumulului juridic prevăzută
de Codul penal român.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
În interpretarea art. 146 din Legea nr. 302/2004 privind cooperarea judiciară internațională în materie penală, se stabilește că:
Instanța, în soluționarea unei cereri având ca obiect conversiunea condamnării, trebuie să observe dacă felul pedepsei
aplicate pentru concursul de infracțiuni sau durata acesteia este incompatibilă cu legislația română, fără a putea înlocui modalitatea
de stabilire a pedepsei rezultante pe calea cumulului aritmetic, dispusă prin hotărârea statului de condamnare, cu aceea a cumulului
juridic prevăzută de Codul penal român.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 12 octombrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Prim-magistrat-asistent,
Adriana Daniela White

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 850/8.XII.2009 conține 16 pagini.

Prețul: 3,20 lei

&JUYDGY|435728]
ISSN 1453—4495

