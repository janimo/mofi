Anul 177 (XXI) — Nr. 109

PARTEA I

LEGI, DECRETE, HOTĂRÂRI ȘI ALTE ACTE

Marți, 24 februarie 2009

SUMAR
Nr.
324.

325.

326.

327.

Pagina
DECRETE
— Decret privind acordarea gradului de general de
brigadă cu o stea unui colonel din Serviciul de
Protecție și Pază și trecerea acestuia în rezervă cu
noul grad ....................................................................
— Decret privind acordarea gradului de general de
brigadă cu o stea unui colonel din Ministerul Apărării
Naționale și trecerea acestuia în rezervă cu noul grad ....
— Decret privind acordarea gradului de general de
brigadă cu o stea unui colonel din Ministerul Apărării
Naționale și trecerea acestuia în rezervă cu noul grad ....
— Decret privind conferirea Ordinului Național Steaua
României în grad de Ofițer ........................................

DECIZII ALE CURȚII CONSTITUȚIONALE
Decizia nr. 1.304 din 2 decembrie 2008 referitoare la excepția
de neconstituționalitate a prevederilor art. 84 alin. 1
pct. 2 și 3 și ale alin. 2 teza a doua din Legea
nr. 59/1934 asupra cecului ........................................
Decizia nr. 32 din 13 ianuarie 2009 referitoare la excepția de
neconstituționalitate a prevederilor art. 329 alin. 3 din
Codul de procedură civilă ..........................................
Decizia nr. 44 din 13 ianuarie 2009 referitoare la excepția de
neconstituționalitate a dispozițiilor art. 96 alin. (1) și
alin. (2) lit. b), art. 97 alin. (1) lit. a) și alin. (2), precum

Nr.

Pagina
și ale art. 109 alin. (1) din Ordonanța de urgență a
Guvernului nr. 195/2002 privind circulația pe drumurile
publice ........................................................................

2

2

3
3

7–8

Decizia nr. 45 din 13 ianuarie 2009 referitoare la excepția de
neconstituționalitate a dispozițiilor art. 572 lit. a) din
Ordonanța de urgență a Guvernului nr. 109/2005
privind transporturile rutiere, aprobată prin Legea
nr. 102/2006 ..............................................................

8–9

Decizia nr. 46 din 13 ianuarie 2009 referitoare la excepția de
neconstituționalitate a prevederilor art. 66 alin. (1) din
Legea nr. 122/2006 privind azilul în România ............

10–11

Decizia nr. 96 din 20 ianuarie 2009 referitoare la excepția de
neconstituționalitate a dispozițiilor art. 7, 8 și 53 din
Ordonanța de urgență a Guvernului nr. 51/2008 privind
ajutorul public judiciar în materie civilă ......................

11–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4–5
193.
5–6

— Ordin al președintelui Agenției Naționale de
Administrare Fiscală pentru aprobarea modelului și
conținutului formularelor ăAdeverință de venit” și
ăCerere de eliberare a unei adeverințe de venit” pentru
persoane fizice ..........................................................

13–15

2

MONITORUL OFICIAL AL ROMÂNIEI, PARTEA I, Nr. 109/24.II.2009

DECRETE
PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Serviciul de Protecție și Pază
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea directorului Serviciului de Protecție și Pază și
Hotărârea Consiliului Suprem de Apărare a Țării nr. 13/2009,
Președintele României d e c r e t e a z ă:
Articol unic. — Domnului colonel Micu Petre Ion i se acordă gradul de
general de brigadă cu o stea și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 februarie 2009.
Nr. 324.

PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării naționale și Hotărârea
Consiliului Suprem de Apărare a Țării nr. 12/2009,
Președintele României d e c r e t e a z ă:
Articol unic. — Domnului colonel Popov Țvetko Mihai i se acordă gradul de
general de brigadă cu o stea și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 februarie 2009.
Nr. 325.

MONITORUL OFICIAL AL ROMÂNIEI, PARTEA I, Nr. 109/24.II.2009
PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării Naționale
și trecerea acestuia în rezervă cu noul grad
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării naționale și Hotărârea
Consiliului Suprem de Apărare a Țării nr. 14/2009,
Președintele României d e c r e t e a z ă:
Articol unic. — Domnului colonel Câlțan Florea Alexe i se acordă gradul de
general de brigadă cu o stea și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 februarie 2009.
Nr. 326.

PREȘEDINTELE ROMÂNIEI

DECRET
privind conferirea Ordinului Național Steaua României
în grad de Ofițer
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3), ale art. 6 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
în semn de deosebită apreciere pentru întreaga sa contribuție pusă în slujba
artei plastice contemporane, pentru înalta sa ținută morală și determinarea cu care
a promovat imaginea României în mediile culturale franceze,
Președintele României d e c r e t e a z ă:
Articol unic. — Se conferă Ordinul Național Steaua României în grad de
Ofițer maestrului Horia Damian, pictor (Republica Franceză).
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 februarie 2009.
Nr. 327.

3

4

MONITORUL OFICIAL AL ROMÂNIEI, PARTEA I, Nr. 109/24.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.304
din 2 decembrie 2008

referitoare la excepția de neconstituționalitate a prevederilor art. 84 alin. 1 pct. 2 și 3
și ale alin. 2 teza a doua din Legea nr. 59/1934 asupra cecului
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 84 alin. 1 pct. 2 și 3 și alin. 2 din Legea
nr. 59/1934 asupra cecului, excepție ridicată de Vasile Kraila și,
din oficiu, de instanța de judecată în Dosarul nr. 4.800/197/2006
al Curții de Apel Brașov — Secția penală și pentru cauze cu
minori.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât criticile de neconstituționalitate vizează aplicarea legii.
Invocă jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 4 iunie 2008, pronunțată în Dosarul
nr. 4.800/197/2006, Curtea de Apel Brașov — Secția penală
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 84
alin. 1 pct. 2 și 3 și ale alin. 2 din Legea nr. 59/1934 asupra
cecului, excepție ridicată de Vasile Kraila și, din oficiu, de
instanța de judecată.
În motivarea excepției de neconstituționalitate se susține
că prevederile de lege criticate contravin art. 20 din Constituție,
întrucât prevăd posibilitatea aplicării cumulative a amenzii
penale și a închisorii, în timp ce Codul penal stabilește că
pedepsele principale nu pot fi aplicate cumulativ.
Instanța de judecată consideră că dispozițiile art. 84 alin. 2
din Legea nr. 59/1934, în conformitate cu care, ăcând emiterea
cecului se datorește unui fapt scuzabil, emitentul va fi apărat de
pedeapsă”, sunt neconstituționale, întrucât nu definesc ăfaptul
scuzabil”, iar prin aceasta inculpatul nu-și poate exercita dreptul
la apărare, neputându-se ghida după anumite repere pentru
a-și susține nevinovăția. În același sens, inculpatul invocă
jurisprudența Curții Europene a Drepturilor Omului și arată că
legea nu este suficient de clară și lasă loc unei marje de
apreciere ăcare poate depăși limitele rezonabilului”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile art. 84 alin. 1
pct. 2 și 3 sunt constituționale. În ce privește prevederile art. 84
alin. 2, consideră că acestea sunt neconstituționale, deoarece
lipsa de claritate și de uniformitate a textelor legale examinate
poate genera interpretări greșite, de natură să aducă atingere
dreptului la apărare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, așa cum rezultă
atât din considerentele încheierii de sesizare, cât și din
concluziile scrise ale autorului excepției, îl constituie prevederile
art. 84 alin. 1 pct. 2 și 3 și alin. 2 teza a doua din Legea
nr. 59/1934 asupra cecului, publicată în Monitorul Oficial al
României, Partea I, nr. 100 din 1 mai 1934, având următorul
cuprins:
— Art. 84 alin. 1 pct. 2 și 3 și alin. 2 teza a doua: ăSe va
pedepsi cu amendă de la 5.000—100.000 lei și închisoare de la
6 luni până la 1 an, afară de cazul când faptul constituie un delict
sancționat cu o pedeapsă mai mare, în care caz se aplică
această pedeapsă: [...].
2. Oricine emite un cec fără a avea la tras disponibil suficient,
sau după ce a tras cecul și mai înainte de trecerea termenelor
fixate pentru prezentare, dispune altfel, în total sau în parte, de
disponibilul avut.
3. Oricine emite un cec cu dată falsă sau căruia îi lipsește
unul din elementele esențiale arătate de alineatele 1, 2, 3 și 5
ale art. 1 și art. 11.
[...] Când emiterea cecului se datorează unui fapt scuzabil,
emitentul va fi apărat de pedeapsă.”
Dispozițiile constituționale considerate a fi încălcate sunt cele
ale art. 20 referitoare la tratatele internaționale privind drepturile
omului și art. 24 privind dreptul la apărare.
Examinând excepția de neconstituționalitate referitoare la
art. 84 alin. 1 pct. 2 și 3, Curtea constată că motivul de
neconstituționalitate invocat nu privește textul de lege criticat,
ca atare, ci aplicarea acestuia, aspect care, potrivit art. 2 alin. (2)

MONITORUL OFICIAL AL ROMÂNIEI, PARTEA I, Nr. 109/24.II.2009
din Legea nr. 47/1992, excedează competenței instanței de
contencios constituțional.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzute de lege.
În plus, așa cum a statuat Curtea Constituțională în
jurisprudența sa, de exemplu prin Decizia nr. 495 din
16 noiembrie 2004, publicată în Monitorul Oficial al României,
Partea I, nr. 63 din 19 ianuarie 2005, examinarea
constituționalității unui text de lege are în vedere compatibilitatea
acelui text cu dispozițiile constituționale pretins încălcate, iar nu
compararea mai multor prevederi legale între ele și raportarea

5

concluziei ce ar rezulta din această comparație la dispoziții ori
principii ale Constituției.
În ce privește alin. 2 teza a doua din art. 84, Curtea constată
că autorul excepției critică acest text pe motiv că legiuitorul nu
definește faptul scuzabil, astfel ăcă inculpatului nu i se
garantează dreptul la apărare câtă vreme acest drept este lipsit
de conținut”.
Or, asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederea legală supusă controlului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 84 alin. 1 pct. 2 și 3 și ale alin. 2 teza
a doua din Legea nr. 59/1934 asupra cecului, excepție ridicată de Vasile Kraila și, din oficiu, de instanța de judecată în Dosarul
nr. 4.800/197/2006 al Curții de Apel Brașov — Secția penală și pentru cauze cu minori.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 32
din 13 ianuarie 2009

referitoare la excepția de neconstituționalitate a prevederilor art. 329 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 329 alin. 3 din Codul de procedură civilă,
excepție ridicată de Moldovan Barbala, Kakasi Ilona, Mezei Eva,
Kakasi Attila, Kakasi Kinga Jolanda, Halasz Marta Ilona și Nagy
Ella în Dosarul nr. 3.696/102/2007 (număr vechi 5.695/2007) al
Tribunalului Mureș — Secția civilă.

La apelul nominal se prezintă pentru autorii excepției, domnul
avocat Constantin Florea, apărător ales, cu delegație la dosarul
cauzei. Se constată lipsa celorlalte părți, față de care procedura
de citare a fost legal îndeplinită.
Magistratul-asistent învederează Curții că partea Municipiul
Târgu-Mureș, prin primar, a transmis la dosar note scrise prin
care solicită respingerea excepției ca neîntemeiată.
Cauza fiind în stare de judecată, președintele Curții acordă
cuvântul reprezentantului autorilor excepției. Acesta reiterează
susținerile prezentate în motivarea scrisă a excepției.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 iunie 2008, pronunțată în Dosarul
nr. 3.696/102/2007 (număr vechi 5.695/2007), Tribunalul

6

MONITORUL OFICIAL AL ROMÂNIEI, PARTEA I, Nr. 109/24.II.2009

Mureș — Secția civilă a sesizat Curtea Constituțională cu
excepția de neconstituționalitate a dispozițiilor art. 329
alin. 3 din Codul de procedură civilă. Excepția de
neconstituționalitate a fost ridicată de Moldovan Barbala, Kakasi
Ilona, Mezei Eva, Kakasi Attila, Kakasi Kinga Jolanda, Halasz
Marta Ilona și Nagy Ella într-o cauză având ca obiect o cerere
de retrocedare a unui imobil expropriat.
Obiectul excepției de neconstituționalitate îl constituie,
potrivit încheierii de sesizare, prevederile art. 329 alin. 3 din
Codul de procedură civilă, care au următorul conținut:
— Art. 329 alin. 3: ăSoluțiile se pronunță numai în interesul
legii, nu au efect asupra hotărârilor judecătorești examinate și
nici cu privire la situația părților din acele procese. Dezlegarea
dată problemelor de drept judecate este obligatorie pentru
instanțe.”
În motivarea excepției se susține, în esență, că instituirea
caracterului obligatoriu pentru instanță ăși, implicit, pentru
justițiabil” al deciziilor pronunțate de Înalta Curte de Casație și
Justiție în soluționarea recursurilor în interesul legii lezează
dreptul de acces liber la justiție, întrucât acestea sunt pronunțate
în cadrul unei proceduri la care părțile nu au acces și nu pot fi
contestate prin intermediul niciunei căi de atac. Se mai arată că
aceste decizii ăsunt norme noi prin care se poate adăuga la lege
sau se poate contraveni voinței legiuitorului, puterea de emitere
a lor fiind discreționară, nesupusă aprobării Parlamentului”.
În opinia autorului excepției de neconstituționalitate, textul de
lege criticat contravine următoarelor prevederi din Legea
fundamentală: art. 1 alin. (3), (4) și (5), care consacră caracterul
de stat de drept al statului român, instituie principiul separației și
echilibrului puterilor în stat și statuează obligativitatea respectării
supremației Constituției și a legilor, art. 11 referitor la raportul
dintre dreptul internațional și dreptul intern, art. 15 privind
universalitatea, art. 16 alin. (2) care prevede că nimeni nu este
mai presus de lege, art. 20 care se referă la tratatele
internaționale privind drepturile omului, art. 21 alin. (3) care
conferă părților dreptul la un proces echitabil și la soluționarea
cauzelor într-un termen rezonabil, art. 61 care reglementează
rolul și structura Parlamentului, art. 67 privind actele juridice ale
Camerelor Parlamentului și cvorumul necesar pentru adoptarea
acestora, art. 73 alin. (1) care enumeră categoriile de legi pe
care le poate adopta Parlamentul, art. 124 alin. (1) și (3), potrivit
căruia justiția se înfăptuiește în numele legii, iar judecătorii sunt
independenți și se supun numai legii, art. 126 alin. (3) care

atribuie Înaltei Curți de Casație și Justiție funcția de a asigura
interpretarea și aplicarea unitară a legii de către celelalte
instanțe judecătorești, potrivit competenței sale, și art. 129
privind folosirea căilor de atac împotriva hotărârilor judecătorești.
Tribunalul Mureș — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului autorilor excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Examinând excepția de neconstituționalitate, Curtea observă
că textul de lege ce formează obiectul prezentei excepții a mai
fost supus controlului de constituționalitate, sub aspectul unor
critici de neconstituționalitate similare și prin raportare la
aceleași prevederi din Legea fundamentală ca cele invocate în
cauza de față, iar prin Decizia nr. 1.014 din 8 noiembrie 2007,
publicată în Monitorul Oficial al României, Partea I, nr. 816 din
29 noiembrie 2007, Curtea a respins excepția ca neîntemeiată,
pentru motivele acolo reținute.
Întrucât nu au intervenit elemente noi care să justifice
reconsiderarea acestei jurisprudențe a Curții Constituționale,
soluția pronunțată cu acel prilej și argumentele pe care aceasta
s-a întemeiat își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 329 alin. 3 din Codul de procedură civilă, excepție ridicată
de Moldovan Barbala, Kakasi Ilona, Mezei Eva, Kakasi Attila, Kakasi Kinga Jolanda, Halasz Marta Ilona și Nagy Ella în Dosarul
nr. 3.696/102/2007 (număr vechi 5.695/2007) al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 109/24.II.2009

7

CURTEA CONSTITUȚIONALĂ

D E C I Z I A Nr. 44
din 13 ianuarie 2009

referitoare la excepția de neconstituționalitate a dispozițiilor art. 96 alin. (1) și alin. (2) lit. b), art. 97
alin. (1) lit. a) și alin. (2), precum și ale art. 109 alin. (1) din Ordonanța de urgență a Guvernului
nr. 195/2002 privind circulația pe drumurile publice
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 96 alin. (1) și alin. (2) lit. b), art. 97 alin. (1)
lit. a) și alin. (2), precum și ale art. 109 alin. (1) din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Nicușor Turcan în Dosarul
nr. 3.452/62/2008 al Tribunalului Brașov — Secția comercială și
de contencios administrativ.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 20 iunie 2008, pronunțată în Dosarul
nr. 3.452/62/2008, Tribunalul Brașov — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 96 alin. (1) și alin. (2) lit. b), art. 97 alin. (1)
lit. a) și alin. (2), precum și ale art. 109 alin. (1) din
Ordonanța de urgență a Guvernului nr. 195/2002 privind
circulația pe drumurile publice, excepție invocată de Nicușor
Turcan.
În motivarea excepției de neconstituționalitate se susține,
în esență, că ădreptul individului de a opta să iasă din propriul
univers”, prin exercitarea unor drepturi, inclusiv dreptul de a
conduce autovehicule, nu poate fi îngrădit prin amestecul unei
autorități publice decât în măsura în care, într-o societate
democratică, o asemenea măsură este necesară pentru
securitatea națională, siguranța publică, bunăstarea economică
a țării, apărarea ordinii și prevenirea faptelor penale, protejarea
sănătății și a moralei sau protejarea drepturilor și a libertăților
altora. Or, aplicarea sancțiunii complementare a suspendării
dreptului de a conduce pe timp limitat și luarea măsurii reținerii
permisului de conducere, prerogative date polițistului rutier, pe
care acesta le exercită în momentul constatării faptei
contravenționale, nu îndeplinesc aceste condiții. Se mai arată
că îngrădirea, restrângerea sau suspendarea temporară a
exercitării unor drepturi pot fi atributele puterii judecătorești, care
poate lua aceste măsuri numai în deplină cunoștință de cauză,
neputând fi lăsate la îndemâna unei persoane cu o pregătire și
un raționament îndoielnice, care poate comite un abuz de drept.

Tribunalul Brașov — Secția comercială și de contencios
administrativ apreciază că excepția de neconstituționalitate
este neîntemeiată, arătând că normele criticate nu încalcă
dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu încalcă dispozițiile din Legea
fundamentală invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 alin. (1) și alin. (2) lit. b), art. 97 alin. (1) lit. a)
și alin. (2), precum și ale art. 109 alin. (1) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările
ulterioare, având următorul cuprins:
— Art. 96 alin. (1) și alin. (2) lit. b): ă(1) Sancțiunile
contravenționale complementare au ca scop înlăturarea unei
stări de pericol și preîntâmpinarea săvârșirii altor fapte interzise
de lege și se aplică prin același proces-verbal prin care se aplică
și sancțiunea principală a amenzii sau avertismentului.
(2) Sancțiunile contravenționale complementare sunt
următoarele: [...];
b) suspendarea exercitării dreptului de a conduce, pe timp
limitat;”;
— Art. 97 alin. (1) lit. a) și alin. (2): ă(1) În cazurile prevăzute
în prezenta ordonanță de urgență, polițistul rutier dispune și una
dintre următoarele măsuri tehnico-administrative:
a) reținerea permisului de conducere și/sau a certificatului
de înmatriculare ori de înregistrare sau, după caz, a dovezii
înlocuitoare a acestora; [... ]
(2) Reținerea permisului de conducere ori a certificatului de
înmatriculare sau de înregistrare se face de către polițistul rutier,
de regulă odată cu constatarea faptei, eliberându-se titularului o
dovadă înlocuitoare cu sau fără drept de circulație.”;
— Art. 109 alin. (1) ăConstatarea contravențiilor și aplicarea
sancțiunilor se fac direct de către polițistul rutier, iar în punctele

8

MONITORUL OFICIAL AL ROMÂNIEI, PARTEA I, Nr. 109/24.II.2009

de trecere a frontierei de stat a României, de către polițiștii de
frontieră.”
Prevederile constituționale invocate în susținerea excepției
sunt cele ale art. 1 alin. (4) și (5) referitoare la separația puterilor
în stat și supremația Constituției și a legilor, ale art. 21 privind
accesul liber la justiție, precum și ale art. 53 privind restrângerea
exercițiului unor drepturi sau al unor libertăți. Se invocă,
totodată, dispozițiile art. 8, art. 13 și art. 18 din Convenția pentru
apărarea drepturilor și a libertăților fundamentale privind dreptul
la respectarea vieții private și de familie, dreptul la un recurs
efectiv, respectiv limitarea folosirii restrângerii drepturilor.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența

sa asupra constituționalității normelor criticate în prezenta
cauză, în raport de aceleași prevederi din Legea fundamentală
și față de critici similare. În acest sens este, de exemplu, Decizia
nr. 796 din 3 iulie 2008, publicată în Monitorul Oficial al
României, Partea I, nr. 571 din 29 iulie 2008, prin care Curtea a
respins, pentru considerentele acolo reținute, excepția de
neconstituționalitate invocată.
Întrucât nu au intervenit elemente noi, de natură să
determine schimbarea jurisprudenței Curții, soluția pronunțată
anterior, precum și considerentele care au fundamentat-o, sunt
valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (1) și alin. (2) lit. b), art. 97 alin. (1) lit. a) și alin. (2),
precum și ale art. 109 alin. (1) din Ordonanța de urgență a Guvernului nr. 195/2002 privind circulația pe drumurile publice, excepție
ridicată de Nicușor Turcan în Dosarul nr. 3.452/62/2008 al Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 45
din 13 ianuarie 2009

referitoare la excepția de neconstituționalitate a dispozițiilor art. 572 lit. a)
din Ordonanța de urgență a Guvernului nr. 109/2005 privind transporturile rutiere,
aprobată prin Legea nr. 102/2006
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantinescu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 572 lit. a) din Ordonanța de urgență a
Guvernului nr. 109/2005 privind transporturile rutiere, aprobată
prin Legea nr. 102/2006, excepție ridicată de Societatea
Comercială ăTransbus” — S.A. din Brașov în Dosarul
nr. 6.151/197/2007 al Tribunalului Brașov — Secția comercială
și de contencios administrativ.
La apelul nominal răspunde Societatea Comercială
ăTransbus” – S.A., reprezentată prin Andreea Olteanu, consilier

juridic, lipsind celelate părți, față de care procedura de citare
este legal îndeplinită.
Cauza fiind în stare de judecată, reprezentantul autoarei
excepției solicită admiterea acesteia.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
I. Prin Încheierea din 27 iunie 2008, pronunțată în Dosarul
nr. 6.151/197/2007, Tribunalul Brașov — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 572 lit. a) din Ordonanța de urgență a
Guvernului nr. 109/2005 privind transporturile rutiere, așa
cum a fost modificată prin Legea nr. 102/2006, excepție
ridicată de Societatea Comercială ăTransbus” — S.A. din Brașov
într-o cauză având ca obiect soluționarea unei plângeri
contravenționale.

MONITORUL OFICIAL AL ROMÂNIEI, PARTEA I, Nr. 109/24.II.2009
În motivarea excepției de neconstituționalitate autoarea
acesteia susține că prevederile legale criticate încalcă
dispozițiile constituționale ale art. 16 alin. (1) și (2), întrucât
sancțiunile prevăzute de acest text se aplică numai operatorului
de transport licențiat care efectuează o cursă pentru care nu a
fost licențiat, și nu și celui care nu are calitatea de operator de
transport. Se apreciază, totodată, că este discriminatorie
aplicarea textului doar operatorului de transport interjudețean,
ajungându-se la sancționarea mai severă a acestuia față de
operatorul de transport județean căruia îi sunt aplicabile
prevederile unui alt act normativ.
Tribunalul Brașov — Secția comercială și de contencios
administrativ opinează că excepția de neconstituționalitate nu
este întemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, susținerile
părții prezente, concluziile procurorului, dispozițiile criticate,
raportate la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 572 lit. a) din Ordonanța de urgență a Guvernului
nr. 109/2005 privind transporturile rutiere, publicată în Monitorul
Oficial al României, Partea I, nr. 655 din 22 iulie 2005, aprobată
prin Legea nr. 102/2006, publicată în Monitorul Oficial al
României, Partea I, nr. 398 din 9 mai 2006. Dispozițiile criticate

9

au următorul cuprins: ăConstituie contravenții, dacă nu sunt
considerate infracțiuni potrivit legii penale, următoarele fapte:
a) efectuarea transportului rutier sau a activităților conexe
acestuia fără a deține licență de transport, certificat de transport
în cont propriu, licență pentru activități conexe, licență de traseu
sau autorizație de transport internațional, document de transport
pentru transportul de persoane prin servicii ocazionale, respectiv
retrase, expirate sau declarate pierdute, după caz;”.
Textele constituționale invocate în susținerea excepției sunt
cele ale art. 16 alin. (1) și (2) privind egalitatea în drepturi.
Prin deciziile nr. 85 din 2 martie 2004 și nr. 491 din 29 mai
2007, publicate în Monitorul Oficial al României, Partea I, nr. 294
din 5 aprilie 2004, și, respectiv, nr. 409 din 19 iunie 2007, Curtea
a stabilit că dispozițiile legale criticate nu afectează principiul
egalității în drepturi, întrucât legiuitorul ăa acționat în temeiul
dreptului său de apreciere cu privire la modalitatea de
reglementare a condițiilor în care anumite fapte să fie
sancționate contravențional, precum și la stabilirea sancțiunilor
aplicabile, fără să instituie o discriminare”.
Curtea Constituțională reține că principiul egalității nu
presupune uniformitate, astfel că la situații de fapt diferite se
impune un tratament juridic diferit. Astfel, activitatea operatorilor
de transport județean este reglementată de un act normativ
distinct — Legea nr. 92/2007 privind serviciile de transport public
local — față de cea desfășurată de operatorii de transport
interjudețean, tocmai datorită tipului de curse pe care le
efectuează și pentru care au fost autorizați. Se observă că acele
contravenții care sunt aplicabile operatorilor de transport
interjudețean apără interesele comune ale mai multor unități
administrativ-teritoriale, pe când cele aplicabile operatorilor de
transport județean numai interesele unităților administrativteritoriale componente ale unui județ. O asemenea teză este
validă chiar dacă fapta contravențională a fost săvârșită numai
pe teritoriul unei singure unități-administrative. Astfel, în
reglementarea acestor situații de fapt, legiuitorul este liber să
aplice soluții legislative, iar contravențiile săvârșite vor fi
constatate și sancționate potrivit legii aplicabile fiecărui operator
în parte. Aplicarea individualizată a amenzii contravenționale
este, însă, atributul organului de constatare. În măsura în care
cel sancționat este nemulțumit de cuantumul stabilit al amenzii,
poate face plângere la instanța de judecată competentă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 572 lit. a) din Ordonanța de urgență a Guvernului nr. 109/2005
privind transporturile rutiere, aprobată prin Legea nr. 102/2006, excepție ridicată de Societatea Comercială ăTransbus” — S.A. din
Brașov în Dosarul nr. 6.151/197/2007 al Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

10

MONITORUL OFICIAL AL ROMÂNIEI, PARTEA I, Nr. 109/24.II.2009
CURTEA CONSTITUȚIONALĂ

D E C I Z I A Nr. 46
din 13 ianuarie 2009

referitoare la excepția de neconstituționalitate a prevederilor art. 66 alin. (1)
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 66 alin. (1) din Legea nr. 122/2006 privind
azilul în România, excepție ridicată de Viorica Păvălache în
Dosarul nr. 657/285/2008 al Tribunalului Suceava — Secția
comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că partea Oficiul
Român pentru Imigrări a transmis la dosar note scrise prin care
solicită respingerea excepției ca neîntemeiată.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 iulie 2008, pronunțată în Dosarul
nr. 657/285/2008, Tribunalul Suceava — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 66 alin. (1) din Legea nr. 122/2006 privind
azilul în România. Excepția de neconstituționalitate a fost
ridicată de Viorica Păvălache într-o cauză civilă având ca obiect
soluționarea plângerii formulate de aceasta împotriva hotărârii
Oficiului Român pentru Imigrări de respingere a cererii de
acordare a statutului de refugiat.
Obiectul excepției de neconstituționalitate îl constituie
prevederile art. 66 alin. (1) din Legea nr. 122/2006 privind azilul
în România, publicată în Monitorul Oficial al României, Partea I,
nr. 428 din 18 mai 2006, astfel cum a fost modificată și
completată prin Ordonanța de urgență a Guvernului nr. 55/2007
privind înființarea Oficiului Român pentru Imigrări prin
reorganizarea Autorității pentru străini și a Oficiului Național
pentru Refugiați, precum și modificarea și completarea unor acte
normative, publicată în Monitorul Oficial al României, Partea I,
nr. 424 din 26 iunie 2007. Textul de lege criticat are următorul
cuprins:
— Art. 66 alin. (1): ăÎmpotriva hotărârii instanței contestatarul
sau Oficiul Român pentru Imigrări poate declara recurs în
termen de 5 zile de la pronunțare.”
În motivarea excepției se susține că textul de lege încalcă
dreptul la un proces echitabil, întrucât solicitantul dreptului de

azil căruia i-a fost admisă plângerea este obligat să declare
recurs în termen de 5 zile de la pronunțare, fără să cunoască
motivele pe care le-a avut în vedere instanța, pe când Oficiul
Român pentru Imigrări va declara recurs numai când soluția
pronunțată de instanță îi este nefavorabilă. De asemenea, arată
că termenul de 5 zile este insuficient, iar sintagma ăde la
pronunțare” are în vedere un moment procesual în care nu se
poate cunoaște nici motivarea judecătorului, nici conținutul
dispozitivului hotărârii.
În opinia autorului excepției de neconstituționalitate, textele
de lege criticate contravin dispozițiilor art. 21 alin. (3) din
Constituție și art.6 din Convenția pentru apărarea drepturilor
omului și a libertăților fundamentale, ambele garantând dreptul
la un proces echitabil, raportate la dispozițiile art. 20 din Legea
fundamentală referitor la tratatele internaționale privind
drepturile omului.
Tribunalul Suceava — Secția comercială, de contencios
administrativ și fiscal apreciază că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Examinând excepția de neconstituționalitate, Curtea observă
că a mai exercitat controlul de constituționalitate a dispozițiilor
art. 66 alin. (1) din Legea nr. 122/2006, prin prisma unor critici
similare celor formulate în prezentul dosar, iar, prin mai multe
decizii, de exemplu, Decizia nr. 854 din 9 octombrie 2007,
publicată în Monitorul Oficial al României, Partea I, nr. 760 din
9 noiembrie 2007, sau Decizia nr. 503 din 4 octombrie 2005,
publicată în Monitorul Oficial al României, Partea I, nr. 986 din
7 noiembrie 2005, aceasta din urmă referindu-se la dispozițiile
art. 16 alin. (7) din Ordonanța Guvernului nr. 102/2000 privind
statutul și regimul refugiaților în România, dispoziții preluate de
reglementarea ce face obiectul prezentei excepții, Curtea a
respins excepția ca neîntemeiată, pentru considerentele acolo
reținute.
Întrucât nu au intervenit elemente noi, care să justifice
reconsiderarea acestei jurisprudențe a Curții Constituționale,
soluția pronunțată cu acel prilej și argumentele pe care aceasta
s-a întemeiat își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 109/24.II.2009

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 66 alin. (1) din Legea nr. 122/2006 privind azilul în România,
excepție ridicată de Viorica Păvălache în Dosarul nr. 657/285/2008 al Tribunalului Suceava — Secția comercială, de contencios
administrativ și fiscal.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 96
din 20 ianuarie 2009

referitoare la excepția de neconstituționalitate a dispozițiilor art. 7, 8 și 53
din Ordonanța de urgență a Guvernului nr. 51/2008 privind ajutorul public judiciar în materie civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7, 8 și 53 din Ordonanța de urgență a
Guvernului nr. 51/2008 privind ajutorul public judiciar în materie
civilă, excepție ridicată de Nistor Isai Faur în Dosarul
nr. 12.393/55/2007 al Judecătoriei Arad — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea dispune să se facă apelul și în dosarele
nr. 1.768D/2008, nr. 1.769D/2008, nr. 1.770D/2008,
nr. 1.784D/2008, nr. 1.955D/2008 și nr. 1.992D/2008 care au ca
obiect aceeași excepție de neconstituționalitate, ridicată de
același autor în dosarele nr. 6.989/55/2007, nr. 4.786/55/2007,
nr. 11.083/55/2007, nr. 122/108/2008 și nr. 1.719/108/2008,
precum și de Gigel Dăscălescu în Dosarul nr. 2.988/108/2007
ale Tribunalului Arad — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere identitatea de obiect a excepțiilor
de neconstituționalitate, pune în discuție, din oficiu, conexarea
dosarelor.

Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 1.768D/2008,
nr. 1.769D/2008, nr. 1.770D/2008, nr. 1.784D/2008,
nr. 1.955D/2008 și nr. 1.992D/2008 la Dosarul nr. 1.610D/2008,
care a fost primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate. Se arată că textele legale criticate nu
încalcă principiile constituționale invocate în susținerea
excepției.
C U R T E A,

având în vedere actele și lucrările dosarelor, reține următoarele:
Prin încheierile din 16 iunie 2008, 17 iunie 2008, 26 iunie
2008, 25 septembrie 2008 și 30 septembrie 2008, pronunțate în
dosarele
nr.
12.393/55/2007,
nr.
6.989/55/2007,
nr. 4.786/55/2007, nr. 11.083/55/2007, nr. 122/108/2008,
nr. 1.719/108/2008 și nr. 2.988/108/2007, Judecătoria Arad —
Secția civilă și Tribunalul Arad — Secția civilă au sesizat
Curtea Constituțională cu excepția de neconstituționalitate
a dispozițiilor art. 7 alin. (1) din Ordonanța de urgență a
Guvernului nr. 51/2008, excepție ridicată de Nistor Isai Faur și
Gigel Dascălu în cauze ce au ca obiect judecarea cererilor de
pretenții formulate de autorii excepției.
În motivarea excepției de neconstituționalitate autorii
acesteia susțin că prevederile art. 7, 8 și 53 din Ordonanța de
urgență a Guvernului nr. 51/2008 sunt neconstituționale în raport
cu dispozițiile art. 1 alin. (5), art. 11, art. 16, art. 20, art. 21,
art. 24 și art. 148 din Constituție. Totodată sunt încălcate art. 1,

12

MONITORUL OFICIAL AL ROMÂNIEI, PARTEA I, Nr. 109/24.II.2009

5, 6, 13, 14, 17 și 18 din Convenția pentru apărarea drepturilor
omului și a libertăților fundamentale. Se arată că textele legale
criticate limitează dreptul la apărare și îngrădește accesul la
justiție.
Judecătoria Arad — Secția civilă consideră că excepția
este neconstituțională, fiind contrară prevederilor art. 115 din
Constituție.
Tribunalul Arad — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile art. 7 alin. (1)
din ordonanța de urgență sunt constituționale. Se arată că
prevederile legale nu aduc atingere textelor constituționale
invocate în susținerea excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7, 8 și 53 din Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, aprobată cu modificări și completări prin Legea
nr. 193/2008, publicată în Monitorul Oficial al României, Partea I,
nr. 723 din 24 octombrie 2008.
Textele de lege criticate au următorul cuprins:
— Art. 7: ăAjutorul public judiciar se poate acorda, separat
sau cumulat, în oricare dintre formele prevăzute la art. 6, fără a
putea depăși, în total, în cursul unei perioade de un an, suma
maximă echivalentă cu 12 salarii minime brute pe țară la nivelul
anului în care a fost formulată cererea de acordare.”;
— Art. 8: ă(1) Beneficiază de ajutor public judiciar în formele
prevăzute la art. 6 persoanele al căror venit mediu net lunar pe
membru de familie, în ultimele două luni anterioare formulării
cererii, se situează sub nivelul de 500 lei. În acest caz, sumele
care constituie ajutor public judiciar se avansează în întregime
de către stat.
(2) Dacă venitul mediu net lunar pe membru de familie, în
ultimele două luni anterioare formulării cererii, se situează sub
nivelul de 800 lei, sumele de bani care constituie ajutor public
judiciar se avansează de către stat în proporție de 50%.
(3) Ajutorul public judiciar se poate acorda și în alte situații,
proporțional cu nevoile solicitantului, în cazul în care costurile
certe sau estimate ale procesului sunt de natură să îi limiteze
accesul efectiv la justiție, inclusiv din cauza diferențelor de cost

al vieții dintre statul membru în care acesta își are domiciliul sau
reședința obișnuită și cel din România.”;
— Art. 53: ăLa data intrării în vigoare a prezentei ordonanțe
de urgență se abrogă art. 74—81 din Codul de procedură civilă,
republicat, cu modificările și completările ulterioare, alin. (1) al
art. 21 din Legea nr. 146/1997 privind taxele judiciare de
timbru, publicată în Monitorul Oficial al României, Partea I,
nr. 173 din 29 iulie 1997, cu modificările și completările
ulterioare, și art. 295 alin. (11) lit. b) din Legea nr. 571/2003
privind Codul fiscal, publicată în Monitorul Oficial al României,
Partea I, nr. 927 din 23 decembrie 2003, cu modificările și
completările ulterioare.”
Textele constituționale invocate în susținerea excepției sunt
cele ale art. 1 alin. (5), art. 11, art. 16, art. 20, art. 21, art. 24 și
art. 148. Totodată, autorii invocă încălcarea dispozițiilor art. 1,
5, 6, 13, 14, 17 și 18 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată următoarele:
Prevederile legale criticate stabilesc acordarea unui ajutor
public judiciar în formele prevăzute de lege, fără nicio
discriminare, acelor persoane care îndeplinesc condițiile legale.
Curtea reține că textele legale sunt în concordanță cu dispozițiile
art. 16 și 20 din Constituție, precum și cu art. 14 din Convenție,
întrucât aceste categorii de cauze și de persoane se deosebesc
de altele și dau dreptul legiuitorului de a institui un anumit
tratament. De asemenea, reglementările art. 7, 8 și 53 din
Ordonanța de urgență a Guvernului nr. 51/2008 sunt conforme
și prevederilor art. 21 și 24 din Constituție, precum și art. 6 și 13
din Convenție, având în vedere că atât accesul la justiție, cât și
dreptul la apărare sunt asigurate tuturor persoanelor beneficiare
ale ajutorului public de stat. Mai mult decât atât, atât prevederile
legale criticate, cât și ordonanța în întregul ei constituie o
garanție suplimentară a accesului efectiv la justiție, mai ales
pentru persoanele aflate în situațiile menționate în cuprinsul
ordonanței.
Cât privește critica referitoare la încălcarea art. 148 din
Constituție, Curtea constată că este neîntemeiată. Conform
preambului ordonanței, România avea obligația transpunerii
Directivei Consiliului Uniunii Europene 2003/8/CE privind
îmbunătățirea accesului la justiție în cazul litigiilor
transfrontaliere, prin stabilirea de reguli minimale comune
referitoare la asistența judiciară acordată în cadrul acestor
categorii de cauze. Astfel, legiuitorul a avut în vedere că directiva
a cărei transpunere trebuie asigurată prevede standarde minime
pentru ca sistemul de asistență judiciară să fie considerat ca
asigurând un acces efectiv la justiție cetățenilor statelor membre
ale Uniunii Europene, iar preluarea acestor standarde în plan
legislativ presupune crearea unor condiții cel puțin identice în
plan intern, pentru a nu conduce la apariția unor discriminări
între propriii cetățeni și cetățenii celorlalte state membre ori
persoane care își au domiciliul sau reședința obișnuită pe
teritoriul unui stat membru.
Celelalte prevederi din Constituție și din Convenție invocate
în susținerea excepției nu au incidență în cauză.

MONITORUL OFICIAL AL ROMÂNIEI, PARTEA I, Nr. 109/24.II.2009

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7, 8 și 53 din Ordonanța de urgență a Guvernului nr. 51/2008
privind ajutorul public judiciar în materie civilă, excepție ridicată de Nistor Isai Faur și Gigel Dascălu în Dosarul nr. 12.393/55/2007
al Judecătoriei Arad — Secția civilă, precum și în dosarele nr. 6.989/55/2007, nr. 4.786/55/2007, nr. 11.083/55/2007,
nr. 122/108/2008, nr. 1.719/108/2008 și nr. 2.988/108/2007 ale Tribunalului Arad — Secția civilă.
Definitivă și general obligatorie.
Pronunțată în ședința publică din data de 20 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului formularelor ăAdeverință de venit”
și ăCerere de eliberare a unei adeverințe de venit” pentru persoane fizice
În temeiul prevederilor Ordonanței Guvernului nr. 33/2002 privind reglementarea eliberării certificatelor și adeverințelor de
către autoritățile publice centrale și locale, aprobată cu modificări prin Legea nr. 223/2002,
în temeiul prevederilor art. 12 alin. (3) din Hotărârea Guvernului nr. 495/2007 privind organizarea și funcționarea Agenției
Naționale de Administrare Fiscală, cu modificările și completările ulterioare,
în temeiul prevederilor art. 228 alin. (2) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă modelul și conținutul următoarelor
formulare, prevăzute în anexa nr. 1:
1. ăAdeverință de venit”, cod 14.13.21.13;
2. ăCerere de eliberare a unei adeverințe de venit”, cod
14.13.25.13.
Art. 2. — Adeverința de venit atestă veniturile impozabile
anuale realizate sau estimate, existente în evidența fiscală, la
data solicitării, pe baza datelor declarate de persoanele fizice
sau de plătitorii de venituri.
Art. 3. — Procedura de completare a formularului menționat
la art. 1 pct. 1 este prevăzută în anexa nr. 2.
Art. 4. — Caracteristicile de tipărire, modul de difuzare, de
utilizare și de păstrare a formularelor menționate la art. 1 sunt
prevăzute în anexa nr. 3.

Art. 5. — Anexele nr. 1—3 fac parte integrantă din prezentul
ordin.
Art. 6. — La data intrării în vigoare a prezentului ordin orice
dispoziție contrară se abrogă.
Art. 7. — Direcția generală proceduri pentru administrarea
veniturilor, Direcția generală de tehnologia informației din cadrul
Agenției Naționale de Administrare Fiscală, precum și direcțiile
generale ale finanțelor publice județene și a municipiului
București vor duce la îndeplinire prevederile prezentului ordin.
Art. 8. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 17 februarie 2009.
Nr. 193.

14

MONITORUL OFICIAL AL ROMÂNIEI, PARTEA I, Nr. 109/24.II.2009
ANEXA Nr. 1

Ministerul Finanțelor Publice
Agenția Națională de Administrare Fiscală
Direcția Generală a Finanțelor Publice a Județului .................

Nr. de înregistrare
Data emiterii
/

...
/

..

Administrația Finanțelor Publice ........................
ADEVERINȚĂ DE VENIT

pe anul ..........................
Ca urmare a Cererii nr. .............. din data de ..................., se atestă faptul că dl/dna ........................................................................,
cu domiciliul fiscal în ........................................, str. .............................................. nr. ......., bl. ......., sc. ..., et. ....., ap. .....,
județul/sectorul ..............................., CNP/NIF ..................................................., figurează în evidența fiscală cu următoarele venituri
impozabile/nu figurează în evidența fiscală cu venituri impozabile:
Nr.
crt.

Documentul care atestă
venitul impozabil

Categoria de venit

Tip venit
(realizat/estimat)

Venit impozabil
— lei —

Impozit
— lei —

0

1

2

3

4

5

S-a eliberat prezenta adeverință spre a-i servi la ........................................*) și este valabilă 90 de zile de la data emiterii.

Conducătorul unității
Numele și prenumele .....................
Semnătura .......................
L.S.

Întocmit
Numele și prenumele .....................
Semnătura .......................

cod 14.13.21.13
Număr de operator de date cu caracter personal —1067.
*) În cazul adeverințelor solicitate în conformitate cu prevederile art. 6 alin. (5) lit. b) din Normele metodologice de aplicare a Ordonanței de urgență a
Guvernului nr. 148/2005 privind susținerea familiei în vederea creșterii copilului, aprobate prin Hotărârea Guvernului nr. 1.025/2006, cu modificările și completările
ulterioare, se va completa următorul text: ăstabilirea bazei de calcul a indemnizației pentru creșterea copilului”.

Nr. ..................................../........................
CERERE DE ELIBERARE A UNEI ADEVERINȚE DE VENIT

Subsemnatul/Subsemnata ................................................................... CNP/NIF ....................................................................,
cu domiciliul fiscal în ........................................, str. .............................................. nr. ......., bl. ......., sc. ..., et. ....., ap. .....,
județul/sectorul ..........................., cod poștal ................................, telefon ..............................., fax ..............................,
reprezentat/reprezentantă prin dl/dna ................................................................., CNP/NIF .....................................................,
cu domiciliul fiscal în ........................................, str. .............................................. nr. ......., bl. ......., sc. ..., et. ....., ap. .....,
județul/sectorul .........................................., cod poștal .................................., posesorul/posesoarea documentului de identitate
seria ........... nr. .............................., eliberat de ...........................................,
solicit eliberarea unei adeverințe privind situația veniturilor impozabile pe anul .............., pentru a servi la
................................................................... .
Numele și prenumele .....................................

cod 14.13.25.13
Număr de operator de date cu caracter personal —1067.

Semnătura ..........................
Data ....................................

MONITORUL OFICIAL AL ROMÂNIEI, PARTEA I, Nr. 109/24.II.2009

15
ANEXA Nr. 2

Procedura de completare a formularului ăAdeverință de venit”, cod 14.13.21.13
1. Formularul ăAdeverință de venit” reprezintă documentul
prin care se atestă faptul că o persoană fizică figurează în
evidența fiscală, constituită pe baza declarațiilor depuse, cu
venituri realizate/estimate privind un an fiscal.
2. Adeverința de venit se eliberează de organul fiscal
competent, conform legii, la solicitarea persoanelor fizice, pe
baza formularului ăCerere de eliberare a unei adeverințe de
venit”, cod 14.13.25.13.
3. Prin organ fiscal competent se înțelege:
a) organul fiscal în a cărui rază teritorială contribuabilul are
adresa unde își are domiciliul, potrivit legii, sau adresa unde
locuiește efectiv, în cazul în care aceasta este diferită de
domiciliu, pentru persoanele fizice care au domiciliul fiscal în
România;
b) organul fiscal în a cărui rază teritorială se află sursa de
venit, pentru ceilalți contribuabili persoane fizice.
4. Adeverința de venit se completează cu date privind venitul
impozabil realizat într-un an fiscal, pe baza informațiilor
existente în evidența fiscală, constituită pe baza declarațiilor
depuse.
În situația în care, la data solicitării, în evidența fiscală nu
există informații privind venitul impozabil realizat pentru perioada

solicitată, adeverința de venit se completează cu venitul
impozabil estimat, luat în calcul pentru stabilirea plăților
anticipate cu titlu de impozit.
Completarea tabelului din formular se face după cum
urmează:
— col. 1 ăDocumentul care atestă venitul impozabil” — se
înscriu denumirea, numărul și data documentului din care
rezultă venitul impozabil realizat/estimat;
— col. 2 ăCategoria de venit” — se înscrie natura venitului
realizat/estimat (de exemplu, venituri comerciale, venituri din
profesii libere, venituri din drepturi de proprietate intelectuală
etc.);
— col. 3 ăTip venit (realizat/estimat)” — se înscrie sintagma
ăvenit realizat” sau ăvenit estimat”, după caz, pe rândul
corespunzător categoriei de venit;
— col. 4 ăVenit impozabil” — se înscrie suma reprezentând
venitul impozabil corespunzător categoriei de venit, declarat de
persoana fizică sau de plătitorul de venit, potrivit legii;
— col. 5 ăImpozit” — se înscrie suma reprezentând impozitul
pe venit datorat, stabilit de organul fiscal sau de plătitorii de
venit, corespunzător venitului impozabil.
ANEXA Nr. 3

Caracteristicile de tipărire, modul de difuzare, de utilizare și de păstrare a formularelor
a) Adeverință de venit
1. Denumirea: Adeverință de venit
2. Codul: 14.13.21.13
3. Formatul: A4/t1
4. Caracteristici de tipărire: se poate utiliza și echipament
informatic pentru editare și completare, cu adaptări adecvate
situației contribuabilului.
5. Se difuzează: gratuit.
6. Se utilizează: la atestarea veniturilor impozabile declarate
de contribuabil sau plătitorii de venituri, aflate în evidența fiscală
pentru persoanele fizice.
7. Se întocmește în două exemplare de către:
a) organul fiscal în a cărui rază teritorială contribuabilul are
adresa unde își are domiciliul, potrivit legii, sau adresa unde
locuiește efectiv, în cazul în care aceasta este diferită de
domiciliu, pentru persoanele fizice care au domiciliul fiscal în
România;
b) organul fiscal în a cărui rază teritorială se află sursa de
venit, pentru ceilalți contribuabili persoane fizice.
8. Circulă: — copia la organul fiscal competent;
— originalul la contribuabil.
9. Se arhivează: la organul fiscal emitent.

b) Cerere de eliberare a unei adeverințe de venit
1. Denumirea: Cerere de eliberare a unei adeverințe de venit
2. Codul: 14.13.25.13
3. Formatul: A4/t1
4. U/M: seturi
5. Caracteristici de tipărire: se tipărește pe o singură față.
6. Se difuzează: gratuit.
7. Se utilizează: la solicitarea eliberării unei adeverințe de
venit pentru persoane fizice.
8. Se întocmește în două exemplare.
9. Circulă:
— originalul la:
a) organul fiscal în a cărui rază teritorială contribuabilul are
adresa unde își are domiciliul, potrivit legii, sau adresa unde
locuiește efectiv, în cazul în care aceasta este diferită de
domiciliu, pentru persoanele fizice care au domiciliul fiscal în
România;
b) organul fiscal în a cărui rază teritorială se află sursa de
venit, pentru ceilalți contribuabili persoane fizice;
— copia la contribuabil.
10. Se arhivează: la organul fiscal competent.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 109/24.II.2009 conține 16 pagini.

Prețul: 3,20 lei

&JUYDGY|428317|
ISSN 1453—4495

