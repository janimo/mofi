PARTEA I

Anul 177 (XXI) — Nr. 75

Luni, 9 februarie 2009

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 1.361 din 11 decembrie 2008 referitoare la
excepția de neconstituționalitate a dispozițiilor art. 6,
art. 7 și art. 10—12 din Ordonanța de urgență a
Guvernului nr. 57/2007 privind regimul ariilor naturale
protejate, conservarea habitatelor naturale, a florei și
faunei sălbatice ..........................................................

2–3

Decizia nr. 1.362 din 11 decembrie 2008 referitoare la
excepția de neconstituționalitate a dispozițiilor
art. 3712 alin. 3 din Codul de procedură civilă............

3–5

Decizia nr. 1.363 din 11 decembrie 2008 privind excepția de
neconstituționalitate a dispozițiilor art. 302 din Codul
de procedură civilă ....................................................

5–6

Decizia nr. 1.364 din 11 decembrie 2008 referitoare la
excepția de neconstituționalitate a dispozițiilor
art. 4041 și art. 4042 din Codul de procedură civilă ....

6–7

HOTĂRÂRI ALE GUVERNULUI ROMÂNIEI
57.

— Hotărâre privind organizarea și funcționarea
Ministerului Mediului ..................................................

8–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
92.

— Ordin al ministrului transporturilor și infrastructurii
pentru modificarea Ordinului ministrului transporturilor,
construcțiilor și turismului nr. 954/2005 privind
aprobarea tarifelor pentru prestațiile de servicii
specifice efectuate de Agenția Română de Salvare a
Vieții Omenești pe Mare — ARSVOM ........................

15–16

ACTE ALE BĂNCII NAȚIONALE A ROMÂNIEI
5.

— Circulară privind nivelul ratei dobânzii de referință a
Băncii Naționale a României valabil în luna februarie
2009 ..........................................................................

16

2

MONITORUL OFICIAL AL ROMÂNIEI, PARTEA I, Nr. 75/9.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.361
din 11 decembrie 2008

referitoare la excepția de neconstituționalitate a dispozițiilor art. 6, art. 7 și art. 10—12
din Ordonanța de urgență a Guvernului nr. 57/2007 privind regimul ariilor naturale protejate,
conservarea habitatelor naturale, a florei și faunei sălbatice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 6, art. 7 și art. 10—12 din Ordonanța de
urgență a Guvernului nr. 57/2007 privind regimul ariilor naturale
protejate, conservarea habitatelor naturale, a florei și faunei
sălbatice, excepție ridicată de Asociația Obștea Moșnenilor
Cheia-Olănești în Dosarul nr. 9.346/288/2007 al Judecătoriei
Râmnicu Vâlcea.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2008, pronunțată în Dosarul
nr. 9.346/288/2007, Judecătoria Râmnicu Vâlcea a sesizat
Curtea Constituțională cu excepția de neconstituționalitate
a dispozițiilor art. 6, art. 7 și art. 10—12 din Ordonanța de
urgență a Guvernului nr. 57/2007 privind regimul ariilor
naturale protejate, conservarea habitatelor naturale, a florei
și faunei sălbatice, excepție ridicată de Asociația Obștea
Moșnenilor Cheia-Olănești într-o cauză având ca obiect o
acțiune în constatare.
În motivarea excepției de neconstituționalitate autoarea
acesteia susține că instituirea regimului de arie naturală
protejată s-a făcut cu încălcarea dreptului său de proprietate,
contrar dispozițiilor art. 44 alin. (1) teza întâi și alin. (2) teza întâi,
ale art. 136 alin. (1) și (5) din Constituție, ale art. 1 paragraful 1
din Primul Protocol adițional la Convenția pentru apărarea
drepturilor omului și a libertăților fundamentale și ale art. 17 din
Carta drepturilor fundamentale a Uniunii Europene. Caracterul
inviolabil al proprietății are funcția de a împiedica abuzurile
autorităților publice, iar ingerința acestora în sfera dreptului de
proprietate privată, având ca efect pierderea sau restrângerea
dreptului, nu este posibilă decât prin expropriere pentru cauze
de utilitate publică.
Judecătoria Râmnicu Vâlcea apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.

Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, concluziile
procurorului, dispozițiile criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 6,
7, 10—12 din Ordonanța de urgență a Guvernului nr. 57/2007
privind regimul ariilor naturale protejate, conservarea habitatelor
naturale, a florei și faunei sălbatice, publicată în Monitorul Oficial
al României, Partea I, nr. 442 din 29 iunie 2007, al căror cuprins
este următorul:
— Art. 6: ăInstituirea regimului de arie naturală protejată este
prioritară în raport cu orice alte obiective, cu excepția celor care
privesc:
a) asigurarea securității naționale;
b) asigurarea securității, sănătății oamenilor și animalelor;
c) prevenirea unor catastrofe naturale.”;
— Art. 7: ăRegimul de protecție se stabilește indiferent de
destinația terenului și de deținător, iar respectarea acestuia este
obligatorie în conformitate cu prevederile prezentei ordonanțe
de urgență, precum și cu alte dispoziții legale în materie.”;
— Art. 10: ăModul de constituire și de administrare a ariilor
naturale protejate va lua în considerare interesele comunităților
locale, facilitându-se participarea reprezentanților acestora în
consiliile consultative pentru aplicarea măsurilor de protecție,
conservare și utilizare durabilă a resurselor naturale,
încurajându-se menținerea practicilor și cunoștințelor
tradiționale locale în valorificarea acestor resurse, în beneficiul
comunităților locale.”;
— Art. 11: ă(1) Documentația necesară în vederea instituirii
regimului de arie naturală protejată de interes național trebuie să
cuprindă:
a) studiul de fundamentare științifică;
b) documentația cadastrală cu limitele ariei naturale
protejate, cu evidențierea categoriilor de folosință a terenurilor;
c) avizul Academiei Române.
(2) Normativul de conținut al documentației necesare în
vederea instituirii regimului de arie naturală protejată de interes
național se stabilește de către autoritatea publică centrală pentru
protecția mediului și se aprobă prin ordin al conducătorului
acesteia, în termen de 90 de zile de la data intrării în vigoare a
prezentei ordonanțe de urgență.
(3) Pentru propunerile de situri de importanță comunitară și
pentru ariile de protecție specială avifaunistică se completează
Formularul Standard Natura 2000 stabilit de Comisia Europeană
prin Decizia 97/266/CE și adoptat prin Ordinul ministrului
mediului și gospodăririi apelor nr. 207/2006 privind aprobarea
conținutului Formularului Standard Natura 2000 și a manualului
de completare al acestuia.”;

MONITORUL OFICIAL AL ROMÂNIEI, PARTEA I, Nr. 75/9.II.2009
— Art. 12: ă(1) În momentul primirii documentației necesare
instituirii regimului de arie naturală protejată, autoritățile
competente pentru protecția mediului trebuie să înștiințeze
deținătorii și administratorii de terenuri și să inițieze consultări
cu toți factorii interesați.
(2) Până la finalizarea procedurii de instituire a regimului de
protecție a ariilor naturale protejate, deținătorii bunurilor cu
valoare de patrimoniu natural, indiferent de destinația terenurilor,
vor aplica și vor respecta măsurile de protecție, conservare și
utilizare stabilite cu caracter provizoriu de autoritățile
competente pentru protecția mediului, în condițiile prezentei
ordonanțe de urgență.”
Dispozițiile pretins încălcate sunt cuprinse la art. 44 alin. (1)
teza întâi și alin. (2) teza întâi referitoare la garantarea și
ocrotirea dreptului de proprietate privată, precum și art. 136
alin. (5) referitoare la caracterul inviolabil al proprietății private,
din Constituție, art. 1 paragraful 1 din Primul Protocol adițional
la Convenția pentru apărarea drepturilor omului și a libertăților
fundamentale și art. 17 din Carta drepturilor fundamentale a
Uniunii Europene.
În esență, autorul excepției susține că dispozițiile criticate
instituie regimul de arie naturală protejată prin încălcarea
dreptului său de proprietate.
Curtea reține că, așa cum rezultă din cuprinsul art. 1 din
Ordonanța de urgență a Guvernului nr. 57/2007, scopul
reglementării îl constituie garantarea conservării și utilizării
patrimoniului natural, care este un obiectiv de interes public
major, ceea ce îi conferă legiuitorului legitimarea constituțională
să instituie un regim special al ariilor naturale protejate, în
temeiul dispozițiilor art. 44 alin. (1) teza a doua din Constituție,
care prevăd că limitele dreptului de proprietate se stabilesc prin

3

lege. Limitarea dreptului de proprietate poate, în principiu, să
restrângă exercițiul dreptului de proprietate, însă cu respectarea
cerințelor impuse de art. 53 alin. (2) din Constituție, și anume ca
restrângerea să fie necesară într-o societate democratică, să fie
proporțională cu situația care a creat-o și fără să aducă atingere
existenței dreptului.
Curtea reține că restrângerea exercițiului dreptului de
proprietate este justificată. Astfel, din nota de fundamentare a
ordonanței menționate rezultă că Guvernul a avut în vedere
obligația României ce decurge din angajamentele asumate în
procesul de aderare la Uniunea Europeană, de armonizare a
legislației naționale în domeniul protecției naturii cu legislația
Uniunii. În plus, din conținutul Ordonanței de urgență a
Guvernului nr. 57/2007 rezultă că obiectivul conservării și
utilizării patrimoniului natural depășește sfera interesul național.
În acest sens, la art. 5 alin. (1) stabilește existența unor arii
naturale protejate de interes internațional și comunitar, pe lângă
cele de interes național. De asemenea, Curtea constată că
restrângerea exercițiului dreptului de proprietate privată nu
afectează existența dreptului de proprietate, ale cărui
prerogative pot fi exercitate, însă în anumite limite. Astfel, art. 22
alin. (6) din ordonanță prevede că în zonele de protecție
integrală, de conservare durabilă și de management durabil pot
fi utilizate rațional pajiștile pentru cosit sau pășunat numai cu
animale domestice ale proprietarilor terenurilor protejate. Mai
mult, actul normativ prevede că proprietarii terenurilor cuprinse
în ariile naturale protejate beneficiază de plata unor compensații
pentru pierderile generate prin respectarea prevederilor
restrictive din planul de management.
Față de toate acestea Curtea urmează să respingă excepția
de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 6, art. 7 și art. 10—12 din Ordonanța de urgență a Guvernului nr. 57/2007
privind regimul ariilor naturale protejate, conservarea habitatelor naturale, a florei și faunei sălbatice, excepție ridicată de Asociația
Obștea Moșnenilor Cheia-Olănești în Dosarul nr. 9.346/288/2007 al Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu
CURTEA CONSTITUȚIONALĂ

D E C I Z I A Nr. 1.362
din 11 decembrie 2008

referitoare la excepția de neconstituționalitate a dispozițiilor art. 3712 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 3712 alin. 3 din Codul de procedură civilă,
excepție ridicată de Societatea Comercială ăHoffer Impex” —
S.R.L. din Iași în Dosarul nr. 5.605/245/2008 al Judecătoriei Iași.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 75/9.II.2009
C U R T E A,

având în vedere actele și lucrările dosarului, reține următoarele:
Prin Încheierea din 30 mai 2007, pronunțată în Dosarul
nr. 5.605/245/2008, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 3712 alin. 3 din Codul de procedură civilă,
excepție ridicată de Societatea Comercială ăHoffer Impex” —
S.R.L. din Iași într-o cauză având ca obiect o contestație la
executare.
În motivarea excepției de neconstituționalitate autoarea
acesteia susține că prevederile art. 3712 alin. 3 din Codul de
procedură civilă încalcă dispozițiile art. 21 alin. (3) și art. 125,
precum și ale art. 6 din Convenția pentru apărarea drepturilor
omului și a libertăților fundamentale, deoarece permit organului
de executare să modifice titlul executoriu, deși numai instanțele
de judecată pot pronunța hotărâri judecătorești. Astfel, se aduce
atingere dreptului la apărare al debitorului și principiului
contradictorialității. Pentru garantarea accesului liber la justiție
legiuitorul trebuie să adopte reguli de procedură clare, care să
precizeze condițiile și termenele în care justițiabilii își pot
exercita drepturile procesuale. Altminteri, executorul
judecătoresc este obligat să stabilească reguli procedurale, pe
cale jurisprudențială, ceea ce contravine dispozițiilor art. 1
alin. (4) din Constituție.
Judecătoria
Iași
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile ce formează
obiectul excepției de neconstituționalitate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, concluziile
procurorului, dispozițiile criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3712 alin. 3 din Codul de procedură civilă, care au
următorul conținut:
— Art. 3712 alin. 3: ăDacă titlul executoriu conține suficiente
criterii în funcție de care organul de executare poate actualiza
valoarea obligației stabilite în bani, indiferent de natura ei, se va
proceda și la actualizarea ei. În cazul în care titlul executoriu nu
conține niciun criteriu, organul de executare va proceda la
actualizare în funcție de cursul monedei în care se face plata,
determinat de data plății efective a obligației cuprinse în titlul
executoriu.”
Deși autoarea excepției critică dispozițiile legale ca fiind
contrare dispozițiilor art. 125 din Constituție referitoare la statutul
judecătorilor, se constată că, în realitate, critica sa privește
dispozițiile art. 126 din Constituție referitoare la instanțele
judecătorești. Critica de neconstituționalitate vizează și
dispozițiile cuprinse la art. 1 alin. (4) referitor la principiul
separației și echilibrului puterilor în stat, art. 21 referitor la liberul

acces la justiție, art. 24 alin. (1) referitor la dreptul la apărare din
Constituție, precum și la art. 6 din Convenția pentru apărarea
drepturilor omului și a libertăților fundamentale referitor la
accesul la justiție.
Curtea reține că dispozițiile cuprinse în art. 3712 alin. 3 din
Codul de procedură civilă nu reglementează o procedură de
competența instanțelor judecătorești, ci o procedură
execuțională, dată în mod firesc în sarcina organului de
executare. În cadrul acestei proceduri executorul judecătoresc
nu are de soluționat un litigiu, ci de stabilit valoarea actualizată
a obligațiilor de plată, potrivit elementelor și criteriilor cuprinse în
titlul executoriu. Operația de actualizare efectuată de executorul
judecătoresc întrunește elementele unui act juridic administrativ,
împotriva căruia persoana care se consideră vătămată în
drepturile sale — debitorul sau creditorul obligației de plată —
are deschisă calea contestației la executare, potrivit art. 399—
404 din Codul de procedură civilă. Pe cale de consecință,
Curtea constată că este neîntemeiată critica de
neconstituționalitate potrivit căreia dispozițiile supuse controlului
încălcă dispozițiile art. 126 din Constituție.
Referitor la criticile de neconstituționalitate privind încălcarea
dreptului de acces la justiție prevăzut de art. 21 alin. (3) din
Constituție și de art. 6 din Convenția pentru apărarea drepturilor
omului și a libertăților fundamentale, precum și a dreptului la
apărare garantat de art. 24 alin. (1) din Legea fundamentală,
Curtea constată că și acestea sunt nefondate, întrucât în cursul
executării silite debitorul poate fi asistat de un avocat și, în plus,
poate formula contestație la executarea silită, ceea ce dă
expresie atât dreptului său la apărare, dreptului de acces la
justiție, cât și principiului contradictorialității dezbaterilor. De
altfel, acest principiu nici nu ar putea avea relevanță în cauză,
întrucât el este un principiu de valoare legală, iar nu unul de
valoare constituțională.
De asemenea, Curtea Constituțională constată că nu este
încălcat nici art. 1 alin. (4) din Constituție, referitor la principiul
separației și echilibrului puterilor în stat, întrucât prin posibilitatea
organului de executare de a actualiza valoarea obligației stabilite
în bani, în raport de criteriile cuprinse în titlul executoriu sau, în
lipsa acestor criterii, în funcție de cursul monedei în care se face
plata, nu se instituie vreo ingerință a altei autorități în activitatea
autorității judecătorești, ci, dimpotrivă, dă substanță scopului de
ocrotire a drepturilor și libertăților fundamentale ale cetățenilor,
prin reglementarea unei modalități tehnice de echivalare a
obligației stabilite în bani, tocmai pentru a evita perpetuarea unor
litigii care au ca sorginte aceeași obligație, dar a cărei valoare se
schimbă.
În jurisprudența sa, Curtea s-a mai pronunțat asupra
constituționalității dispozițiilor art. 3712 alin. 3 teza finală din
Codul de procedură civilă. De exemplu: deciziile nr. 177 din
18 iunie 2002, publicată în Monitorul Oficial al României,
Partea I, nr. 520 din 18 iulie 2002, și nr. 188 din 8 mai 2003,
publicată în Monitorul Oficial al României, Partea I, nr. 426 din
18 iunie 2003. Precizăm că, deși Curtea s-a pronunțat doar
asupra tezei întâi a art. 3712 alin. 3 din Codul de procedură
civilă, dispozițiile cuprinse în teza a doua privesc tot aspecte ce
țin de actualizarea obligației stabilite în bani.
Întrucât nu au intervenit elemente noi, care să justifice
modificarea jurisprudenței, considerentele acelor decizii își
mențin valabilitatea și în cauza de față, astfel încât excepția de
neconstituționalitate privind dispozițiile art. 3712 alin. 3 din Codul
de procedură civilă urmează să fie respinsă.

MONITORUL OFICIAL AL ROMÂNIEI, PARTEA I, Nr. 75/9.II.2009

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3712 alin. 3 din Codul de procedură civilă, excepție ridicată
de Societatea Comercială ăHoffer Impex” — S.R.L din Iași în Dosarul nr. 5.605/245/2008 al Judecătoriei Iași.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

CURTEA CONSTITUȚIONALĂ

D E C I Z I A Nr. 1.363
din 11 decembrie 2008

privind excepția de neconstituționalitate a dispozițiilor art. 302 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 302 din Codul de procedură civilă, excepție
ridicată de Societatea Comercială ăCustomline Construct” —
S.R.L. din Timișoara în Dosarul nr. 35.347/3/2007 al Curții de
Apel București — Secția a V-a comercială.
La apelul nominal răspunde ăGeneral Group Expert” —
S.R.L. din Timișoara, reprezentată prin Livia Toma, consilier
juridic, lipsind celelalte părți, față de care procedura de citare
este legal îndeplinită.
Cauza fiind în stare de judecată, partea prezentă a solicitat
respingerea excepției de neconstituționalitate.
Reprezentantul Ministerului Public, având cuvântul, pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2008, pronunțată în Dosarul
nr. 35.347/3/2007, Curtea de Apel București — Secția a V-a
comercială a sesizat Curtea Constituțională cu excepția de
neconstituționalitate a dispozițiilor art. 302 din Codul de
procedură civilă, excepție ridicată de Societatea Comercială
ăCustomline Construct” — S.R.L. din Timișoara într-o cauză
având ca obiect procedura insolvenței declanșată împotriva unei
societăți comerciale.
În motivarea excepției de neconstituționalitate autoarea
acesteia susține că prevederile art. 302 din Codul de procedură
civilă încalcă dispozițiile art. 16, 20, 21, 22, 24 și 53 din
Constituție și ale art. 6 din Convenția pentru apărarea drepturilor
omului și a libertăților fundamentale, deoarece sancționarea

recurentului cu nulitatea recursului depus la instanța competentă
să îl soluționeze reprezintă o restrângere excesivă a dreptului de
acces la justiție și la un proces echitabil.
Curtea de Apel București — Secția a V-a comercială
apreciază că dispozițiile art. 302 din Codul de procedură civilă
contravin cerințelor impuse de dreptul comunitar, potrivit cărora
instituirea de către legiuitorul național a unei obligații
procedurale pur formale, de a cărei respectare depinde
validitatea respectivului act, este de natură să îngrădească
dreptul recurentului de acces liber la justiție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este inadmisibilă, deoarece prin Decizia
nr. 737 din 24 iunie 2008 Curtea Constituțională a decis că
dispozițiile art. 302 din Codul de procedură civilă sunt
neconstituționale în partea care prevede ăsub sancțiunea
nulității”.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, susținerile
părții prezente, concluziile procurorului, dispozițiile criticate,
raportate la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 302 din Codul de procedură civilă, care au
următorul conținut: ăRecursul se depune la instanța a cărei
hotărâre se atacă, sub sancțiunea nulității.”
Excepția de neconstituționalitate se întemeiază pe
prevederile constituționale ale art. 16 referitor la egalitatea în
drepturi, art. 20 referitor la tratatele internaționale privind

6

MONITORUL OFICIAL AL ROMÂNIEI, PARTEA I, Nr. 75/9.II.2009

drepturile omului, art. 21 referitor la accesul liber la justiție,
art. 22 referitor la dreptul la viață și la integritate fizică și psihică,
art. 24 referitor la dreptul la apărare și art. 53 referitor la
restrângerea exercițiului unor drepturi sau al unor libertăți,
precum și pe cele ale art. 6 din Convenția pentru apărarea
drepturilor omului și a libertăților fundamentale.
Asupra constituționalității dispozițiilor art. 302 din Codul de
procedură civilă Curtea Constituțională s-a pronunțat prin
Decizia nr. 737 din 24 iunie 2008, publicată în Monitorul Oficial
al României, Partea I, nr. 562 din 25 iulie 2008. Prin această
decizie Curtea a admis excepția de neconstituționalitate și a
constatat că dispoziția ăsub sancțiunea nulității” din art. 320 din
Codul de procedură civilă este neconstituțională.
În considerentele acelei decizii, Curtea a statuat că
ăprevederea cuprinsă în art. 302 din Codul de procedură civilă,
prin care se sancționează cu nulitate absolută depunerea
recursului la altă instanță decât aceea a cărei hotărâre se atacă,
apare ca un formalism inacceptabil de rigid, de natură să
afecteze grav efectivitatea exercitării căii de atac și să restrângă
nejustificat accesul liber la justiție. Sancțiunea este cu atât mai
nejustificată cu cât eroarea depunerii recursului la însăși
instanța competentă să judece recursul ori la altă instanță decât
aceea a cărei hotărâre se atacă este imputabilă nu numai

recurentului, ci și magistratului sau funcționarului care primește
cererea de recurs greșit îndreptată, deși are posibilitatea să-l
îndrume pe cel în cauză în sensul prevăzut de lege”. Curtea a
mai reținut că aplicarea principiilor constituționale privind
accesul liber la justiție și folosirea căilor de atac impune ca
cererile greșit îndreptate să fie transmise jurisdicției competente
să le soluționeze. În sistemul Codului de procedură civilă
recursul este conceput ca o cale extraordinară de atac, ca un
ultim nivel de jurisdicție în care părțile în litigiu își pot apăra
drepturile lor subiective, înlăturând efectele hotărârilor
pronunțate în condițiile cazurilor de nelegalitate prevăzute de
art. 304 din Codul de procedură civilă. Or, instituirea sancțiunii
nulității pentru neîndeplinirea cerinței prevăzute de textul
analizat îl lipsește pe acesta, fără o justificare rezonabilă, de
posibilitatea de a se examina, pe calea recursului, susținerile
sale întemeiate privind modul eronat prin care s-a soluționat,
prin hotărârea atacată, litigiul în care este parte.
Față de cele arătate, întrucât Curtea a constatat, printr-o
decizie anterioară, neconstituționalitatea dispoziției legale
criticate, aceasta, în temeiul art. 29 alin. (3) din Legea
nr. 47/1992, nu mai poate face obiectul unei excepții de
neconstituționalitate, operând o cauză de inadmisibilitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 302 din Codul de procedură civilă, excepție
ridicată de Societatea Comercială ăCustomline Construct” — S.R.L. din Timișoara în Dosarul nr. 35.347/3/2007 al Curții de Apel
București — Secția a V-a comercială.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

CURTEA CONSTITUȚIONALĂ

D E C I Z I A Nr. 1.364
din 11 decembrie 2008

referitoare la excepția de neconstituționalitate a dispozițiilor art. 4041 și art. 4042
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate a
dispozițiilor art. 4041 și art. 4042 din Codul de procedură civilă,
excepție ridicată de Societatea Comercială ăPioneer Transport” —
S.R.L. din Timișoara în Dosarul nr. 4.354/328/2007 al Judecătoriei
Turda.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 75/9.II.2009
C U R T E A,

având în vedere actele și lucrările dosarului, reține următoarele:
Prin Încheierea din 3 iulie 2008, pronunțată în Dosarul
nr. 4.354/328/2007, Judecătoria Turda a sesizat Curtea
Constituțională cu excepția de neconstituționalitate a
dispozițiilor art. 4041 și art. 4042 din Codul de procedură
civilă, excepție ridicată de Societatea Comercială ăPioneer
Transport” — S.R.L. din Timișoara într-o cauză având ca obiect
o contestație la executare.
În motivarea excepției de neconstituționalitate autoarea
acesteia susține că prevederile art. 4041 și art. 4042 din Codul
de procedură civilă sunt contrare dispozițiilor constituționale ale
art. 16 alin. (1) și (2), art. 20, art. 21, art. 24, art. 53, art. 124 și
art. 129. Astfel, este încălcat dreptul la apărare al creditorului,
deoarece desființarea formelor de executare nu este de natură
să determine, în mod automat, restabilirea situației anterioare,
întrucât aceasta se poate dispune numai în cadrul unui proces.
Dispozițiile criticate nu permit creditorului să uzeze de toate căile
de atac pentru a se apăra, dar ele permit debitorului să obțină
un nou titlu executoriu împotriva creditorului, fără a recurge la
competența de drept comun a instanțelor de judecată.
Judecătoria Turda apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile ce formează
obiectul excepției de neconstituționalitate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, concluziile
procurorului, dispozițiile criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

7

Obiectul excepției de neconstituționalitate îl constituie
dispozițiile art. 4041 și art. 4042 din Codul de procedură civilă,
dispoziții referitoare la întoarcerea executării silite.
Autorul excepției susține că dispozițiile de lege criticate
încalcă prevederile constituționale cuprinse în art. 16 alin. (1)
și (2) referitoare la egalitatea în drepturi, art 20 referitor la
tratatele internaționale privind drepturile omului, art. 21 referitor
la accesul liber la justiție, art. 24 referitor la dreptul la apărare,
art. 53 referitor la restrângerea exercițiului unor drepturi sau al
unor libertăți, art. 124 referitor la înfăptuirea justiției și art. 129
referitor la folosirea căilor de atac.
Examinând excepția de neconstituționalitate, Curtea reține
că, prin Decizia nr. 467 din 28 octombrie 2004, publicată în
Monitorul Oficial al României, Partea I, nr. 1.084 din
22 noiembrie 2004, a statuat că ădispozițiile art. 4041 din Codul
de procedură civilă se referă exclusiv la cazurile în care a fost
desființat titlul executoriu sau însăși executarea silită.
Desființarea acestor acte putea fi dispusă numai de instanța
judecătorească, în urma examinării temeiniciei și legalități lor.
La soluționarea cererii de întoarcere a executării, de asemenea,
numai instanțele judecătorești sunt competente să stabilească
dacă cel care o solicită este sau nu îndreptățit să obțină
restituirea bunului ori a valorii luate prin executarea silită. În
această privință, art. 4041 alin. 2 din Codul de procedură civilă
prevede că «Bunurile asupra cărora s-a făcut executarea se vor
restitui celui îndreptățit». Creditorul are dreptul neîngrădit de a
cere în justiție valorificarea creanțelor sale și, la nevoie,
executarea silită a acestora, iar debitorul și orice altă persoană
interesată au dreptul să conteste, tot în justiție, titlul executoriu
și executarea silită însăși”.
Pe de altă parte, în jurisprudența sa, prin Decizia nr. 227 din
18 mai 2004, publicată în Monitorul Oficial al României, Partea I,
nr. 482 din 28 mai 2004, Curtea a reținut că ăprocedura
contestației la executare asigură garanții suficiente pentru
protecția dreptului de proprietate al tuturor părților implicate în
proces, prin însuși faptul că le oferă posibilitatea de a contesta
executarea, de a solicita suspendarea acesteia, iar, în cazul
admiterii contestației și desființării titlului executoriu sau a înseși
executării silite, persoanele interesate au dreptul la întoarcerea
executării prin restabilirea situației anterioare acesteia”.
Întrucât nu au intervenit elemente noi care să justifice
schimbarea jurisprudenței Curții Constituționale în această
materie, cele statuate prin deciziile menționate își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4041 și art. 4042 din Codul de procedură civilă, excepție
ridicată de Societatea Comercială ăPioneer Transport” — S.R.L. din Timișoara în Dosarul nr. 4.354/328/2007 al Judecătoriei Turda.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

8

MONITORUL OFICIAL AL ROMÂNIEI, PARTEA I, Nr. 75/9.II.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind organizarea și funcționarea Ministerului Mediului
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 13 și al art. 19 alin. (1)
din Ordonanța de urgență a Guvernului nr. 221/2008 pentru stabilirea unor măsuri de reorganizare în cadrul administrației publice
centrale,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Ministerul Mediului se organizează și
funcționează ca organ de specialitate al administrației publice
centrale, cu personalitate juridică, în subordinea Guvernului, cu
sediul în municipiul București, Bd. Libertății nr. 12, sectorul 5.
(2) Ministerul Mediului aplică strategia și Programul de
guvernare 2009—2012, aprobat prin Hotărârea Parlamentului
nr. 31/2008 pentru acordarea încrederii Guvernului, în vederea
promovării politicilor în domeniile mediului, gospodăririi apelor
și dezvoltării durabile.
(3) Ministerul Mediului realizează politica în domeniile
mediului și gospodăririi apelor la nivel național, elaborează
strategia și reglementările specifice de dezvoltare și armonizare
a acestor activități în cadrul politicii generale a Guvernului,
asigură și coordonează aplicarea strategiei Guvernului în
domeniile sale de competență, îndeplinind rolul de autoritate de
stat, de sinteză, coordonare și control în aceste domenii.
(4) Ministerul Mediului asigură coordonarea interministerială
a procesului de elaborare a Strategiei naționale de dezvoltare
durabilă, propune adoptarea și urmărește implementarea
acesteia.
(5) Ministerul Mediului coordonează activitatea de integrare
a cerințelor privind protecția mediului în celelalte politici
sectoriale, în concordanță cu cerințele și standardele europene
și internaționale.
(6) Ministerul Mediului este desemnat ca autoritate de
management pentru Programul operațional sectorial pentru
infrastructura de mediu.
Art. 2. — Pentru realizarea obiectivelor din domeniile sale de
activitate, Ministerul Mediului exercită următoarele funcții:
a) de strategie, prin care se elaborează, în conformitate cu
politica Guvernului, Strategia națională de dezvoltare durabilă
și Strategia în domeniul mediului și gospodăririi apelor;
b) de reglementare, prin care se asigură dezvoltarea cadrului
normativ și a celui instituțional pentru realizarea obiectivelor din
domeniile sale de activitate;
c) de administrare, prin care se asigură administrarea
proprietății publice și private a statului, precum și gestionarea
serviciilor pentru care statul este responsabil, în domeniile sale
de activitate;
d) de reprezentare, prin care se asigură, în numele statului
sau al Guvernului, reprezentarea pe plan intern și extern, în
domeniile sale de activitate;
e) de autoritate de stat, prin care se asigură aplicarea și
respectarea reglementărilor legale privind organizarea și
funcționarea instituțiilor care își desfășoară activitatea în
subordinea, sub autoritatea și în coordonarea sa;

f) de coordonare a utilizării asistenței financiare
nerambursabile acordate României de Uniunea Europeană în
domeniul mediului;
g) de gestionare a creditelor externe, altele decât cele
comunitare, în domeniile sale de activitate.
CAPITOLUL II
Atribuții
Art. 3. — (1) În exercitarea funcțiilor sale Ministerul Mediului
are următoarele atribuții principale:
1. asigură implementarea politicilor guvernamentale în
domeniile sale de activitate, potrivit reglementărilor în vigoare;
2. elaborează strategii și politici în domeniile mediului,
gospodăririi apelor și dezvoltării durabile, pe care le supune
Guvernului spre adoptare;
3. propune autorităților competente sau, după caz, stabilește,
în condițiile legii, instrumentele juridice, instituționale,
administrative și economico-financiare pentru stimularea și
accelerarea integrării principiilor și obiectivelor de mediu în
celelalte politici sectoriale;
4. propune și recomandă autorităților competente sau, după
caz, stabilește măsuri care să asigure conformarea politicilor și
programelor de dezvoltare regională și locală cu Strategia
națională de dezvoltare durabilă și cu obiectivele stabilite prin
strategiile pentru protecția mediului și gospodărirea apelor;
5. elaborează documentele de politică publică în domeniile
sale de activitate;
6. elaborează proiecte de acte normative și avizează proiecte
de acte normative elaborate de alte ministere și autorități ale
administrației publice centrale și locale, care privesc sfera sa de
competență;
7. emite acte de reglementare în domeniul său de activitate,
potrivit prevederilor legale;
8. raportează sau, după caz, informează Comisia Europeană
asupra măsurilor legislative adoptate în domeniile reglementate
de acquis-ul comunitar de mediu, potrivit domeniilor sale de
responsabilitate, suplimentar față de procesul de notificare a
măsurilor naționale care transpun acest acquis;
9. coordonează activitatea de avizare, promovare, realizare
și monitorizare a investițiilor de protecție a mediului și de
gospodărire a apelor;
10. coordonează activitatea de administrare a patrimoniului
unităților aflate în subordinea, în coordonarea sau sub
autoritatea sa;
11. fundamentează și elaborează programe privind protecția
mediului și gospodărirea apelor, în scopul asigurării dezvoltării
durabile;
12. asigură, la nivel național, controlul respectării de către
persoanele juridice și fizice a reglementărilor din domeniile
mediului și gospodăririi apelor;

MONITORUL OFICIAL AL ROMÂNIEI, PARTEA I, Nr. 75/9.II.2009
13. reprezintă Guvernul în relațiile cu organisme interne și
internaționale din domeniile mediului, gospodăririi apelor și
dezvoltării durabile;
14. asigură organizarea și dezvoltarea activității de cercetare
științifică și inginerie tehnologică și stabilește conținutul și
prioritățile programelor de dezvoltare și cercetare în domeniile
sale de activitate;
15. asigură, în condițiile legii, elaborarea de studii și cercetări
necesare domeniilor sale de activitate și acționează pentru
valorificarea rezultatelor acestora;
16. asigură, prin compartimentele proprii sau unitățile
subordonate, controlul respectării legislației în domeniile
protecției mediului, gospodăririi apelor și siguranței în exploatare
a barajelor și constată contravențiile pentru nerespectarea
acesteia, aplică sancțiunile și, după caz, sesizează organele de
urmărire penală, potrivit prevederilor legale;
17. organizează evenimente, elaborează și sprijină editarea
publicațiilor de specialitate și de informare din domeniile sale de
activitate;
18. organizează și coordonează elaborarea de studii și
proiecte pentru investiții în domeniile mediului, gospodăririi
apelor, meteorologiei, hidrologiei și hidrogeologiei;
19. identifică și propune indicatori privind dezvoltarea
durabilă, mediul și gospodărirea apelor și colaborează cu
Institutul Național de Statistică în scopul adaptării continue a
statisticii la cerințele naționale și al corelării cu datele statistice
internaționale;
20. inițiază, direct sau prin unitățile aflate în coordonarea ori
sub autoritatea sa, proiecte de parteneriat public-privat,
negociază, semnează și realizează contractele de parteneriat
public-privat, în conformitate cu prevederile legale în domeniu;
21. inițiază, negociază și asigură punerea în aplicare a
prevederilor tratatelor internaționale din sfera sa de competență,
reprezintă interesele statului în diferite instituții și organisme
bilaterale și internaționale și dezvoltă relații de cooperare cu
instituții și organizații similare din alte state, în condițiile legii;
22. întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
23. exercită și alte responsabilități, în conformitate cu
prevederile legislației naționale și ale actelor juridice
internaționale la care România este parte;
24. asigură cadrul juridic și instituțional pentru facilitarea și
stimularea dialogului asupra politicilor, strategiilor și deciziilor
privind mediul și dezvoltarea durabilă;
25. coordonează elaborarea formei finale a poziției României
în promovarea noului acquis de mediu la nivelul Uniunii
Europene;
26. programează, coordonează și monitorizează utilizarea
asistenței financiare nerambursabile acordate României de
Uniunea Europeană în domeniile sale de activitate;
27. asigură accesul publicului la informațiile de mediu,
consultarea și participarea acestuia la luarea deciziilor privind
mediul;
28. inițiază și dezvoltă programe de educație și de instruire
a specialiștilor în domeniul său de activitate, colaborează cu
ministerele, cu celelalte autorități ale administrației publice
centrale și locale, cu instituțiile de învățământ, știință și cultură,
cu reprezentanții mijloacelor de informare a publicului;
29. asigură relația cu Parlamentul României, cu sindicatele și
patronatele din sfera sa de activitate, precum și cu mass-media.

9

(2) Ministerul Mediului îndeplinește orice alte atribuții
prevăzute de actele normative în vigoare.
(3) În exercitarea atribuțiilor sale Ministerul Mediului
colaborează cu celelalte autorități și instituții ale administrației
publice centrale și locale.
Art. 4. — Ministerul Mediului, ca organ de specialitate al
administrației publice centrale, îndeplinește și următoarele
atribuții specifice:
1. solicită autorităților și instituțiilor din cadrul administrației
publice centrale informații necesare elaborării Strategiei
naționale de dezvoltare durabilă în acord cu politica europeană
în materie, elaborează strategia, pe care o supune Guvernului
spre adoptare;
2. solicită autorităților administrației publice centrale rapoarte
cu privire la realizarea obiectivelor Strategiei naționale de
dezvoltare durabilă pe domeniile de responsabilitate ale
acestora și propune, după caz, revizuirea planurilor de acțiune
în scopul atingerii țintelor stabilite prin strategie;
3. coordonează și urmărește implementarea legislației
naționale armonizate cu prevederile și cerințele legislației
comunitare de mediu;
4. coordonează elaborarea și supune aprobării Guvernului
Planul național de acțiune pentru protecția mediului;
5. urmărește implementarea Planului național de acțiune
pentru protecția mediului;
6. aprobă instrucțiuni privind elaborarea planurilor locale și
regionale de acțiune pentru protecția mediului;
7. asigură raportarea indicatorilor de mediu din sistemul
indicatorilor de dezvoltare durabilă la organismele internaționale,
pe baza datelor furnizate de celelalte autorități responsabile de
implementarea strategiilor sectoriale;
8. elaborează, actualizează și urmărește aplicarea
strategiilor, planurilor și programelor naționale sectoriale în
domeniile protecției mediului și gospodăririi apelor, după cum
urmează:
a) Strategia națională și Planul național de acțiune privind
protecția atmosferei;
b) Strategia națională și Planul național de acțiune în
domeniul schimbărilor climatice;
c) Strategia națională și Planul național de gestiune a
deșeurilor;
d) strategiile și planurile naționale privind gestionarea
substanțelor și preparatelor periculoase;
e) Strategia națională și Planul național pentru conservarea
biodiversității;
f) Strategia națională și Planul național privind biosecuritatea;
g) Strategia națională de management al riscului la inundații;
h) Strategia națională și Planul național de acțiune pentru
gospodărirea resurselor de apă;
i) Strategia de management integrat al zonei costiere și
Planul strategic de acțiune pentru reabilitarea și protecția Mării
Negre;
j) Programul național de reducere progresivă a emisiilor de
SO2, NOx, COV și NH3;
k) Programul național de reducere a emisiilor de SO2, NOx
și pulberi provenite din instalațiile mari de ardere;
l) Programul operațional sectorial pentru infrastructura de
mediu;
9. coordonează activitățile în domeniul schimbărilor climatice
în ceea ce privește reducerea emisiilor de gaze cu efect de seră
și adaptarea la efectele schimbărilor climatice;
10. coordonează și monitorizează procesul de implementare
a Schemei de comercializare a certificatelor de emisii de gaze
cu efect de seră;

10

MONITORUL OFICIAL AL ROMÂNIEI, PARTEA I, Nr. 75/9.II.2009

11. coordonează actualizarea anuală a Registrului național
privind inventarul instalațiilor care intră sub incidența
prevederilor legale privind prevenirea și controlul integrat al
poluării și elaborează raportările solicitate de instituțiile
europene și internaționale;
12. îndeplinește funcțiile de secretariat tehnic și administrativ
pentru tratatele, convențiile și acordurile internaționale din
domeniile sale de responsabilitate, precum și de punct focal
național și/sau de autoritate națională competentă pentru
activitățile aflate în coordonarea unor instituții, organisme și
organizații internaționale, în conformitate cu prevederile
tratatelor internaționale la care România este parte;
13. asigură secretariatele comisiilor mixte în domeniul
mediului și gospodăririi apelor, înființate pentru implementarea
acordurilor și convențiilor bilaterale;
14. elaborează și promovează acte normative necesare
punerii în aplicare a prevederilor procedurii de organizare și
coordonare a Schemei de management și audit de mediu
(EMAS), care permite participarea voluntară a organizațiilor la
această schemă;
15. asigură elaborarea de cercetări, studii, prognoze, politici
și strategii în domeniul protecției mediului, în scopul obținerii
datelor și informațiilor necesare în vederea fundamentării
deciziilor privind mediul și dezvoltarea durabilă, precum și al
promovării programelor de dezvoltare în domeniul mediului;
16. coordonează activitățile privind evaluarea și gestionarea
zgomotului ambiental;
17. coordonează activitățile privind evaluarea și gestionarea
calității aerului;
18. coordonează și supraveghează respectarea prevederilor
privind substanțele și preparatele periculoase, în colaborare cu
celelalte autorități competente, potrivit legii;
19. coordonează și supraveghează respectarea prevederilor
privind solul, subsolul și gestionarea deșeurilor, în colaborare
cu celelalte autorități competente, potrivit legii;
20. organizează și coordonează activitatea referitoare la
protecția naturii și conservarea diversității biologice, a habitatelor
naturale, a speciilor de floră și faună sălbatică, în scopul utilizării
durabile a acestora, dezvoltarea și buna administrare a rețelei
naționale de arii protejate, în acord cu politicile și practicile
specifice aplicate la nivel european și global, prin crearea
structurilor de administrare proprii pentru ariile protejate care
necesită constituirea acestora, aprobă regimul de administrare
a tuturor ariilor naturale protejate și executarea controlului
privind respectarea legislației specifice;
21. avizează programele de exploatare a resurselor naturale,
corelate cu capacitatea de suport a ecosistemelor, în raport cu
obiectivele dezvoltării durabile;
22. asigură cadrul național privind biosecuritatea;
23. organizează sistemul național de monitorizare integrată
a calității și radioactivității mediului, coordonează activitatea
acestuia și aprobă raportul anual privind starea mediului;
24. asigură, prin compartimentele proprii, prin unitățile
subordonate sau prin cele aflate sub autoritatea sa,
secretariatele tehnice specifice activităților de protecție a
mediului și gospodărire a apelor;
25. stabilește regimul de utilizare a resurselor de apă și
asigură elaborarea de cercetări, studii, prognoze și strategii
pentru domeniul gospodăririi cantitative și calitative a apelor,
precum și elaborarea programelor de dezvoltare a lucrărilor,
instalațiilor și amenajărilor de gospodărire a apelor;
26. colaborează cu celelalte autorități ale administrației
publice centrale și locale pentru amenajarea complexă a
bazinelor hidrografice, valorificarea de noi surse de apă în

concordanță cu dezvoltarea economico-socială a țării, protecția
apelor împotriva epuizării și degradării, precum și pentru
apărarea împotriva efectelor distructive ale apelor;
27. coordonează elaborarea și reactualizarea schemelor
directoare de management și amenajare a bazinelor
hidrografice și desfășurarea activităților de interes public din
domeniul meteorologiei și hidrologiei;
28. coordonează, prin Inspecția de Stat a Apelor, aplicarea
prevederilor legale în domeniul gospodăririi apelor;
29. asigură baza metodologică și atestă persoanele juridice
și fizice pentru întocmirea studiilor de meteorologie, hidrologie și
hidrogeologie, a studiilor și proiectelor de gospodărire a apelor,
pentru evaluarea stării de siguranță în exploatare a barajelor și
a altor lucrări hidrotehnice;
30. coordonează activitatea de avizare și de autorizare, din
punctul de vedere al gospodăririi apelor, a lucrărilor care se
construiesc pe ape sau în legătură cu apele, activitatea de
avizare a documentațiilor de evaluare a stării de siguranță în
exploatare a barajelor existente și a proiectelor barajelor noi,
precum și activitatea de emitere a autorizațiilor de funcționare în
condiții de siguranță a barajelor aflate în exploatare și a
acordurilor de funcționare în siguranță pentru barajele noi;
31. organizează sistemul informațional specific domeniului
gospodăririi apelor și evidenței dreptului de folosire cantitativă și
calitativă a apelor;
32. asigură documentațiile necesare pentru concesionarea
resurselor de apă și a lucrărilor de gospodărire a apelor care
aparțin domeniului public sau, după caz, pentru darea în
administrare a acestora și urmărește îndeplinirea de către
concesionar, respectiv administrator a sarcinilor ce îi revin;
33. stabilește strategia organizării la nivel național a
activităților de meteorologie, hidrologie și hidrogeologie, a
sistemului de informare, prognoză și avertizare asupra
fenomenelor hidrometeorologice periculoase și a sistemului de
avertizare în caz de accident la construcțiile hidrotehnice;
34. coordonează realizarea Planului de management al
fluviului Dunărea pentru teritoriul României;
35. organizează periodic acțiuni de verificare a stării tehnice
și funcționale a lucrărilor hidrotehnice cu rol de apărare
împotriva inundațiilor, indiferent de deținător, și stabilește
măsurile ce se impun;
36. stabilește metodologia de fundamentare a sistemului de
plăți în domeniul apelor, precum și procedura de elaborare a
acesteia;
37. dispune măsuri de instituire a unui regim de
supraveghere specială sau de oprire a activității poluatorului ori
a instalației care provoacă poluarea apelor;
38. elaborează și urmărește aplicarea Programului de
eliminare treptată a emisiilor și pierderilor de substanțe
periculoase în ape;
39. elaborează și promovează, potrivit legii, proiecte de acte
normative, regulamente, instrucțiuni și norme tehnice specifice
domeniilor meteorologiei, hidrologiei, hidrogeologiei, gospodăririi
apelor și siguranței în exploatare a barajelor;
40. coordonează activitatea de elaborare a planurilor de
apărare împotriva inundațiilor;
41. organizează și certifică corpul de experți pentru evaluarea
stării de siguranță în exploatare a barajelor încadrate în
categoriile de importanță A și B, precum și activitatea de avizare
a specialiștilor pentru asigurarea stării de siguranță în exploatare
a barajelor încadrate în categoriile de importanță C și D;
42. aprobă lista definitivă a barajelor, cu declararea publică
a caracteristicilor generale, a categoriei de importanță și a

MONITORUL OFICIAL AL ROMÂNIEI, PARTEA I, Nr. 75/9.II.2009
gradului de risc asociat acestora, lista barajelor cu risc sporit și
a celor din categoria de importanță majoră, precum și fișele de
evidență a barajelor administrate de deținătorii cu orice titlu;
43. certifică personalul de conducere și coordonare a
activității de urmărire în timp a barajelor și controlează
activitatea acestuia;
44. dispune expertizarea lucrărilor hidrotehnice cu risc
crescut de avarie și stabilește, împreună cu autoritatea publică
centrală din domeniul lucrărilor publice, măsurile operative
imediate și de perspectivă pentru evitarea accidentelor;
45. elaborează lista de specificații tehnice și metode
standardizate pentru analiza și monitorizarea stării apelor;
46. elaborează și promovează normele de calitate a
resurselor de apă legate de funcțiile apei privind calitatea apei
brute pentru apa potabilă, calitatea apei necesare susținerii vieții
peștilor și crustaceelor;
47. coordonează activitatea comitetelor de bazin;
48. coordonează activitatea de elaborare a politicilor publice
în domeniul protecției mediului și gospodăririi apelor.
CAPITOLUL III
Conducerea ministerului
Art. 5. — (1) Conducerea Ministerului Mediului se exercită
de către ministru.
(2) Ministrul mediului reprezintă ministerul în raporturile cu
celelalte autorități publice, cu persoanele juridice și fizice din
țară și din străinătate.
(3) Ministrul mediului răspunde de întreaga activitate a
ministerului în fața Guvernului, precum și, în calitate de membru
al Guvernului, în fața Parlamentului.
(4) Ministrul mediului îndeplinește în domeniul de activitate al
ministerului atribuțiile generale prevăzute la art. 53 din Legea
nr. 90/2001 privind organizarea și funcționarea Guvernului
României și a ministerelor, cu modificările și completările
ulterioare.
(5) Ministrul mediului îndeplinește și alte atribuții specifice,
stabilite prin alte acte normative.
(6) Ministrul mediului conduce activitatea aparatului propriu
al Ministerului Mediului și exercită întreaga autoritate asupra
unităților aflate în subordinea, sub autoritatea sau în
coordonarea ministerului.
(7) În exercitarea atribuțiilor ce îi revin ministrul mediului
emite ordine și instrucțiuni, în condițiile legii.
(8) Ministrul mediului îndeplinește, conform legii, funcția de
ordonator principal de credite.
Art. 6. — (1) În activitatea de conducere a ministerului,
ministrul mediului este ajutat de 2 secretari de stat.
(2) Secretarii de stat exercită atribuțiile delegate, prin ordin,
de ministrul mediului.
Art. 7. — În cazul în care ministrul mediului, din diferite
motive, nu își poate exercita atribuțiile curente, desemnează
secretarul de stat care să exercite aceste atribuții, înștiințându-l
pe primul-ministru despre aceasta.
Art. 8. — (1) Secretarul general este înalt funcționar public,
numit pe criterii de profesionalism, în condițiile legii.
(2) Secretarul general îndeplinește atribuțiile și
responsabilitățile prevăzute la art. 49 alin. (2) din Legea
nr. 90/2001, cu modificările și completările ulterioare.
(3) Secretarul general îndeplinește și alte atribuții prevăzute
în regulamentul de organizare și funcționare a ministerului ori
încredințate de ministrul mediului.
(4) În realizarea atribuțiilor ce îi revin secretarul general este
ajutat de un secretar general adjunct, care este înalt funcționar
public, numit pe criterii de profesionalism, în condițiile legii.

11

Art. 9. — (1) Pe lângă ministrul mediului funcționează, ca
entități consultative, colegiul ministerial și consiliul consultativ.
(2) Componența și regulamentul de funcționare ale celor
două entități consultative se aprobă prin ordin al ministrului
mediului.
CAPITOLUL IV
Structura organizatorică
Art. 10. — (1) Structura organizatorică a Ministerului Mediului
este prevăzută în anexa nr. 1. În cadrul structurii organizatorice,
prin ordin al ministrului mediului, se pot organiza direcții, servicii,
birouri și compartimente, stabilindu-se numărul posturilor de
conducere, potrivit legii.
(2) În structura organizatorică a Ministerului Mediului se
organizează și funcționează, în subordinea ministrului și a
secretarilor de stat, cabinetele demnitarilor.
(3) Atribuțiile și responsabilitățile compartimentelor din
aparatul propriu al Ministerului Mediului se stabilesc, în
conformitate cu structura organizatorică, prin regulamentul de
organizare și funcționare a ministerului, aprobat prin ordin al
ministrului mediului.
(4) Statul de funcții, structura posturilor pe compartimente,
precum și încadrarea, modificarea, suspendarea sau încetarea
raporturilor de serviciu ori, după caz, a raporturilor de muncă
pentru personalul din aparatul propriu al Ministerului Mediului
se aprobă prin ordin al ministrului mediului.
(5) Numărul maxim de posturi este de 533, exclusiv
demnitarii și posturile aferente cabinetului ministrului.
(6) Personalul necesar desfășurării activităților Ministerului
Mediului este format din funcționari publici și personal
contractual.
(7) Numărul de posturi aferent fostului Minister al Mediului și
Dezvoltării Durabile se preia, împreună cu fondurile
corespunzătoare, de Ministerul Mediului.
(8) Personalul încadrat pe posturile prevăzute la alin. (7) se
preia de Ministerul Mediului, potrivit dispozițiilor art. 21 din
Ordonanța de urgență a Guvernului nr. 221/2008 pentru
stabilirea unor măsuri de reorganizare în cadrul administrației
publice centrale.
(9) Salarizarea personalului din aparatul propriu și din
instituțiile subordonate se face potrivit legii.
(10) Ministerul Mediului preia toate drepturile și obligațiile
fostului Minister al Mediului și Dezvoltării Durabile, inclusiv
bunurile mobile și imobile aflate în administrarea sau, după caz,
în proprietatea acestuia.
Art. 11. — (1) În cadrul Ministerului Mediului funcționează
Direcția generală pentru managementul instrumentelor
structurale, care îndeplinește funcția de autoritate de
management pentru Programul operațional sectorial pentru
infrastructura de mediu.
(2) Autoritatea de management pentru Programul operațional
sectorial pentru infrastructura de mediu coordonează
metodologic structurile desemnate ca organisme intermediare
pentru Programul operațional sectorial pentru infrastructura de
mediu, organizate la nivelul celor 8 regiuni de dezvoltare stabilite
prin Legea nr. 315/2004 privind dezvoltarea regională în
România, cu modificările și completările ulterioare.
(3) Organismele intermediare prevăzute la alin. (2) sunt
conduse de câte un director executiv, iar numărul și structura
posturilor pe fiecare unitate regională se stabilesc prin ordin al
ministrului mediului.
(4) Organismele intermediare pentru Programul operațional
sectorial pentru infrastructura de mediu îndeplinesc atribuțiile
delegate de autoritatea de management pentru Programul

12

MONITORUL OFICIAL AL ROMÂNIEI, PARTEA I, Nr. 75/9.II.2009

operațional sectorial pentru infrastructura de mediu și răspund
pentru îndeplinirea acestora.
Art. 12. — Ministerul Mediului are în subordine, sub autoritate
sau în coordonare, după caz, unitățile prevăzute în anexa nr. 2.
Art. 13. — Structura organizatorică, regulamentele de
organizare și funcționare, statele de funcții, numărul de posturi
și încadrarea personalului din unitățile bugetare care
funcționează în subordinea Ministerului Mediului, prevăzute în
anexa nr. 2, se aprobă prin ordin al ministrului mediului, în limita
numărului maxim de posturi, în termen de 30 de zile de la data
intrării în vigoare a prezentei hotărâri.
Art. 14. — (1) În subordinea Ministerului Mediului se
organizează și funcționează, în condițiile legii, unități de
management al proiectului și unități de implementare a
proiectelor, conduse de câte un director de proiect, în vederea
asigurării unui cadru unitar pentru managementul și
implementarea proiectelor finanțate prin împrumuturi externe
rambursabile sau nerambursabile.
(2) Structura organizatorică, numărul de personal și
regulamentul de organizare și funcționare ale acestor unități se
stabilesc prin ordin al ministrului mediului.
(3) Ministrul mediului numește personalul unităților și
stabilește competențele directorului de proiect.
Art. 15. — Ministrul mediului numește și eliberează din
funcție conducătorii instituțiilor subordonate și unităților din
coordonarea și de sub autoritatea ministerului, în condițiile legii.
Art. 16. — (1) Pe lângă Ministerul Mediului funcționează
următoarele organisme consultative:
a) Comitetul interministerial pentru coordonarea integrării
domeniului protecției mediului în politicile și strategiile sectoriale
la nivel național;
b) Comitetul ministerial pentru situații de urgență (CMSU);
c) Comisia națională pentru siguranța barajelor și a altor
lucrări hidrotehnice (CONSIB);
d) Comitetul național român pentru Programul hidrologic
internațional;
e) Comisia națională de acordare a etichetei ecologice;
f) Comitetul consultativ de organizare și coordonare a
schemelor de management de mediu și audit;
g) Comisia tehnico-economică;
h) Centrul român pentru reconstrucția ecologică a râurilor și
lacurilor;
i) Comisia națională privind schimbările climatice;
j) Consiliul interministerial al apelor.
(2) Membrii organismelor prevăzute la alin. (1) sunt salarizați
de unitățile la care sunt angajați, iar secretariatele tehnice
permanente ale acestor organisme se asigură de Ministerul
Mediului sau de unitățile desemnate dintre cele prevăzute în
anexa nr. 2, în cadrul numărului de posturi aprobat.

(3) Regulamentele de organizare și funcționare a
organismelor consultative prevăzute la alin. (1) lit. a)—i), precum
și componența acestora se aprobă prin ordin al ministrului
mediului.
CAPITOLUL V
Dispoziții finale
Art. 17. — (1) Ministerul Mediului are în dotare, pentru
transportul persoanelor din aparatul propriu, un număr de
autoturisme stabilit potrivit actelor normative în vigoare.
(2) Pentru activități specifice de control la unitățile din
subordine, pentru deplasări în caz de poluare, accidente
industriale, apărare împotriva inundațiilor și fenomenelor
meteorologice periculoase, pentru realizarea atribuțiilor ce revin
organismelor intermediare pentru Programul operațional
sectorial pentru infrastructura de mediu, precum și în caz de alte
urgențe de mediu și de gospodărire a apelor se utilizează un
număr de 12 autovehicule cu un consum lunar de
300 litri/autovehicul.
Art. 18. — Numărul autoturismelor pentru transportul
personalului și pentru alte utilizări speciale, precum și cota de
consum lunar alocată pentru unitățile subordonate se stabilesc
prin ordin al ministrului mediului, potrivit dispozițiilor legale în
vigoare.
Art. 19. — Anexele nr. 1 și 2 fac parte integrantă din prezenta
hotărâre.
Art. 20. — Pe data intrării în vigoare a prezentei hotărâri se
abrogă:
a) alineatele (2) și (5) ale articolului 8 din Hotărârea
Guvernului nr. 459/2005 privind reorganizarea și funcționarea
Agenției Naționale pentru Protecția Mediului, publicată în
Monitorul Oficial al României, Partea I, nr. 462 din 31 mai 2005,
cu modificările ulterioare;
b) alineatul (6) al articolului 7 și articolul 20 din Hotărârea
Guvernului nr. 1.224/2007 pentru organizarea și funcționarea
Gărzii Naționale de Mediu, publicată în Monitorul Oficial al
României, Partea I, nr. 743 din 1 noiembrie 2007, cu modificările
și completările ulterioare;
c) articolul 26 din anexa nr. 1 la Hotărârea Guvernului
nr. 367/2002 privind aprobarea Statutului de organizare și
funcționare a Administrației Rezervației Biosferei ăDelta Dunării”
și a componenței nominale a Consiliului științific, publicată în
Monitorul Oficial al României, Partea I, nr. 282 din 25 aprilie
2002, cu modificările ulterioare;
d) Hotărârea Guvernului nr. 368/2007 privind organizarea și
funcționarea Ministerului Mediului și Dezvoltării Durabile,
publicată în Monitorul Oficial al României, Partea I, nr. 284 din
27 aprilie 2007, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul mediului,
Nicolae Nemirschi
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea

București, 5 februarie 2009.
Nr. 57.

1) Anexa

nr. 1 este reprodusă în facsimil.

a Ministerului Mediului

S T R U C T U R A O R G A N I Z AT O R I C Ă

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 75/9.II.2009
13

14

MONITORUL OFICIAL AL ROMÂNIEI, PARTEA I, Nr. 75/9.II.2009
ANEXA Nr. 2

1. Unități care funcționează în subordinea Ministerului Mediului
Nr.
crt.

Denumirea unității

I.

Instituții publice cu personalitate juridică finanțate integral din bugetul de stat

1.

Agenția Națională pentru Protecția Mediului

2.

Administrația Rezervației Biosferei ăDelta Dunării”

3.

Garda Națională de Mediu

II.

Unități fără personalitate juridică finanțate integral din bugetul de stat

1.

Organismul Intermediar pentru Programul Operațional Sectorial ăMediu” Bacău pentru
Regiunea 1 — Nord-Est

2.

Organismul Intermediar pentru Programul Operațional Sectorial ăMediu” Galați pentru Regiunea 2 —
Sud-Est

3.

Organismul Intermediar pentru Programul Operațional Sectorial ăMediu” Pitești pentru
Regiunea 3 — Sud—Muntenia

4.

Organismul Intermediar pentru Programul Operațional Sectorial ăMediu” Craiova pentru
Regiunea 4 — Sud-Vest Oltenia

5.

Organismul Intermediar pentru Programul Operațional Sectorial ăMediu” Timișoara pentru
Regiunea 5 — Vest

6.

Organismul Intermediar pentru Programul Operațional Sectorial ăMediu” Cluj-Napoca pentru
Regiunea 6 — Nord-Vest

7.

Organismul Intermediar pentru Programul Operațional Sectorial ăMediu” Sibiu pentru Regiunea 7 —
Centru

8.

Organismul Intermediar pentru Programul Operațional Sectorial ăMediu” București pentru
Regiunea 8 — București—Ilfov

III.

Unități cu finanțare externă și de la bugetul de stat

1.

Unități de management al proiectului (UMP)

2.

Unități de implementare a proiectului (UIP)

IV

Institutii publice finantate din venituri proprii și de la bugetul de stat

1.

Agenția Națională pentru Arii Naturale Protejate

Notă:
Numărul maxim de posturi finanțate de la bugetul de stat pentru instituțiile prevăzute la cap. I, II
și IV este de 3.861.
2. Unități care funcționează sub autoritatea Ministerului Mediului
Nr.
crt.

1.

Denumirea unității

Administrația Națională de Meteorologie

3. Unități care funcționează în coordonarea Ministerului Mediului
Nr.
crt.

Denumirea unității

I.

Unități finanțate din venituri proprii

1.

Institutul Național de Cercetare-Dezvoltare pentru Protecția Mediului — ICIM București

2.

Institutul Național de Cercetare-Dezvoltare Marină ăGrigore Antipa” — I.N.C.D.M. Constanța

3.

Institutul Național de Cercetare-Dezvoltare ăDelta Dunării” — I.N.C.D.D.D. Tulcea

4.

Administrația Fondului pentru Mediu

5.

Administrația Națională ăApele Române”

15

MONITORUL OFICIAL AL ROMÂNIEI, PARTEA I, Nr. 75/9.II.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru modificarea Ordinului ministrului transporturilor, construcțiilor și turismului nr. 954/2005
privind aprobarea tarifelor pentru prestațiile de servicii specifice
efectuate de Agenția Română de Salvare a Vieții Omenești pe Mare — ARSVOM
În temeiul prevederilor art. 11 alin. (1) lit. k) din anexa nr. 1 la Hotărârea Guvernului nr. 1.022/2004 privind organizarea și
funcționarea Agenției Române de Salvare a Vieții Omenești pe Mare — ARSVOM, cu modificările și completările ulterioare, ale
art. 11 și 21 din Ordonanța de urgență a Guvernului nr. 221/2008 pentru stabilirea unor măsuri de reorganizare în cadrul
administrației publice centrale și ale art. 46 alin. (3) din Legea nr. 90/2001 privind organizarea și funcționarea Guvernului României
și a ministerelor, cu modificările și completările ulterioare,
ministrul transporturilor și infrastructurii emite următorul ordin:
Art. I. — Anexa la Ordinul ministrului transporturilor,
construcțiilor și turismului nr. 954/2005 privind aprobarea
tarifelor pentru prestațiile de servicii specifice efectuate de
Agenția Română de Salvare a Vieții Omenești pe Mare —
ARSVOM, publicat în Monitorul Oficial al României, Partea I,
nr. 1.006 din 14 noiembrie 2005, se modifică și se înlocuiește
cu anexa care face parte integrantă din prezentul ordin.

Art. II. — Agenția Română de Salvare a Vieții Omenești pe
Mare — ARSVOM va duce la îndeplinire prevederile prezentului
ordin.
Art. III. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Radu Mircea Berceanu
București, 3 februarie 2009.
Nr. 92.
ANEXĂ
(Anexa la Ordinul nr. 954/2005)

TA R I F E

privind prestațiile de servicii specifice efectuate de Agenția de Salvare a Vieții Omenești pe Mare — ARSVOM

Nr.
crt.

Denumirea tarifului

Tarif
(euro/h)

1.

Tarif R/M Hercules în marș

1.512

2.

Tarif R/M Hercules în staționare

336

3.

Tarif Albatros S.A.R. în marș

131

4.

Tarif Albatros S.A.R. în staționare

10

5.

Tarif șalupă intervenție (Cristal, Safir, Rubin) în marș

215

6.

Tarif șalupă intervenție (Cristal, Safir, Rubin) în staționare

15

7.

Tarif șalupă salvare S.A.R. (Opal, Topaz ) în marș

170

8.

Tarif șalupă salvare S.A.R. (Opal, Topaz ) în staționare

11

9.

Tarif șalupă 150 CP (Saturn, Jupiter, Sorana 1, Sorana 2, Sorana 3) în marș

37

10.

Tarif șalupă 150 CP (Saturn, Jupiter, Sorana 1, Sorana 2, Sorana 3) în staționare

1,8

11.

Tarif scafandru autonom în imersie

35

12.

Tarif scafandru autonom în asistență/deplasare

13

13.

Tarif sac pneumatic cu deschidere inferioară 500 kgf

2

14.

Tarif sac pneumatic cu deschidere inferioară 1.000 kgf

2

15.

Tarif sac pneumatic cu deschidere inferioară 2.000 kgf

2

16.

Tarif sac pneumatic cu deschidere inferioară 3.000 kgf

2

17.

Tarif sac pneumatic cu deschidere inferioară 5.000 kgf

2

18.

Tarif sac pneumatic cu deschidere inferioară 10.000 kgf

2

16

MONITORUL OFICIAL AL ROMÂNIEI, PARTEA I, Nr. 75/9.II.2009

Nr.
crt.

Tarif
(euro/h)

Denumirea tarifului

19.
20.
21.
22.
23.
24.
25.

Tarif sac pneumatic ermetic 500 kgf
Tarif sac pneumatic ermetic de 1.000 kgf
Tarif sac pneumatic ermetic de 3.000 kgf
Tarif sac pneumatic ermetic de 5.000 kgf
Tarif sac pneumatic ermetic de 10.000 kgf
Tarif sac pneumatic ermetic de 20.000 kgf
Tarif cilindri ridicători 200 tf

2
2
2
2
2
2
2

26.

Tarif pompe submersibile pentru nămol, pompe submersibile tip EPET
Pompe submersibile Q = 60 m3/h; Q = 500 m3/h; alte pompe și electrocompresoare de aer

27.

Tarif motocompresoare aer respirabil, motocompresoare aer industrial, diverse motocompresoare de aer

28.

Tarif baraj antipoluare ămare liberă”

29.

Tarif baraj antipoluare ăport”

30.
31.
32.
33.
34.
35.

Tarif automacara 45 tf în deplasare
Tarif automacara 45 tf în lucru efectiv
Tarif motostivuitor 10 tf în lucru efectiv/deplasare/asistență
Tarif grup acționare baraje antipoluare (10 kw) — umflare/dezumflare/rulare/derulare
Tarif grup acționare pompă (Skimmer) 25 m3/h ămic”
Tarif grup acționare pompă (Skimmer ) 50 m3/h ămare”

36.

Tarif utilizare autocamionetă

22,5
12
0,4
euro/ml/h
0,14
euro/ml/h
51
26
23
9,7
10
13,5
0,26
euro/km

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna februarie 2009
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna februarie 2009, nivelul ratei dobânzii de referință a Băncii
Naționale a României este de 10,25% pe an.
Președintele Consiliului de administrație al Băncii Naționale a României,
Mugur Constantin Isărescu
București, 4 februarie 2009.
Nr. 5.
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 75/9.II.2009 conține 16 pagini.

Prețul: 3,20 lei

&JUYDGY|324244]
ISSN 1453—4495

