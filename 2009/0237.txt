Anul 177 (XXI) — Nr. 237

PARTEA I

LEGI, DECRETE, HOTĂRÂRI ȘI ALTE ACTE

Joi, 9 aprilie 2009

SUMAR

Nr.
LEGI ȘI DECRETE
74. — Lege pentru ratificarea Protocolului dintre Guvernul
României și Guvernul Turkmenistanului, semnat la
București la 16 iulie 2008, la Acordul dintre Guvernul
României și Guvernul Turkmenistanului privind
promovarea și protejarea reciprocă a investițiilor,
semnat la București la 16 noiembrie 1994 ................
Protocol între Guvernul României și Guvernul Turkmenistanului
la Acordul dintre Guvernul României și Guvernul
Turkmenistanului privind promovarea și protejarea
reciprocă a investițiilor, semnat la București la
16 noiembrie 1994 ....................................................
495. — Decret privind promulgarea Legii pentru ratificarea
Protocolului dintre Guvernul României și Guvernul
Turkmenistanului, semnat la București la 16 iulie 2008,
la Acordul dintre Guvernul României și Guvernul
Turkmenistanului privind promovarea și protejarea
reciprocă a investițiilor, semnat la București la
16 noiembrie 1994......................................................
DECIZII ALE CURȚII CONSTITUȚIONALE
Decizia nr. 364 din 17 martie 2009 referitoare la excepția de
neconstituționalitate a dispozițiilor Legii nr. 51/1995
privind organizarea și exercitarea profesiei de avocat
Decizia nr. 365 din 17 martie 2009 referitoare la excepția de
neconstituționalitate a dispozițiilor art. 223 alin. (1)
lit. a)—d) din Ordonanța de urgență a Guvernului
nr. 43/2002 privind Direcția Națională Anticorupție și a
dispozițiilor art. 201 alin. (1) lit. a)—d) din Legea
nr. 508/2004 privind înființarea, organizarea și

Pagina

Nr.

Pagina
funcționarea în cadrul Ministerului Public a Direcției de
Investigare a Infracțiunilor de Criminalitate Organizată
și Terorism ..................................................................

2

5–7

Decizia nr. 402 din 19 martie 2009 referitoare la excepția de
neconstituționalitate a prevederilor art. 39 din Legea
nr. 230/2007 privind înființarea, organizarea și
funcționarea asociațiilor de proprietari ......................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2–3

3

4–5

37. — Ordin al viceprim-ministrului, ministrul administrației
și internelor, privind stabilirea componenței nominale
a Comisiei tehnice centrale pentru coordonarea și
urmărirea îndeplinirii sarcinilor din legislația în vigoare
în domeniul alegerii membrilor din România în
Parlamentul European ce revin ministerelor și
celorlalte organe de specialitate ale administrației
publice centrale, precum și instituțiilor prefectului ......

9

M.39. — Ordin al ministrului apărării naționale privind
aprobarea Normelor metodologice de aplicare a
Ordonanței de urgență a Guvernului nr. 82/2006
pentru recunoașterea meritelor personalului armatei
participant la acțiuni militare și acordarea unor drepturi
acestuia și urmașilor celui decedat ............................

10–15

3.550. — Ordin al ministrului educației, cercetării și inovării
privind acordarea acreditării pentru unitatea de
învățământ preuniversitar particular Școala Creștină
ăNatanael” din Suceava..............................................

15–16

2

MONITORUL OFICIAL AL ROMÂNIEI, PARTEA I, Nr. 237/9.IV.2009

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Protocolului dintre Guvernul României și Guvernul Turkmenistanului,
semnat la București la 16 iulie 2008, la Acordul dintre Guvernul României
și Guvernul Turkmenistanului privind promovarea și protejarea reciprocă a investițiilor,
semnat la București la 16 noiembrie 1994
Parlamentul României adoptă prezenta lege.
Articol unic. — Se ratifică Protocolul dintre Guvernul
României și Guvernul Turkmenistanului, semnat la
București la 16 iulie 2008, la Acordul dintre Guvernul
României și Guvernul Turkmenistanului privind promovarea

și protejarea reciprocă a investițiilor, semnat la București la
16 noiembrie 1994, ratificat prin Legea nr. 37/1995,
publicată în Monitorul Oficial al României, Partea I, nr. 97
din 19 mai 1995.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 1 aprilie 2009.
Nr. 74.
PROTOCOL
între Guvernul României și Guvernul Turkmenistanului la Acordul dintre Guvernul României
și Guvernul Turkmenistanului privind promovarea și protejarea reciprocă a investițiilor,
semnat la București la 16 noiembrie 1994
Guvernul României și Guvernul Turkmenistanului, denumite în continuare părți contractante,
discutând intențiile României privind introducerea de amendamente la Acordul dintre Guvernul României și Guvernul
Turkmenistanului privind promovarea și protejarea reciprocă a investițiilor, semnat la București la 16 noiembrie 1994 (denumit în
cele ce urmează Acordul), în scopul respectării de către România a obligațiilor ce îi revin în calitate de stat membru al Uniunii
Europene,
recunoscând faptul că România, conform art. 307 din Tratatul instituind Comunitatea Europeană și art. 6 alin. (10) din
Tratatul privind aderarea la Uniunea Europeană, trebuie să întreprindă toate demersurile necesare pentru a elimina
incompatibilitățile dintre dreptul comunitar și alte acorduri internaționale, inclusiv Acordul,
hotărând, prin urmare, că este necesar ca anumite amendamente să fie aduse Acordului pentru a evita astfel de
incompatibilități,
au convenit să încheie următorul protocol:
ARTICOLUL 1

— Alineatul 1 al articolului 3 se modifică și va avea
următorul cuprins:
ă1. Fără a aduce atingere măsurilor adoptate de Uniunea
Europeană, fiecare dintre părțile contractante se obligă să
asigure pe teritoriul său un tratament echitabil, egal și protecție
în legătură cu investițiile investitorilor celeilalte părți contractante
și nu va încălca managementul și dreptul de decizie asupra
investițiilor celeilalte părți contractante prin adoptarea de măsuri
nerezonabile sau discriminatorii.”
ARTICOLUL 2

— Alineatul 3 al articolului 3 se modifică și va avea
următorul cuprins:
ă3. Prevederile prezentului acord referitoare la tratamentul
nediscriminatoriu, tratamentul național și tratamentul națiunii
celei mai favorizate nu se vor aplica avantajelor prezente sau
viitoare acordate de oricare parte contractantă în virtutea

apartenenței la ori asocierii cu o uniune vamală, economică sau
monetară, o piață comună ori zonă de comerț liber, investitorilor
proprii, ai statelor membre ale unei astfel de uniuni, piețe
comune sau zone de comerț liber sau ai oricărui stat terț. Niciun
astfel de tratament nu se va referi la vreun avantaj pe care
oricare parte contractantă îl acordă investitorilor unui stat terț în
virtutea unui acord de evitare a dublei impuneri sau a altor
înțelegeri, pe bază de reciprocitate, referitoare la probleme de
impozitare sau la comerțul de frontieră.”
ARTICOLUL 3

— Alineatul 1 al articolului 4 se modifică și va avea
următorul cuprins:
ă1. Fără a aduce atingere măsurilor adoptate de Uniunea
Europeană, fiecare dintre părțile contractante, în conformitate
cu legislația sa, va garanta investitorilor celeilalte părți
contractante, după plata de către aceștia a impozitelor și taxelor

MONITORUL OFICIAL AL ROMÂNIEI, PARTEA I, Nr. 237/9.IV.2009
corespunzătoare, transferul nerestricționat în străinătate al
plăților legate de investiții și, în particular, al:
a) veniturilor, așa cum au fost ele definite la lit. c) a art. 1 al
prezentului acord;
b) s u m e l o r c a r e s e p l ă t e s c p e n t r u r a m b u r s a r e a
împrumuturilor, recunoscute de ambele părți contractante ca
fiind investiții;
c) sumelor obținute de investitor în legătură cu lichidarea
parțială sau totală ori vânzarea investițiilor;
d) sumelor din despăgubirea prejudiciului și pierderilor în
conformitate cu art. 5 al prezentului acord.”
ARTICOLUL 4

— La articolul 11 se introduce un nou alineat, alineatul 3,
cu următorul cuprins:
ă3. Părțile contractante pot oricând să convină introducerea
de amendamente în prezentul acord, care se formulează prin

3

protocoale separate, care constituie părți integrante ale acestuia
și care intră în vigoare în modalitatea prevăzută la art. 11 al
prezentului acord. În cazul evoluțiilor viitoare ale dreptului
comunitar, prezentul acord va fi amendat, dacă se va considera
necesar, prin acordul părților, în vederea asigurării conformității
prevederilor sale cu obligațiile României rezultând din calitatea
de stat membru al Uniunii Europene.”
ARTICOLUL 5

Prezentul protocol va face parte integrantă din Acord și va
intra în vigoare la data primirii ultimei notificări prin care părțile
contractante își vor comunica reciproc îndeplinirea procedurilor
legale interne necesare pentru intrarea acestuia în vigoare și va
rămâne în vigoare atâta timp cât Acordul rămâne în vigoare.

Semnat la București la data de 16 iulie 2008, în două exemplare originale, fiecare în limbile română, turkmenă și rusă, toate
textele fiind egal autentice. În caz de divergențe în interpretare, textul în limba rusă va prevala.
Pentru Guvernul României,
Ovidiu Ioan Silaghi,
ministrul pentru întreprinderi mici și mijlocii,
comerț, turism și profesii liberale

Pentru Guvernul Turkmenistanului,
Jemal Ghioklenova,
ministrul industriei textile

PREȘEDINTELE ROMÂNIEI

DECRET
privind promulgarea Legii pentru ratificarea Protocolului
dintre Guvernul României și Guvernul Turkmenistanului,
semnat la București la 16 iulie 2008,
la Acordul dintre Guvernul României
și Guvernul Turkmenistanului privind promovarea
și protejarea reciprocă a investițiilor,
semnat la București la 16 noiembrie 1994
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Protocolului dintre
Guvernul României și Guvernul Turkmenistanului, semnat la București la 16 iulie
2008, la Acordul dintre Guvernul României și Guvernul Turkmenistanului privind
promovarea și protejarea reciprocă a investițiilor, semnat la București la
16 noiembrie 1994, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 31 martie 2009.
Nr. 495.

4

MONITORUL OFICIAL AL ROMÂNIEI, PARTEA I, Nr. 237/9.IV.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 364
din 17 martie 2009

referitoare la excepția de neconstituționalitate a dispozițiilor Legii nr. 51/1995
privind organizarea și exercitarea profesiei de avocat
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef delegat

Pe rol se află soluționarea excepției de neconstituționalitate
a dispozițiilor Legii nr. 51/1995 privind organizarea și exercitarea
profesiei de avocat, excepție ridicată de Rodica Neagu în
Dosarul nr. 5.488/4/2008 al Judecătoriei Sectorului 4 București.
La apelul nominal se prezintă personal autorul excepției și
se constată lipsa celeilalte părți, față de care procedura de citare
a fost legal îndeplinită.
Având cuvântul, autorul excepției invocă excepția
necompetenței materiale a Curții Constituționale, deoarece,
potrivit art. 142 alin. (2) din Legea fundamentală coroborat cu
art. 5 alin. (1) din Legea nr. 47/1992, instanța de contencios
constituțional se compune din 9 judecători. Or, de vreme ce la
dezbateri participă doar 8 judecători, consideră că, în lipsa
oricăror altor dispoziții legale imperative și în virtutea dreptului
său de cetățean al României, se impunea să fi fost informat în
prealabil cu privire la motivele ce au determinat absența unui
judecător.
De asemenea, invocă direct în fața Curții Constituționale
excepția de neconstituționalitate a dispozițiilor art. 51 alin. (1)
din Legea nr. 47/1992, potrivit cărora ăCurtea Constituțională
lucrează legal în prezența a două treimi din numărul
judecătorilor”.
Asupra cererilor prealabile formulate reprezentantul
Ministerului Public se pronunță în sensul respingerii lor ca
nefondate.
Curtea, în temeiul art. 14 din Legea nr. 47/1992 privind
organizarea și funcționarea Curții Constituționale coroborat cu
art. 158 din Codul de procedură civilă, dispune respingerea
cererilor formulate, deoarece, potrivit art. 29 alin. (4) din Legea
nr. 47/1992, sesizarea instanței de contencios constituțional se
dispune numai de către instanța de judecată de drept comun
printr-o încheiere, cadrul procesual specific excepției de
neconstituționalitate fiind dat de dispoziția legală atacată și de
temeiul constituțional invocat, el neputând fi modificat nici de
autorii sesizării și nici de Curte. De asemenea, Curtea constată
că, potrivit art. 52 alin. (1) din Legea nr. 47/1992, ăLa ședințele
Plenului participă toți judecătorii [...], în afară de situațiile în care
unii absentează în mod justificat”. Împrejurarea că pentru
ședința de față plenul este compus numai din 8 judecători nu
este de natură a atrage necompetența materială a instanței de
contencios constituțional, întrucât pentru a exista cvorum este
necesar ca, în temeiul art. 51 alin. (1) din Legea nr. 47/1992,
dezbaterile să aibă loc în prezența a două treimi din numărul
judecătorilor Curții Constituționale.

Autorul excepției solicită ulterior acordarea unui nou termen
de judecată, deoarece până în prezent președinții celor două
Camere ale Parlamentului și Guvernul nu și-au exprimat opinia
cu privire la excepția de neconstituționalitate invocată.
Reprezentantul Ministerului Public pune concluzii de
respingere a cererii de acordare a unui nou termen de judecată,
întrucât absența punctelor de vedere ale autorităților
nominalizate nu constituie un impediment legal care să pună
Curtea Constituțională în imposibilitate de a se pronunța pe
fond.
Curtea, în temeiul art. 14 din Legea nr. 47/1992 privind
organizarea și funcționarea Curții Constituționale, dispune
respingerea cererii de acordare a unui nou termen de judecată,
deoarece, potrivit art. 30 alin. (1) din Legea nr. 47/1992, instanța
de contencios constituțional are doar obligația de a solicita
președinților celor două Camere ale Parlamentului, Guvernului
și Avocatului Poporului punctele lor de vedere. Absența opiniei
autorităților nu echivalează cu imposibilitatea Curții de a trece
la dezbateri.
Cauza se află în stare de judecată.
Autorul excepției depune concluzii scrise și arată că, în
pofida obligației prevăzute de art. 48 alin. (2) din Legea
nr. 51/1995, Uniunea Națională a Barourilor din România
funcționează fără a avea personalitate juridică. Așa fiind,
membrii barourilor ăBota”, care nu intră în categoria barourilor
așa-zis tradiționale, sunt discriminați prin simplul fapt că aparțin
unui barou ce are personalitate juridică.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la Decizia Curții Constituționale
nr. 195 din 27 aprilie 2004, publicată în Monitorul Oficial al
României, Partea I, nr. 532 din 14 iunie 2004.
C U R T E A,

având în vedere actele și lucrările dosarului, constată
următoarele:
Prin Încheierea din 28 noiembrie 2008, pronunțată în Dosarul
nr. 5.488/4/2008, Judecătoria Sectorului 4 București a
sesizat Curtea Constituțională cu excepția de
neconstituționalitate a dispozițiilor Legii nr. 51/1995 privind
organizarea și exercitarea profesiei de avocat, excepție
ridicată de Rodica Neagu în dosarul de mai sus.
În motivarea excepției de neconstituționalitate autorul
acesteia se întemeiază pe prevederile art. 16 alin. (2) din
Constituția României.
În motivarea excepției se susține că legea atacată este
neconstituțională, întrucât nu permite funcționarea altor barouri
de avocați decât cele care își desfășoară activitatea pe baza
acestei legi.
Instanța de judecată nu și-a exprimat opinia cu privire la
temeinicia excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 237/9.IV.2009
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile scrise și orale ale autorului, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 51/1995 privind organizarea și exercitarea
profesiei de avocat, republicată în Monitorul Oficial al României,
Partea I, nr. 113 din 6 martie 2001, cu modificările și completările
ulterioare.
Examinând excepția de neconstituționalitate, Curtea
constată că problema personalității juridice a barourilor de
avocați nu este una de constituționalitate, ci de legiferare sau
de interpretare și aplicare a legii. Or, potrivit art. 2 alin. (3) din
Legea nr. 47/1992 privind organizarea și funcționarea Curții
Constituționale, aceasta ăse pronunță numai asupra

5

constituționalității actelor cu privire la care a fost sesizată, fără
a putea modifica sau completa prevederile supuse controlului”.
Pentru aceleași considerente, Curtea nu poate primi nici
critica potrivit căreia dispozițiile Legii nr. 51/1995 nu permit
funcționarea unor barouri de avocați altele decât cele care își
desfășoară activitatea pe baza acestui act normativ, întrucât
implică modificarea prevederilor legale pe calea excepției de
neconstituționalitate în sensul dorit de autor.
În sfârșit, potrivit art. 29 alin. (1) din Legea nr. 47/1992 privind
organizarea și funcționarea Curții Constituționale, aceasta
ădecide asupra excepțiilor ridicate în fața instanțelor
judecătorești
sau
de
arbitraj
comercial
privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, care are legătură
cu soluționarea cauzei [...]”.
Din analiza Dosarului nr. 5.488/4/2008 al Judecătoriei
Sectorului 4 București Curtea constată că obiectul cauzei îl
constituie soluționarea unei acțiuni civile având ca obiect
partajarea averii succesorale între moștenitori. Or, este evident
că dreptul unui avocat care face parte din Uniunea Națională a
Barourilor din România de a reprezenta pe unul dintre
moștenitori nu are legătură cu soluționarea pe fond a litigiului
dedus judecății instanței de drept comun și, pe cale de
consecință, potrivit art. 29 alin. (6) din Legea nr. 47/1992 privind
organizarea și funcționarea Curții Constituționale, nu poate fi
invocată excepția de neconstituționalitate a dispozițiilor Legii
nr. 51/1995 privind organizarea și exercitarea profesiei de
avocat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor Legii nr. 51/1995 privind organizarea și exercitarea
profesiei de avocat, excepție ridicată de Rodica Neagu în Dosarul nr. 5.488/4/2008 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 365
din 17 martie 2009

referitoare la excepția de neconstituționalitate a dispozițiilor art. 223 alin. (1) lit. a)—d)
din Ordonanța de urgență a Guvernului nr. 43/2002 privind Direcția Națională Anticorupție
și a dispozițiilor art. 201 alin. (1) lit. a)—d) din Legea nr. 508/2004 privind înființarea, organizarea
și funcționarea în cadrul Ministerului Public a Direcției de Investigare a Infracțiunilor
de Criminalitate Organizată și Terorism
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— judecător
— judecător
— judecător
— procuror
— magistrat-asistent-șef delegat

6

MONITORUL OFICIAL AL ROMÂNIEI, PARTEA I, Nr. 237/9.IV.2009

Pe rol se află soluționarea excepției de neconstituționalitate
a dispozițiilor art. 223 alin. (1) lit. a)—d) din Ordonanța de
urgență a Guvernului nr. 43/2002 privind Direcția Națională
Anticorupție și a dispozițiilor art. 201 alin. (1) lit. a)—d) din Legea
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, excepție
ridicată direct de Avocatul Poporului.
La apelul nominal se prezintă, pentru Avocatul Poporului,
expertul pentru probleme juridice, cu delegație la dosar, față de
care procedura de citare a fost legal îndeplinită.
Reprezentantul autorului excepției pune concluzii de
admitere a acesteia, reiterând argumentele din sesizare.
Cauza se află în stare de judecată.
Reprezentantul Ministerului Public pune concluzii de
admitere a excepției de neconstituționalitate, sens în care arată
că sunt valabile aceleași argumente ce au stat la baza
fundamentării Deciziei nr. 1.058/2007 pronunțate de Curtea
Constituțională.
C U R T E A,

având în vedere actele și lucrările dosarului, constată
următoarele:
Prin Adresa nr. 14.030 din 18 decembrie 2008, Avocatul
Poporului a sesizat Curtea Constituțională, în temeiul art. 146
lit. d) teza finală din Constituție, cu excepția de
neconstituționalitate a prevederilor art. 223 alin. (1) lit. a)—d)
din Ordonanța de urgență a Guvernului nr. 43/2002 privind
Direcția Națională Anticorupție și a dispozițiilor art. 201
alin. (1) lit. a)—d) din Legea nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism.
În motivarea excepției se susține că dispozițiile legale
atacate contravin prevederilor art. 132 alin. (1) din Constituția
României, deoarece, așa cum a statuat Curtea Constituțională
prin Decizia nr. 1.058/2007, reglementarea, cu caracter strict și
limitativ, a unor situații în care cauze de competența parchetelor
ierarhic inferioare pot fi preluate, pentru efectuarea urmăririi
penale, de procurorii din cadrul parchetelor ierarhic superioare
restrânge în mod nejustificat competența acestora din urmă, cu
consecința încălcării principiilor care guvernează activitatea
Ministerului Public.
Potrivit dispozițiilor art. 33 din Legea nr. 47/1992, sesizarea
a fost comunicată președinților celor două Camere ale
Parlamentului și Guvernului, pentru a-și exprima punctele de
vedere asupra excepției de neconstituționalitate.
Guvernul apreciază că excepția de neconstituționalitate este
întemeiată, deoarece prevederile declarate ca neconstituționale
prin Decizia Curții Constituționale nr. 1.058/2007, și anume cele
ale art. 209 alin. 41 din Codul de procedură penală, au un
conținut similar cu cele atacate în prezenta cauză. În acest
context, argumentele deciziei menționate anterior se aplică
mutatis mutandis și în ceea ce privește dispozițiile art. 223
alin. (1) lit. a)—d) din Ordonanța de urgență a Guvernului
nr. 43/2002 privind Direcția Națională Anticorupție și ale art. 201
alin. (1) lit. a)—d) din Legea nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând sesizarea Avocatului Poporului, punctul de vedere
al Guvernului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:

Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 223 alin. (1) lit. a)—d) din Ordonanța de urgență
a Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, așa cum a fost modificată și completată prin
art. VI pct. 1 din Ordonanța de urgență a Guvernului nr. 60/2006,
publicată în Monitorul Oficial al României, Partea I, nr. 764 din
7 septembrie 2006, și ale art. 201 alin. (1) lit. a)—d) din Legea
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, publicată în
Monitorul Oficial al României, Partea I, nr. 1.089 din 23
noiembrie 2004, așa cum a fost modificată și completată prin
art. I pct. 16 din Ordonanța de urgență a Guvernului
nr. 131/2006, publicată în Monitorul Oficial al României, Partea I,
nr. 1.046 din 29 decembrie 2006, dispoziții care au următorul
cuprins:
— Art. 223 alin. (1) lit. a)—d) din Ordonanța de urgență a
Guvernului nr. 43/2002:
ă(1) Procurorii din cadrul structurii centrale a Direcției
Naționale Anticorupție pot prelua, în vederea efectuării urmăririi
penale, cauze de competența structurilor teritoriale ale direcției,
din dispoziția procurorului-șef al Direcției Naționale Anticorupție,
când:
a) imparțialitatea procurorilor ar putea fi știrbită datorită
împrejurărilor cauzei, dușmăniilor locale sau calității părților;
b) una dintre părți are o rudă sau un afin până la gradul patru
inclusiv printre procurorii ori grefierii parchetului sau judecătorii,
asistenții judiciari ori grefierii instanței;
c) există pericolul de tulburare a ordinii publice;
d) urmărirea penală este împiedicată sau îngreunată datorită
complexității cauzei ori altor împrejurări obiective, cu acordul
procurorului care efectuează sau supraveghează urmărirea
penală.”;
— Art. 201 alin. (1) lit. a)—d) din Legea nr. 508/2004:
ă(1) Procurorii din cadrul structurii centrale sau serviciilor
teritoriale ale Direcției de Investigare a Infracțiunilor de
Criminalitate Organizată și Terorism pot prelua, în vederea
efectuării urmăririi penale, cauze de competența structurilor
teritoriale subordonate direcției, din dispoziția procurorului-șef
al Direcției de Investigare a Infracțiunilor de Criminalitate
Organizată și Terorism, când:
a) imparțialitatea procurorilor ar putea fi știrbită datorită
împrejurărilor cauzei, dușmăniilor locale sau calității părților;
b) una dintre părți are o rudă sau un afin până la gradul patru
inclusiv printre procurorii ori grefierii parchetului sau judecătorii,
asistenții judiciari ori grefierii instanței;
c) există pericolul de tulburare a ordinii publice;
d) urmărirea penală este împiedicată sau îngreunată datorită
complexității cauzei ori altor împrejurări obiective, cu acordul
procurorului care efectuează urmărirea penală.”
Examinând excepția de neconstituționalitate, Curtea
constată că prin Decizia nr. 1.058 din 14 noiembrie 2007,
publicată în Monitorul Oficial al României, Partea I, nr. 810 din
28 noiembrie 2007, a statuat că dispozițiile art. 209 alin. 41 lit. a),
b), c) și d) din Codul de procedură penală sunt neconstituționale
și contravin prevederilor art. 132 alin. (1) din Legea
fundamentală, deoarece ăreglementarea, cu caracter strict și
limitativ, a unor situații în care cauze de competența parchetelor
ierarhic inferioare pot fi preluate, pentru efectuarea urmăririi
penale, de procurorii din cadrul parchetelor ierarhic superioare
restrânge în mod nejustificat competența acestora din urmă, cu
consecința încălcării principiilor care guvernează activitatea
Ministerului Public. [...] prin referirea la «alte împrejurări
obiective» în care există posibilitatea preluării cauzelor în
discuție, teza finală a aceluiași text de lege anulează, practic,

MONITORUL OFICIAL AL ROMÂNIEI, PARTEA I, Nr. 237/9.IV.2009
acest efect, deoarece condiționează măsura preluării cauzelor
de «acordul procurorului care efectuează sau supraveghează
urmărirea penală». Această condiție impusă de lege nu numai
că este într-o vădită contradicție cu principiul controlului ierarhic
ce guvernează activitatea procurorilor, ci poate crea și suspiciuni
cu privire la modul în care acești magistrați își îndeplinesc
atribuțiile, întrucât induce ideea posibilității unei «negocieri», pe
linie ierarhică, a competenței de efectuare a urmăririi penale, în
funcție de diversele particularități ale unor cauze”.
Din analiza dispozițiilor legale criticate Curtea constată că
acestea sunt o preluare tale quale a prevederilor art. 209 alin. 41

7

lit. a), b), c) și d) din Codul de procedură penală, declarate
neconstituționale prin decizia mai sus menționată.
Pe cale de consecință, viciul de constituționalitate sancționat
anterior a fost conservat de reglementările contestate în
prezenta cauză, motiv pentru care Curtea urmează a admite
excepția de neconstituționalitate a dispozițiilor art. 223 alin. (1)
lit. a)—d) din Ordonanța de urgență a Guvernului nr. 43/2002
privind Direcția Națională Anticorupție și a dispozițiilor art. 201
alin. (1) lit. a)—d) din Legea nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată direct de Avocatul Poporului, în temeiul art. 146 lit. d) teza a doua din
Constituție, și constată că dispozițiile art. 223 alin. (1) lit. a)—d) din Ordonanța de urgență a Guvernului nr. 43/2002 privind Direcția
Națională Anticorupție și dispozițiile art. 201 alin. (1) lit. a)—d) din Legea nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a Infracțiunilor de Criminalitate Organizată și Terorism sunt neconstituționale.
Decizia se comunică președinților celor două Camere ale Parlamentului și Guvernului și se publică în Monitorul Oficial al
României, Partea I.
Definitivă și general obligatorie.
Pronunțată în ședința publică din data de 17 martie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef delegat,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 402
din 19 martie 2009
referitoare la excepția de neconstituționalitate a prevederilor art. 39 din Legea nr. 230/2007
privind înființarea, organizarea și funcționarea asociațiilor de proprietari
Acsinte Gaspar
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 39 din Legea nr. 230/2007 privind înființarea,
organizarea și funcționarea asociațiilor de proprietari, excepție
ridicată de Asociația de Proprietari nr. 30 din Slatina în Dosarul
nr. 3.569/311/2008 al Judecătoriei Slatina.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 10 decembrie 2008, pronunțată în
Dosarul nr. 3.569/311/2008, Judecătoria Slatina a sesizat
Curtea Constituțională cu excepția de neconstituționalitate
a prevederilor art. 39 din Legea nr. 230/2007 privind
înființarea, organizarea și funcționarea asociațiilor de
proprietari. Excepția a fost ridicată de Asociația de Proprietari
nr. 30 din Slatina într-o cauză civilă ce are ca obiect cererea de
evacuare a autoarei excepției din spațiul comun ăuscătorie”.
În motivarea excepției de neconstituționalitate autorul
acesteia susține că prevederile criticate sunt contrare principiilor
și drepturilor consacrate de dispozițiile constituționale și
prevederile actelor internaționale invocate, întrucât nu dau
posibilitatea coproprietarilor să dispună de cota ce le revine din
proprietatea comună. Astfel, arată că, potrivit prevederilor
criticate, pentru a utiliza proprietatea comună le este necesar
acordul majorității proprietarilor membri ai asociației și al
proprietarilor direct afectați de vecinătate, nefiind luată în
considerare opțiunea fiecărui proprietar în parte.

8

MONITORUL OFICIAL AL ROMÂNIEI, PARTEA I, Nr. 237/9.IV.2009

Judecătoria Slatina apreciază că excepția de
neconstituționalitate este neîntemeiată. În acest sens, arată că
prevederile art. 39 din Legea nr. 230/2007 stabilesc condițiile în
care proprietatea comună poate fi utilizată de către terți, fiind
reglementate limite ale dreptului de proprietate în cazul bunurilor
aflate în coproprietate forțată și perpetuă, în blocurile de
locuințe, în care sunt constituite asociații de proprietari, în
condițiile legii. Totodată, reține faptul că alin. 1 teza a doua al
art. 44 din Constituție prevede că limitele și conținutul dreptului
de proprietate sunt stabilite de lege. Astfel, apreciază că limitele
aduse prin lege dreptului de proprietate asupra părților dintr-o
clădire cu mai multe locuințe, destinate folosirii în comun de
către toți proprietarii, se justifică constituțional.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 39 din
Legea nr. 230/2007 sunt constituționale. În acest sens, face
referire la Decizia Curții Constituționale nr. 734/2008 în care
s-a reținut constituționalitatea textului de lege criticat raportat la
dispozițiile art. 44 din Constituție. Totodată, apreciază că
prevederile criticate nu sunt de natură să îngrădească dreptul
părților interesate de a beneficia de toate garanțiile procesuale
menite să le asigure dreptul la un proces echitabil și la
soluționarea acestuia într-un termen rezonabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 39 din Legea nr. 230/2007 privind înființarea,
organizarea și funcționarea asociațiilor de proprietari, publicată
în Monitorul Oficial al României, Partea I, nr. 490 din 23 iulie
2007, având următorul conținut: ăProprietatea comună poate fi
utilizată de către terți, persoane fizice sau juridice, de drept
public ori de drept privat, numai cu acordul majorității
proprietarilor membri ai asociației și al proprietarilor direct

afectați de vecinătate, în baza unui contract de închiriere, de
folosință sau de concesiune.”
Autorul
excepției
invocă
încălcarea
dispozițiilor
constituționale ale art. 21 alin. (3) privind dreptul părților la un
proces echitabil și la soluționarea cauzelor într-un termen
rezonabil, ale art. 24 referitoare la dreptul la apărare și ale
art. 44 alin. (1) și (2) privind garantarea și ocrotirea dreptului de
proprietate privată, precum și a dispozițiilor art. 6 referitoare la
dreptul la un proces echitabil din Convenția pentru apărarea
drepturilor omului și a libertăților fundamentale și art. 17 din
Declarația Universală a Drepturilor Omului, potrivit cărora orice
persoană are dreptul la proprietate, atât singură, cât și în
asociere cu alții.
Examinând excepția de neconstituționalitate, Curtea
constată că asupra dispozițiilor art. 39 din Legea nr. 230/2007
s-a mai pronunțat, de exemplu, prin deciziile nr. 734 din 24 iunie
2008, publicată în Monitorul Oficial al României, Partea I, nr. 557
din 23 iulie 2008, și nr. 1.068 din 20 noiembrie 2007, publicată
în Monitorul Oficial al României, Partea I, nr. 842 din
8 decembrie 2007, reținând că acestea stabilesc condițiile în
care proprietatea comună poate fi utilizată de către terți, și
anume cu acordul majorității proprietarilor membri ai asociației
și al proprietarilor direct afectați de vecinătate.
În cauză, se pune problema stabilirii limitelor dreptului de
proprietate în cazul bunurilor aflate în coproprietate forțată și
perpetuă (condominium pro indiviso) în blocurile de locuințe, în
care, potrivit legii, se constituie asociații de proprietari.
Sub acest aspect, Curtea a reținut că dispozițiile art. 44
alin. (1) din Constituție, care consacră garantarea dreptului de
proprietate privată, prevăd în teza a doua că atât limitele, cât și
conținutul acestui drept ăsunt stabilite de lege”. Rezultă, în mod
evident, că limitele aduse prin lege dreptului de proprietate
asupra părților destinate folosirii în comun de către toți
proprietarii dintr-o clădire cu mai multe locuințe se justifică
constituțional prin asigurarea posibilității efective de
administrare, folosire, întreținere și exploatare a imobilului în
interesul tuturor proprietarilor de locuințe din acel imobil.
Mai mult, în măsura în care textul de lege criticat prevede
expres manifestarea acordului tuturor proprietarilor direct
afectați de vecinătate ca o condiție peremptorie a utilizării de
către terți a spațiilor proprietate comună, Curtea a constatat că,
în cauza dedusă controlului, nu operează nicio îngrădire a
dreptului de proprietate al acestora.
Atât considerentele, cât și soluția deciziilor amintite sunt pe
deplin valabile și în cauza de față, neintervenind elemente noi,
de natură a determina o reconsiderare a jurisprudenței Curții în
această materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 39 din Legea nr. 230/2007 privind înființarea, organizarea și
funcționarea asociațiilor de proprietari, excepție ridicată de Asociația de Proprietari nr. 30 din Slatina în Dosarul nr. 3.569/311/2008
al Judecătoriei Slatina.
Definitivă și general obligatorie.
Pronunțată în ședința publică din data de 19 martie 2009.
PREȘEDINTE,

ACSINTE GASPAR
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 237/9.IV.2009

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind stabilirea componenței nominale a Comisiei tehnice centrale pentru coordonarea și
urmărirea îndeplinirii sarcinilor din legislația în vigoare în domeniul alegerii membrilor din România
în Parlamentul European ce revin ministerelor și celorlalte organe de specialitate ale administrației
publice centrale, precum și instituțiilor prefectului
Având în vedere prevederile art. 1 alin. (1) din Hotărârea Guvernului nr. 219/2009 privind stabilirea măsurilor pentru buna
organizare și desfășurare a alegerilor pentru membrii din România în Parlamentul European din anul 2009,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite prezentul ordin.
Art. 1. — Se stabilește componența nominală a Comisiei
tehnice centrale pentru coordonarea și urmărirea îndeplinirii
sarcinilor din legislația în vigoare în domeniul alegerii
membrilor din România în Parlamentul European ce revin
ministerelor și celorlalte organe de specialitate ale

administrației publice centrale, precum și instituțiilor
prefectului, potrivit anexei care face parte integrantă din
prezentul ordin.
Art. 2. — Prezentul ordin se publică în Monitorul Oficial al
României, Partea I.

p. Viceprim-ministru,
ministrul administrației și internelor,
Cristian Făiniși,
secretar de stat
București, 3 aprilie 2009.
Nr. 37.
ANEXĂ

COMPONENȚA NOMINALĂ

a Comisiei tehnice centrale pentru coordonarea și urmărirea îndeplinirii sarcinilor din legislația în vigoare în domeniul
alegerii membrilor din România în Parlamentul European ce revin ministerelor și celorlalte organe de specialitate ale
administrației publice centrale, precum și instituțiilor prefectului
Președinte:
1. Dan Nica, viceprim-ministru, ministrul administrației și
internelor
Membri:
2. Mihai Viorel Fifor — secretar de stat pentru relația cu
instituțiile prefectului din cadrul Ministerului Administrației și
Internelor
3. Chestor Cristian Făiniși — secretar de stat, șef al
Departamentului ordine și siguranță publică din cadrul
Ministerului Administrației și Internelor
4. Cătălin Vrabie — secretar de stat pentru comunitățile
locale din cadrul Ministerului Administrației și Internelor
a) Reprezentanți, la nivel de secretar de stat sau secretar
general:
5. Andrei Cosmin Tănasie — Secretariatul General al
Guvernului
6. Gherghina Florea — secretar general adjunct, Ministerul
Finanțelor Publice
7. Mihaela Arteni — secretar general, Ministerul Muncii,
Familiei și Protecției Sociale
8. Natalia Intotero — secretar de stat, Ministerul Afacerilor
Externe
9. Octavian-Virgiliu Ojog — secretar de stat, Ministerul
Justiției și Libertăților Cetățenești

10. Gheorghe Asănică — secretar general, Ministerul
Educației, Cercetării și Inovării
11. Mircea Cristian Staicu — secretar general, Ministerul
Culturii, Cultelor și Patrimoniului Național
12. George Pavelescu — secretar general, Ministerul
Sănătății
13. Marian Muhuleț — vicepreședinte, Autoritatea Electorală
Permanentă
14. Vergil Voineagu — președinte, Institutul Național de
Statistică
15. Vasile Munteniță — președinte, Administrația Națională a
Rezervelor de Stat
b) Reprezentanți ai:
16. Serviciului de Telecomunicații Speciale — gen. lt. ing.
Marcel Opriș, director
17. Agenției Naționale de Presă ăAgerpres” — Paraschiv
Marcu, director general adjunct
18. Societății Comerciale ăElectrica” — S.A. — Corneliu Stan,
director general adjunct
19. Societății Române de Televiziune — Mura Frînculescu,
coordonator TVR 3
20. Societății Române de Radiodifuziune — Doru Vasile
Ionescu, director, Departamentul producție editorială

10

MONITORUL OFICIAL AL ROMÂNIEI, PARTEA I, Nr. 237/9.IV.2009

MINISTERUL APĂRĂRII NAȚIONALE

ORDIN
privind aprobarea Normelor metodologice de aplicare a Ordonanței de urgență a Guvernului
nr. 82/2006 pentru recunoașterea meritelor personalului armatei participant la acțiuni militare
și acordarea unor drepturi acestuia și urmașilor celui decedat
Pentru aplicarea dispozițiilor art. II din Legea nr. 41/2009 pentru aprobarea Ordonanței de urgență a Guvernului nr. 71/2008
privind modificarea și completarea Ordonanței de urgență a Guvernului nr. 82/2006 pentru recunoașterea meritelor personalului
armatei participant la acțiuni militare,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
ministrul apărării naționale emite prezentul ordin.
Art. 1. — Se aprobă Normele metodologice de aplicare a
Ordonanței de urgență a Guvernului nr. 82/2006 pentru
recunoașterea meritelor personalului armatei participant la
acțiuni militare și acordarea unor drepturi acestuia și urmașilor
celui decedat, aprobată cu modificări prin Legea nr. 111/2007, cu
modificările și completările ulterioare, prevăzute în anexa care
face parte integrantă din prezentul ordin.

Art. 2. — La data intrării în vigoare a prezentului ordin se
abrogă Ordinul ministrului apărării nr. M.190/2007*) pentru
aplicarea prevederilor Ordonanței de urgență a Guvernului
nr. 82/2006 pentru recunoașterea meritelor personalului armatei
participant la acțiuni militare, aprobată cu modificări prin Legea
nr. 111/2007.
Art. 3. — Prezentul ordin se publică în Monitorul Oficial al
României, Partea I.

p. Ministrul apărării naționale,
Aurel Ionel Lascu,
secretar de stat
București, 27 martie 2009.
Nr. M.39.
*) Ordinul ministrului apărării nr. M.190/2007 nu a fost publicat în Monitorul Oficial al României, Partea I, deoarece avea ca obiect reglementări din
sectorul de apărare și securitate națională a țării.
ANEXĂ

NORME METODOLOGICE
de aplicare a Ordonanței de urgență a Guvernului nr. 82/2006 pentru recunoașterea meritelor personalului armatei
participant la acțiuni militare și acordarea unor drepturi acestuia și urmașilor celui decedat
CAPITOLUL I
Dispoziții generale

CAPITOLUL II
Conferirea de titluri onorifice

Art. 1. — Prezentele norme metodologice reglementează
modul de aplicare, în Ministerul Apărării Naționale, a Ordonanței
de urgență a Guvernului nr. 82/2006 pentru recunoașterea
meritelor personalului armatei participant la acțiuni militare și
acordarea unor drepturi acestuia și urmașilor celui decedat,
aprobată cu modificări prin Legea nr. 111/2007, cu modificările
și completările ulterioare, denumită în continuare ordonanță de
urgență.
Art. 2. — În sensul prezentelor norme metodologice, acțiunile
militare reprezintă misiunile prevăzute la art. 2 lit. b) din
ordonanța de urgență, precum și următoarele misiuni cu
potențial ridicat de risc, desfășurate pe teritoriul statului național,
după cum urmează:
a) misiunile executate de forțele aflate în ăserviciu de luptă”;
b) exercițiile de antrenament, certificare și evaluare
executate în teren, cu sau fără trageri de luptă;
c) acțiunile de sprijin acordat autorităților civile în situații de
urgență;
d) misiunile de asistență umanitară.

Art. 3. — (1) Personalului armatei care a participat, începând
cu anul 1990, la acțiuni militare, astfel cum acestea sunt definite
la art. 2, timp de cel puțin 12 luni, neîntrerupt sau cumulativ,
precum și personalului invalid, indiferent de durata participării la
acțiuni militare, i se conferă titlul onorific de ăMilitar Veteran”,
pentru cadrele militare și soldații și gradații voluntari, respectiv
titlul onorific de ăVeteran”, pentru personalul civil.
(2) Titlurile onorifice prevăzute la alin. (1) se conferă o
singură dată, indiferent de numărul participărilor la acțiuni
militare, astfel cum acestea sunt definite la art. 2, prin ordin al
șefului Statului Major General, respectiv prin dispoziție a
directorului general al Direcției generale de informații a apărării,
pentru personalul din subordine, pe baza propunerilor
comandanților/șefilor structurilor care le-au organizat și condus.
(3) Statele majore ale categoriilor de forțe ale armatei,
comandamentele de armă și Comandamentul operațional
întrunit centralizează semestrial propunerile comandanților/șefilor
structurilor care au organizat și condus acțiuni militare privind
recunoașterea meritelor militarilor și personalului civil, le
analizează și înaintează propuneri șefului Statului Major
General. Pentru personalul din structurile subordonate Direcției

MONITORUL OFICIAL AL ROMÂNIEI, PARTEA I, Nr. 237/9.IV.2009
generale de informații a apărării propunerile se transmit
directorului general al Direcției generale de informații a apărării.
(4) Titlurile onorifice prevăzute la alin. (1) se înscriu în
registrele speciale înființate la unitățile militare care au avut/au
personal participant la acțiuni militare, conform modelului stabilit
de Muzeul Militar Național. Înscrierea se face pe baza
ordinului/dispoziției prin care se conferă titlul onorific respectiv.
O copie a ordinului/dispoziției se trimite Muzeului Militar
Național, cu excepția personalului Direcției generale de
informații a apărării, și în extras unității militare în care este
încadrat la momentul respectiv personalul armatei prevăzut în
ordin/dispoziție.
Art. 4. — Personalului armatei care a participat, începând cu
anul 1990, la acțiuni militare, indiferent de durata participării, și
care, pe timpul misiunii, s-a remarcat săvârșind acte exemplare
de curaj și devotament, i se conferă titlul onorific de ăMilitar
Veteran”, respectiv titlul onorific de ăVeteran”, prin hotărâre a
Guvernului, la propunerea ierarhică a comandanților/șefilor
unităților militare din care au făcut parte, pe baza evenimentelor
consemnate în jurnalul acțiunilor militare/ordinul de zi pe unitate.
Art. 5. — Conferirea titlului onorific de ăMilitar Veteran” se
înscrie și în documentele de evidență nominală a personalului
militar, la rubrica ăDecorații și titluri de onoare”. În acest scop, o
copie a ordinului privind conferirea titlului onorific se trimite la
Direcția management resurse umane.
Art. 6. — Legitimația tip ăMilitar Veteran” și legitimația tip
ăVeteran” se confecționează de către Centrul tehnic-editorial al
Armatei, prin grija Direcției personal și mobilizare din cadrul
Statului Major General, conform precizărilor din anexă.
Art. 7. — Modulele de personal ale unităților militare țin
evidența personalului militar și civil care a participat la acțiuni
militare.
CAPITOLUL III
Menținerea în activitate a personalului armatei invalid
și reconversia profesională a acestuia
Art. 8. — Personalul armatei invalid se menține, se
încadrează sau se reîncadrează în structuri neluptătoare ale
Ministerului Apărării Naționale, la cerere, în funcții militare,
respectiv civile, cu preponderență în următoarele domenii de
activitate: stat major, resurse umane, asigurare logistică,
financiar-contabil, asigurare tehnico-materială, asistență
medicală, asistență juridică, informare și relații publice sau
învățământ.
Art. 9. — Menținerea, încadrarea sau reîncadrarea
personalului armatei invalid se face cu respectarea următoarelor
condiții:
a) personalul în cauză îndeplinește condițiile legale și
specificațiile de personal ale postului respectiv;
b) invaliditatea permite personalului în cauză îndeplinirea
atribuțiilor postului respectiv, fără riscul agravării afecțiunii,
corespunzător concluziilor formulate de către comisiile speciale
de cercetare a condițiilor de dobândire a invalidității, precum și
avizului comisiilor de expertiză medico-militară și a medicului de
medicina muncii, pentru cadrele militare, sau de către medicul
de medicina muncii în colaborare cu medicii de expertiza
capacității de muncă, pentru soldații și gradații voluntari și
personalul civil invalid;
c) există posturi vacante care pot fi ocupate de cel în cauză,
conform prevederilor lit. a) și b), în unitățile și garnizoanele
solicitate.
Art. 10. — Comandanții/șefii unităților militare vor identifica
posturile posibile care ar putea fi încadrate cu personal militar și
civil cu diverse invalidități dobândite pe timpul participării la
acțiuni militare, în termen de 3 luni de la intrarea în vigoare a

11

prezentelor norme metodologice. Posturile se comunică, se
centralizează și actualizează semestrial, ierarhic, până la nivelul
Direcției management resurse umane, urmând să fie încadrate
cu personal invalid, când va fi cazul.
Art. 11. — Personalul armatei, încadrat în gradul III de
invaliditate în urma participării la acțiuni militare, care nu solicită
sau căruia nu i se poate asigura menținerea, încadrarea ori
reîncadrarea în condițiile prevăzute la art. 8, beneficiază, cu
prioritate, de prevederile normelor în vigoare privind reconversia
profesională în cadrul Ministerului Apărării Naționale.
CAPITOLUL IV
Trimiterea la tratament în străinătate și decontarea
cheltuielilor pentru personalul armatei rănit ca urmare
a participării la acțiuni militare
Art. 12. — Personalul armatei, rănit sau invalid ca urmare a
participării la acțiuni militare, beneficiază de tratament în
străinătate, în cazul în care afecțiunile nu pot fi tratate în țară, cu
suportarea contravalorii costului tratamentului și a cheltuielilor
aferente din bugetul Ministerului Apărării Naționale.
Art. 13. — Personalul armatei care, la examenul medical
efectuat la înapoierea din misiunile în care a participat la acțiuni
militare sau ulterior executării acestora, este diagnosticat cu
afecțiuni pentru care se stabilește legătura de cauzalitate cu
participarea la acțiunile militare, beneficiază de drepturile
prevăzute la art. 12.
Art. 14. — Personalul armatei, rănit sau invalid în urma
participării la acțiuni militare, astfel cum acestea sunt definite la
art. 2, poate fi trimis la tratament în străinătate la instituții
medicale de profil în următoarele modalități:
a) direct din teatrele de operații la formațiuni medicale de
Rol 4 sau similar, aparținând altor țări cu care România are
încheiate acorduri bilaterale, în conținutul cărora să fie înscrise
prevederi referitoare la suportarea cheltuielilor pentru serviciile
medicale în vederea efectuării tratamentului de specialitate;
b) prin evacuare la un spital din rețeaua sanitară proprie a
Ministerului Apărării Naționale de unde, dacă în urma analizelor
și investigațiilor efectuate, se stabilește că afecțiunea nu poate
fi tratată în țară.
Art. 15. — (1) În situația în care continuarea tratamentului și
a recuperării pacientului, conform prevederilor art. 14 lit. a), în
cadrul aceleiași structuri sau la alte instituții medicale de profil
necesită cheltuieli suplimentare în afara acordurilor bilaterale,
continuarea spitalizării ori transferul la altă unitate sanitară din
străinătate se efectuează numai cu avizul unei comisii medicale
de evaluare, constituită din specialiști din structurile medicale
ale Ministerului Apărării Naționale.
(2) Comisia medicală de evaluare, stabilită prin dispoziție a
șefului Direcției medicale, va efectua deplasarea în străinătate
unde, împreună cu specialiștii de profil din structura medicală
respectivă, va evalua starea pacientului și va stabili
oportunitatea continuării tratamentului în străinătate, numai în
condițiile în care afecțiunile nu pot fi tratate în instituții medicale
publice sau private din țară.
(3) În baza referatului întocmit de comisia medicală de
evaluare, șeful Direcției medicale înaintează un raport ministrului
apărării naționale în vederea aprobării continuării tratamentului
în străinătate pentru personalul prevăzut la art. 12 și 13.
(4) În situația în care comisia medicală de evaluare consideră
nejustificată continuarea tratamentului și a activităților de
recuperare medicală în străinătate pentru că există instituții
medicale de profil în țară, poate propune evacuarea pacientului
și internarea acestuia în instituții medicale publice sau private
din țară, după caz.

12

MONITORUL OFICIAL AL ROMÂNIEI, PARTEA I, Nr. 237/9.IV.2009

Art. 16. — În situația în care, pentru continuarea
tratamentului și a recuperării pacientului, conform art. 15
alin. (1), se decide de urgență evacuarea medicală a acestuia la
altă unitate sanitară din străinătate, plata serviciilor medicale se
face, până la derularea procedurii prevăzute la art. 15, din
bugetul Ministerului Apărării Naționale, de către ordonatorii de
credite în subordinea cărora se află persoana respectivă, cu
avizul Direcției medicale.
Art. 17. — (1) Personalul armatei evacuat în țară, conform
prevederilor art. 14 lit. b), precum și cel care la examenul
medical efectuat la înapoierea din misiune sau ulterior executării
acesteia este diagnosticat cu afecțiuni pentru care se stabilește
legătura de cauzalitate cu participarea la acțiunile militare pe
baza procesului-verbal întocmit de către comisia specială de
cercetare a condițiilor în care s-a produs evenimentul, dar care
nu poate fi tratat în instituții medicale publice sau private din țară,
va fi evaluat de o comisie medicală constituită din specialiști din
structurile medicale ale Ministerului Apărării Naționale, precum
și din rețeaua sanitară a Ministerului Sănătății, după caz, care va
stabili oportunitatea trimiterii la tratament în străinătate în
conformitate cu prevederile art. 15 alin. (3).
(2) Comisia prevăzută la alin. (1) va stabili dacă este necesar
ca pacientul să beneficieze de un însoțitor pe timpul
tratamentului în străinătate.
Art. 18. — (1) Decontarea serviciilor medicale efectuate în
străinătate, inclusiv a medicamentelor, protezelor, ortezelor și a
altor dispozitive medicale, necesare personalului prevăzut la
art. 13 și 14, se va face în baza facturilor emise, din bugetul
Ministerului Apărării Naționale, de către ordonatorii de credite în
subordinea cărora se află personalul respectiv, cu avizul
Direcției medicale.
(2) Cheltuielile aferente deplasării la tratament în străinătate,
cum ar fi: transport, cazare, masă, taxe de viză, pentru pacient,
precum și, eventual, pentru un însoțitor se decontează de către
structurile prevăzute la alin. (1), pe baza documentelor
justificative.
CAPITOLUL V
Acordarea indemnizației lunare de invaliditate
și altor drepturi pentru personalul armatei rănit
ca urmare a acțiunilor militare și cel invalid
Art. 19. — Indemnizația lunară de invaliditate prevăzută la
art. 82 alin. (1) din ordonanța de urgență se acordă de către
Direcția financiar-contabilă, pe baza unui dosar care cuprinde
următoarele documente:
a) cerere scrisă;
b) certificat-decizie medicală de încadrare în grad de
invaliditate emis de către comisiile de expertiză medico-militară,
pentru cadrele militare;
c) certificat medical de clasare ăinapt pentru serviciul militar”
emis de către comisiile de expertiză medico-militară, precum și
decizie asupra capacității de muncă emisă de către medicul
expert al asigurărilor sociale pentru soldații și gradații voluntari;
d) decizie asupra capacității de muncă emisă de către
medicul expert al asigurărilor sociale pentru personalul civil;
e) copie de pe actul de identitate al solicitantului.
Art. 20. — (1) În documentele prevăzute la art. 19 lit. b) și c)
trebuie să se înscrie data dobândirii invalidității, precum și
legătura de cauzalitate dintre invaliditatea dobândită și acțiunea
militară.
(2) Pentru personalul civil, dosarul cuprinde în plus față de
documentele prevăzute la art. 19 lit. a), d) și e) și o copie a
procesului-verbal întocmit de către comisia specială de
cercetare a condițiilor în care s-a produs evenimentul.

Art. 21. — (1) Plata indemnizației lunare de invaliditate
prevăzută la art. 82 alin. (1) din ordonanța de urgență se face
începând cu data de 1 a lunii următoare celei în care a avut loc
evenimentul care a cauzat invaliditatea, dacă dosarul a fost
depus la Direcția financiar-contabilă în termen de 90 de zile de
la data producerii acestuia.
(2) Plata indemnizației lunare de invaliditate prevăzută la
art. 82 alin. (1) din ordonanța de urgență se face începând cu
data de 1 a lunii următoare celei în care s-a depus dosarul la
Direcția financiar-contabilă, dacă acesta a fost depus într-un
termen ce depășește 90 de zile de la data producerii
evenimentului care a cauzat invaliditatea.
Art. 22. — Plata indemnizației lunare de invaliditate
prevăzută la art. 82 alin. (1) din Ordonanța de urgență se face
odată cu plata pensiilor militare de stat și drepturilor sociale, în
contul bancar specificat de beneficiar.
Art. 23. — (1) Plata indemnizației lunare de invaliditate
prevăzută la art. 82 alin. (1) din ordonanța de urgență încetează
în următoarele situații:
a) când, după revizuirea periodică a gradului de invaliditate,
se constată că persoana beneficiară nu se mai încadrează în
grad de invaliditate;
b) în caz de deces a persoanei beneficiare.
(2) Persoanele beneficiare a indemnizației lunare de
invaliditate se supun revizuirii medicale periodice a gradului de
invaliditate până la vârsta legală de pensionare stabilită potrivit
reglementărilor aplicabile sistemului în care acestea sunt
asigurate.
CAPITOLUL VI
Drepturile urmașilor personalului armatei decedat
ca urmare a participării la acțiuni militare
Art. 24. — Copiii soldaților și gradaților voluntari, precum și
ai personalului civil decedat ca urmare a participării la acțiuni
militare pot fi transferați/înscriși în instituțiile militare de
învățământ în aceleași condiții ca și copiii cadrelor militare
decedate, conform prevederilor normelor în vigoare privind
transferul și înmatricularea elevilor și studenților în instituțiile
militare de învățământ.
Art. 25. — (1) Copiii personalului armatei decedat
beneficiază, pe durata studiilor în instituții civile de învățământ,
de burse de studii.
(2) Bursele prevăzute la alin. (1) se acordă astfel:
a) elevilor și studenților care urmează cursurile unei instituții
civile de învățământ, până la împlinirea vârstei de 18 ani sau,
dacă își continuă studiile într-o formă de învățământ organizată
potrivit legii, până la terminarea acestora, fără a depăși vârsta
de 26 de ani;
b) pe întregul an calendaristic, pe durata pregătirii în
instituțiile civile de învățământ de zi gimnazial, liceal, postliceal
sau universitar, după caz;
c) pentru o singură specializare sau calificare profesională.
(3) Bursele prevăzute la alin. (1) se plătesc lunar, iar
cuantumul acestora se calculează prin aplicarea unui coeficient
de 1,10 asupra salariului mediu brut utilizat la fundamentarea
bugetului asigurărilor sociale de stat aferent anului pentru care
se face plata.
(4) Anual, bursa de studii aferentă lunii august, pentru anul
școlar următor, pentru copiii personalului armatei decedat,
înmatriculați în instituțiile civile de învățământ, cuprinde, pentru
cumpărarea unor articole de îmbrăcăminte, și contravaloarea
echipamentului unui elev/student din instituțiile militare de
învățământ, precum și contravaloarea în lei a sumei de
100 euro, la data de 15 iulie a anului în care se face plata, pentru
procurarea unor materiale de studii.

MONITORUL OFICIAL AL ROMÂNIEI, PARTEA I, Nr. 237/9.IV.2009
(5) Pentru acordarea drepturilor prevăzute la alin. (1) și (4)
solicitanții vor depune la Direcția financiar-contabilă, în luna
următoare decesului, dosarul pentru acordarea bursei de studii
pe care îl actualizează anual, în luna august, cu acte care să
facă dovada că cel în cauză este integralist și înmatriculat în
anul de studii următor.
(6) Calculul și plata drepturilor prevăzute la alin. (1) și (4) se
face de către Direcția financiar-contabilă.
Art. 26. — (1) Urmașii personalului armatei decedat,
participant la acțiuni militare, pot beneficia de indemnizația
lunară prevăzută la art. 85 alin. (1) lit. b) din ordonanța de
urgență în baza următoarelor documente:
a) cerere scrisă;
b) certificat-decizie medicală emis de către comisiile de
expertiză medico-militară, pentru cadrele militare;
c) certificat medical emis de către comisiile de expertiză
medico-militară, pentru soldații și gradații voluntari;
d) copie de pe certificatul de deces;
e) copie de pe actul de identitate al solicitantului;
f) copie de pe actele din care să rezulte calitatea de urmaș a
celui decedat;
g) declarație pe propria răspundere, autentificată de notarul
public, din care să reiasă că solicitantul nu realizează venituri
din salarii sau din activități independente.
(2) Părinții personalului armatei decedat, participant la acțiuni
militare, pot beneficia, în condițiile art. 85 alin. (2) din ordonanța
de urgență, de jumătate din indemnizația lunară prevăzută la
alin. (1), în baza următoarelor documente:
a) cerere scrisă;
b) copie de pe certificatul de deces;
c) copie de pe actul de identitate al părinților;
d) copie de pe actele din care să rezulte calitatea de urmaș
al celui decedat;
e) declarație pe propria răspundere, autentificată de notarul
public, din care să reiasă că părinții nu realizează venituri din
salarii sau din activități independente;
f) declarație pe propria răspundere, autentificată de notarul
public, din care să reiasă că cel decedat era singurul susținător
al acestora.
Art. 27. — (1) Plata indemnizației lunare prevăzută la art. 85
alin. (1) lit. b) și art. 85 alin. (2) din ordonanța de urgență se face
începând cu data de 1 a lunii următoare celei în care s-a produs
evenimentul care a cauzat decesul, dacă dosarul a fost depus
la Direcția financiar-contabilă în termen de 90 de zile de la data
producerii acestuia.
(2) Plata indemnizației lunare prevăzută la art. 85 alin. (1)
lit. b) și art. 85 alin. (2) din ordonanța de urgență se face
începând cu data de 1 a lunii următoare celei în care s-a depus
dosarul la Direcția financiar-contabilă, dacă acesta a fost depus
într-un termen ce depășește 90 de zile de la data producerii
evenimentului care a cauzat decesul.
Art. 28. — (1) Indemnizația lunară prevăzută la art. 85
alin. (1) lit. b) și art. 85 alin. (2) din ordonanța de urgență se
plătește de către Direcția financiar-contabilă.
(2) Plata indemnizației lunare prevăzută la art. 85 alin. (1)
lit. b) și art. 85 alin. (2) din ordonanța de urgență se face odată
cu plata pensiilor militare de stat și drepturilor sociale, în contul
bancar specificat de beneficiar.
Art. 29. — Plata indemnizației lunare prevăzută la art. 85
alin. (1) lit. b) și art. 85 alin. (2) din ordonanța de urgență
încetează în următoarele situații:
a) de la data când persoana beneficiară/persoanele
beneficiare realizează venituri din salarii sau activități
independente;

13

b) în caz de deces al persoanei/persoanelor beneficiare;
c) pentru copiii personalului armatei decedat, participant la
misiunile militare, elevi și studenți care nu urmează cursurile
unei instituții de învățământ, la împlinirea vârstei de 18 ani, sau
dacă își continuă studiile într-o formă de învățământ organizată
potrivit legii, la terminarea acestora, fără a depăși vârsta de
26 de ani.
Art. 30. — Urmașii personalului armatei decedat, participant
la acțiuni militare, beneficiază de drepturile prevăzute în
instrucțiunile privind folosirea de către personalul armatei și alți
beneficiari a fondului construit al Ministerului Apărării Naționale,
destinat cazării, refacerii capacității de muncă și activităților
recreative și sportive.
Art. 31. — Membrii familiei și/sau alte persoane care participă
la îngrijirea personalului armatei rănit sau invalid ca urmare a
acțiunilor militare, pe perioada cât acesta este spitalizat pentru
tratament, dacă aceștia nu au domiciliul în garnizoana în care se
află instituția medicală, beneficiază de drepturile prevăzute în
instrucțiunile privind folosirea de către personalul armatei și alți
beneficiari a fondului construit al Ministerului Apărării Naționale
destinat cazării, refacerii capacității de muncă și activităților
recreative și sportive.
CAPITOLUL VII
Dispoziții tranzitorii și finale
Art. 32. — Structurile cu responsabilități în aplicarea
prevederilor ordonanței de urgență sunt:
a) structuri centrale: Statul Major General, Direcția generală
de informații a apărării, Direcția management resurse umane,
Direcția financiar-contabilă și Direcția medicală;
b) structurile din compunerea și subordinea Statului Major
General: Direcția personal și mobilizare, statele majore ale
categoriilor de forțe ale armatei, comandamentele de armă,
Comandamentul operațional întrunit, Centrul tehnic-editorial al
Armatei și Muzeul Militar Național ăRegele Ferdinand I”;
c) alte structuri.
Art. 33. — Acțiunile militare desfășurate înainte de intrarea în
vigoare a Legii nr. 42/2004 privind participarea forțelor armate la
misiuni în afara teritoriului statului român, cu modificările
ulterioare, se asimilează cu tipurile de misiuni prevăzute de
aceasta la art. 2 lit. a)—f), prin ordin al ministrului apărării
naționale, la propunerea șefului Statului Major General, pentru
fiecare misiune în parte.
Art. 34. — (1) Persoanele care au participat la acțiuni militare
înainte de 10 iunie 2008, precum și urmașii sau părinții acestora,
după caz, care fac obiectul aplicării prezentelor norme
metodologice, vor beneficia de drepturile prevăzute la cap. III1
din ordonanța de urgență de la data de 10 iunie 2008, data
publicării în Monitorul Oficial al României, Partea I, nr. 433 din
10 iunie 2008, a Ordonanței de urgență a Guvernului nr. 71/2008
privind modificarea și completarea Ordonanței de urgență a
Guvernului nr. 82/2006 pentru recunoașterea meritelor
personalului armatei participant la acțiuni militare.
(2) Pentru acordarea drepturilor, persoanele prevăzute la
alin. (1) pot formula o solicitare scrisă, însoțită de documente
justificative, pe care o adresează comandantului/șefului unității
militare din care fac parte sau centrului militar în raza căruia
domiciliază, după caz.
(3) Unitățile militare din care fac parte sau centrele militare
transmit solicitările primite structurilor responsabile cu aplicarea
prezentelor norme metodologice.
Art. 35. — Anexa face parte integrantă din prezentele norme
metodologice.

14

MONITORUL OFICIAL AL ROMÂNIEI, PARTEA I, Nr. 237/9.IV.2009
ANEXĂ
la normele metodologice

PRECIZĂRI

privind confecționarea legitimațiilor tip ăMilitar Veteran” și ăVeteran”*)
Legitimațiile tip ăMilitar Veteran” și ăVeteran” vor avea copertele de culoarea bleu, vor fi confecționate
la aceleași dimensiuni, din aceleași materiale ca legitimațiile militare și vor conține înscrisurile cerute de
modelele de mai jos:
a) Modelul legitimației tip ăMilitar Veteran”
— exterior —

— interior —

b) Modelul legitimației tip ăVeteran”
— exterior —

*) Modelele legitimațiilor sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 237/9.IV.2009

15

— interior —

MINISTERUL EDUCAȚIEI, CERCETĂRII ȘI INOVĂRII

ORDIN
privind acordarea acreditării pentru unitatea de învățământ preuniversitar particular
Școala Creștină ăNatanael” din Suceava
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare al Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 15 din 25 noiembrie 2008, privind propunerea de acordare a
acreditării pentru unitățile de învățământ preuniversitar particular evaluate în perioada mai—noiembrie 2008,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Școala Creștină ăNatanael”
din Suceava, pentru nivelurile de învățământ ăprimar” și
ăgimnazial”, cu sediul în str. Lipoveni nr. 10, localitatea Suceava,
județul Suceava.
Art. 2. — Unitatea de învățământ preuniversitar particular
Școala Creștină ăNatanael” din Suceava, acreditată potrivit
dispozițiilor art. 1, este persoană juridică de drept privat și de
interes public, parte a sistemului național de învățământ și
beneficiază de toate drepturile și obligațiile prevăzute de lege,
începând cu anul școlar 2009—2010.
Art. 3. — (1) Unitatea de învățământ preuniversitar particular
Școala Creștină ăNatanael” din Suceava dispune de patrimoniu
propriu, care nu poate fi înstrăinat sau diminuat și va fi utilizat
numai în interesul învățământului.

(2) În caz de desființare, dizolvare sau lichidare, patrimoniul
unității de învățământ preuniversitar particular Școala Creștină
ăNatanael” din Suceava revine fondatorilor.
Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ
preuniversitar particular acreditată Școala Creștină ăNatanael”
din Suceava.
Art. 5. — Unitatea de învățământ preuniversitar particular
Școala Creștină ăNatanael” din Suceava are dreptul de a
organiza examene de absolvire și poate gestiona și elibera acte
de studii, recunoscute de Ministerul Educației, Cercetării și
Inovării.
Art. 6. — Unitatea de învățământ preuniversitar particular
Școala Creștină ăNatanael” din Suceava este monitorizată și
controlată periodic de Ministerul Educației, Cercetării și Inovării,

16

MONITORUL OFICIAL AL ROMÂNIEI, PARTEA I, Nr. 237/9.IV.2009

Agenția Română de Asigurare a Calității în Învățământul
Preuniversitar, în colaborare cu Inspectoratul Școlar al Județului
Suceava, în vederea verificării respectării standardelor care au
stat la baza acreditării.
Art. 7. — Asociația ăInternational Christian Aid Ministries” din
Suceava, unitatea de învățământ preuniversitar particular
acreditată Școala Creștină ăNatanael” din Suceava, Ministerul

Educației, Cercetării și Inovării, Agenția Română de Asigurare a
Calității în Învățământul Preuniversitar, respectiv Inspectoratul
Școlar al Județului Suceava vor duce la îndeplinire prevederile
prezentului ordin.
Art. 8. — Prezentul ordin se publică în Monitorul Oficial al
României, Partea I.

Ministrul educației, cercetării și inovării,
Ecaterina Andronescu

București, 30 martie 2009.
Nr. 3.550.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 237/9.IV.2009 conține 16 pagini.

Prețul: 3,20 lei

&JUYDGY|429598]
ISSN 1453—4495

