Anul 177 (XXI) — Nr. 49

PARTEA I

LEGI, DECRETE, HOTĂRÂRI ȘI ALTE ACTE

Marți, 27 ianuarie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 22 din 8 ianuarie 2009 referitoare la excepția de
neconstituționalitate a prevederilor art. 480 din Codul
civil ............................................................................
Decizia nr. 23 din 8 ianuarie 2009 referitoare la excepția de
neconstituționalitate a prevederilor art. 28 alin. (1) din
Decretul-lege nr. 115/1938 pentru unificarea
dispozițiilor privitoare la cărțile funciare......................
Decizia nr. 26 din 13 ianuarie 2009 referitoare la excepția de
neconstituționalitate a Ordonanței de urgență a
Guvernului nr. 138/2004 pentru modificarea și
completarea Legii nr. 571/2003 privind Codul fiscal și
a Legii nr. 343/2006 pentru modificarea și completarea
Legii nr. 571/2003 privind Codul fiscal........................
Decizia nr. 28 din 13 ianuarie 2009 referitoare la excepția de
neconstituționalitate a dispozițiilor art. 97 alin. (5) și (7)
din Ordonanța de urgență a Guvernului nr. 194/2002
privind regimul străinilor în România ........................
Decizia nr. 71 din 15 ianuarie 2009 referitoare la excepția de
neconstituționalitate a dispozițiilor art. 317, art. 318,
art. 17 și art. 159 din Codul de procedură civilă ........
Decizia nr. 81 din 15 ianuarie 2009 referitoare la excepția de
neconstituționalitate a dispozițiilor art. 11 alin. (1), (2)
şi (3) din Ordonanța de urgență a Guvernului
nr. 43/2002 privind Direcția Națională Anticorupție ....

153.

DECIZII ALE PRIMULUI-MINISTRU
— Decizie pentru numirea doamnei Ioana Liana Pop
în funcția de secretar de stat la Departamentul pentru
Relația cu Parlamentul ..............................................

Nr.

Pagina

154.

— Decizie pentru eliberarea domnului Barna Tánczos
din funcția de secretar de stat la Ministerul
Transporturilor și Infrastructurii ..................................

12

155.

— Decizie pentru numirea domnului Marin Anton în
funcția de secretar de stat la Ministerul Transporturilor
și Infrastructurii ..........................................................

13

156.

— Decizie pentru numirea domnului Liviu MănăilăMaximean în funcția de secretar de stat la Ministerul
Sănătății ....................................................................

13

157.

— Decizie pentru numirea domnului Iulian Matache în
funcția de secretar de stat la Ministerul Dezvoltării
Regionale și Locuinței ................................................

14

158.

— Decizie pentru numirea domnului Mircea Ursache în
funcția de președinte al Autorității pentru Valorificarea
Activelor Statului ........................................................

14

159.

— Decizie pentru eliberarea domnului Marius
Gogescu din funcția de președinte, cu rang de secretar
de stat, al Autorității Naționale pentru Reglementarea
și Monitorizarea Achizițiilor Publice ..........................

15

9–10

160.

— Decizie pentru numirea doamnei Cristina Trăilă în
funcția de președinte, cu rang de secretar de stat, al
Autorității Naționale pentru Reglementarea și
Monitorizarea Achizițiilor Publice................................

15

10–11

161.

— Decizie privind încetarea, la cerere, a raportului de
serviciu al domnului Mora Victor Aron, secretar general
al Ministerului Sănătății ..............................................

16

Rectificări ..............................................................................

16

2–3

4–5

6–7

7–8

12

2

MONITORUL OFICIAL AL ROMÂNIEI, PARTEA I, Nr. 49/27.I.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 22
din 8 ianuarie 2009

referitoare la excepția de neconstituționalitate a prevederilor art. 480 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de Viorica
Maria Ghioca în Dosarul nr. 12.122/300/2007 al Judecătoriei
Sectorului 2 București — Secția civilă și de Ioan Robescu și
Aurica Livia Robescu în Dosarul nr. 18.866/299/2007 al
Judecătoriei Sectorului 1 București.
La apelul nominal răspund autorii Ioan Robescu, Aurica Livia
Robescu și partea Ioan Agarici, lipsă fiind celelalte părți, față de
care procedura de citare este legal îndeplinită.
Magistratul-asistent referă asupra cauzei. În acest sens,
arată că la Dosarul nr. 2.115D/2008 au fost comunicate adrese
prin care autoarea excepției Viorica Maria Ghioca și părțile
Ovidiu Olimpiu Oprea, Cecilia Letiția Oprea și Anișoara Mocanu
solicită un nou termen în vederea angajării unui apărător.
De asemenea, autorii excepției din Dosarul nr. 2.128D/2008,
Ioan Robescu și Aurica Livia Robescu, solicită un nou termen în
vederea angajării unui apărător.
Reprezentantul Ministerului Public solicită respingerea
cererilor de amânare, apreciind că de la data încheierilor de
sesizare, respectiv 15 septembrie 2008 și 9 iunie 2008, părțile
au avut suficient timp pentru angajarea unui apărător.
Deliberând, Curtea respinge cererile de amânare.
Din oficiu, Curtea pune în dezbatere problema conexării
dosarelor nr. 2.115D/2008 și nr. 2.128D/2008.
Părțile prezente nu se opun conexării dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 2.128D/2008 la Dosarul nr. 2.115D/2008, care a fost primul
înregistrat.
Cauza este în stare de judecată.
Ioan Robescu și Aurica Livia Robescu depun la dosar
concluzii scrise prin care solicită admiterea excepției de
neconstituționalitate, iar partea Ioan Agarici lasă la aprecierea
Curții soluționarea excepției.

Reprezentantul Ministerului Public pune concluzii de
respingere a excepției de neconstituționalitate, având în vedere
jurisprudența Curții Constituționalitate cu privire la textul de lege
criticat.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2008, pronunțată în
Dosarul nr. 12.122/300/2007, Judecătoria Sectorului 2
București — Secția civilă a sesizat Curtea Constituțională
cu excepția de neconstituționalitate a prevederilor art. 480
din Codul civil. Excepția a fost ridicată de Viorica Maria Ghioca
într-o cauză ce are ca obiect o acțiune în evacuare.
Prin Încheierea din 9 iunie 2008, pronunțată în Dosarul
nr. 18.866/299/2007, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 480 din Codul civil.
Excepția a fost ridicată de Ioan Robescu și de Aurica Livia
Robescu într-o cauză ce are ca obiect o acțiune în revendicare.
În motivarea excepției de neconstituționalitate, autorii
acesteia susțin, în esență, că reclamantul ănu produce niciun
titlu care să îi legitimeze calitatea sa procesuală, consacrându-se
astfel un exercițiu arbitrar al dreptului de proprietate, pârâta,
autor al excepției, având dreptul de a nu fi evacuată dintr-un
imobil în care își are stabilit domiciliul”. Consideră că reclamantul
se consideră mai presus de lege, de vreme ce nu ține cont de
obligațiile ce-i revin privitor la drepturile locative ale acestora.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată. Totodată, apreciază că motivarea excepției
vizează fondul cauzei, iar nu neconstituționalitatea prevederii
legale criticate.
Judecătoria Sectorului 1 București consideră că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 480 din
Codul civil sunt constituționale, nefiind contrare dispozițiilor
art. 16 alin. (1) și (2) și art. 21 din Constituție, de vreme ce se
aplică tuturor proprietarilor, fără discriminări, și, de asemenea,
nu îngrădesc sub niciun aspect dreptul părților interesate de a se
adresa justiției pentru apărarea drepturilor, libertăților și
intereselor lor legitime. Apreciază că o asemenea reglementare
este în concordanță cu regula constituțională potrivit căreia
conținutul și limitele dreptului de proprietate sunt stabilite de

MONITORUL OFICIAL AL ROMÂNIEI, PARTEA I, Nr. 49/27.I.2009
lege. Totodată, apreciază că dispozițiile art. 27 alin. (1) și art. 41
din Constituție nu sunt incidente în cauza de față.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 480 din Codul civil, având următorul conținut:
ăProprietatea este dreptul ce are cineva de a se bucura și
dispune de un lucru în mod exclusiv și absolut, însă în limitele
determinate de lege.”
Autorii excepției invocă încălcarea dispozițiilor constituționale
ale art. 16 alin. (1) și (2) privind egalitatea cetățenilor în fața legii
și a autorităților publice, ale art. 21 alin. (2) referitoare la accesul
liber la justiție, ale art. 27 alin. (1) relative la inviolabilitatea
domiciliului, ale art. 41 alin. (1) privind protecția socială a muncii
și ale art. 44 alin. (2) teza întâi privind garantarea dreptului de
proprietate privată, ale art. 44 alin. (7) privind respectarea
sarcinilor care, potrivit legii sau obiceiului, revin proprietarului și
ale art. 136 referitoare la proprietate.
Examinând excepția de neconstituționalitate, Curtea reține
că asupra constituționalității prevederilor art. 480 din Codul civil
Curtea Constituțională s-a pronunțat prin mai multe decizii,
precum Decizia nr. 873 din 30 noiembrie 2006, publicată în
Monitorul Oficial al României, Partea I, nr. 32 din 17 ianuarie
2007, Decizia nr. 925 din 14 decembrie 2006, publicată în
Monitorul Oficial al României, Partea I, nr. 42 din 19 ianuarie
2007, și Decizia nr. 937 din 18 octombrie 2007, publicată în
Monitorul Oficial al României, Partea I, nr. 790 din 21 noiembrie
2007, Decizia nr. 323 din 13 martie 2008, publicată în Monitorul
Oficial al României, Partea I, nr. 257 din 1 aprilie 2008, statuând

3

că aceste dispoziții sunt constituționale. Curtea a reținut că
prevederile art. 480 din Codul civil dau definiția legală a
proprietății, precizând că dreptul de proprietate este atât un
drept absolut, ce presupune exercitarea celor trei atribute —
usus, fructus și abusus —, cât și un drept exclusiv, din punctul
de vedere al titularului care îl poate exercita în mod liber, însă cu
respectarea ordinii publice și a dispozițiilor imperative ale legii.
Astfel, textul de lege criticat este în deplină concordanță cu
dispozițiile constituționale ale art. 44 alin. (1) teza a doua, potrivit
cărora conținutul și limitele dreptului de proprietate sunt stabilite
de lege. De asemenea, textul de lege îi are în vedere pe toți cei
vizați de ipoteza normei legale, fără discriminări, fiind astfel
respectat principiul egalității cetățenilor în fața legii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
Cât privește critica art. 480 din Codul civil prin raportare la
dispozițiile art. 21 din Constituție, Curtea reține că, potrivit
acestora din urmă, orice persoană se poate adresa justiției
pentru apărarea drepturilor, libertăților și a intereselor sale
legitime, alin. (2) al aceluiași articol stabilind că nicio lege nu
poate îngrădi exercitarea acestui drept. Principiul accesului liber
la justiție consacrat constituțional implică, între altele, adoptarea
de către legiuitor a unor reglementări prin care orice persoană
își poate susține și valorifica dreptul de acces la justiție. Astfel,
Curtea constată că, în cauză, autorul excepției, care are
calitatea de pârât, a avut la îndemână calea procedurală a
întâmpinării, reglementată de art. 115 din Codul de procedură
civilă, formulată de către acesta, și prin care a răspuns la
cererea de chemare în judecată a reclamantului, dreptul de
acces la justiție fiind pe deplin respectat.
Totodată, Curtea constată că textul de lege criticat nu
contravine nici dispozițiilor constituționale ale art. 27 alin. (1)
privind inviolabilitatea domiciliului în situația în care acțiunea în
evacuare s-ar admite, de vreme ce alin. (2) al aceluiași articol
reglementează o derogare în cazul executării unei hotărâri
judecătorești.
Cu privire la celelalte dispoziții constituționale invocate,
Curtea reține că acestea nu au incidență în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 480 din Codul civil, excepție ridicată de Viorica Maria Ghioca
în Dosarul nr. 12.122/300/2007 al Judecătoriei Sectorului 2 București — Secția civilă și de Ioan Robescu și de Aurica Livia Robescu
în Dosarul nr. 18.866/299/2007 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

4

MONITORUL OFICIAL AL ROMÂNIEI, PARTEA I, Nr. 49/27.I.2009
CURTEA CONSTITUȚIONALĂ

D E C I Z I A Nr. 23
din 8 ianuarie 2009

referitoare la excepția de neconstituționalitate a prevederilor art. 28 alin. (1)
din Decretul-lege nr. 115/1938 pentru unificarea dispozițiilor privitoare la cărțile funciare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare, excepție
ridicată de Vasile Dinca și Daniela Dinca în Dosarul
nr. 6.733/325/2008 al Judecătoriei Timișoara.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2008, pronunțată în Dosarul
nr. 6.733/325/2008, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare. Excepția
a fost ridicată de Vasile Dinca și Daniela Dinca într-o cauză ce
are ca obiect o acțiune în uzucapiune.
În motivarea excepției de neconstituționalitate autorii
acesteia arată că art. 28 din Decretul-lege nr. 115/1938 impune
ca și condiție a dobândirii dreptului de proprietate prin
uzucapiune o posesie a bunului de 20 de ani ădupă moartea
proprietarului înscris în cartea funciară”. Susțin, astfel, că prin
aplicarea prevederilor Decretului-lege nr. 115/1938 în privința
dobândirii dreptului de proprietate prin uzucapiune în regim de
carte funciară se creează o discriminare pentru cetățenii din
zonele în care există implementat sistemul de carte funciară,
cărora li se aplică prevederile acestui act normativ, față de
cetățenii din celelalte zone ale țării în care acest sistem se
implementează începând cu anul 1996, aceștia din urmă putând
dobândi dreptul de proprietate prin uzucapiune dacă exercită o
posesie utilă pe o perioadă de 10—20 de ani, respectiv 30 de
ani, fără a fi relevantă situația fostului proprietar, respectiv dacă
este decedat sau nu. Consideră că prevederile criticate sunt
contrare și dispozițiilor constituționale referitoare la garantarea
dreptului de proprietate privată.

Judecătoria Timișoara consideră că prevederile criticate nu
contravin dispozițiilor constituționale invocate. Astfel, faptul că
legiuitorul a înțeles să reglementeze două regimuri diferite
pentru uzucapiune datorită condițiilor istorice diferite din anumite
zone ale țării, cel instituit prin Decretul-lege nr. 115/1938 și cel
al Codului civil, fiecare cu condițiile sale specifice, nu contravine
principiului egalității cetățenilor în fața legii, de vreme ce
prevederile criticate se aplică în mod egal tuturor celor vizați de
norma legală. Consideră că nu se încalcă nici dispozițiile art. 44
din Constituție, de vreme ce acestea stabilesc garantarea și
ocrotirea proprietății private, iar, în speță, reclamanții, autori ai
excepției de neconstituționalitate, nu sunt titularii unui asemenea
drept. Totodată, apreciază că prin adoptarea Legii nr. 7/1996
privind cadastrul și publicitatea imobiliară, Decretul-lege
nr. 115/1938 a fost abrogat, în materia uzucapiunii fiind
aplicabile, în prezent, prevederile Codului civil.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 28 din
Decretul-lege nr. 115/1938 sunt constituționale. În acest sens,
reține ceea ce a statuat Curtea Constituțională în Decizia
nr. 653/2008, și anume faptul că aceste prevederi sunt norme
prin care legiuitorul a stabilit un regim diferit în materia publicității
bunurilor imobile, pe criteriul apartenenței la spațiul care a fost
guvernat de un sistem legislativ diferit față de cel românesc.
Consideră că prevederile criticate nu contravin dispozițiilor
constituționale ale art. 16 și 44 și, totodată, apreciază că
dispozițiile art. 20 din Constituție nu sunt incidente în prezenta
cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheierea de sesizare, instanța a sesizat Curtea
Constituțională cu excepția de neconstituționalitate a
prevederilor art. 28 din Decretul-lege nr. 115/1938 pentru
unificarea dispozițiilor privitoare la cărțile funciare. Însă, din

MONITORUL OFICIAL AL ROMÂNIEI, PARTEA I, Nr. 49/27.I.2009
notele scrise ale autorilor excepției, rezultă că aceștia critică, în
realitate, doar prevederile alin. (1) al art. 28 din Decretul-lege
nr. 115/1938 pentru unificarea dispozițiilor privitoare la cărțile
funciare, publicat în Monitorul Oficial al României, Partea I,
nr. 95 din 27 aprilie 1938, având următorul conținut: ăCel ce a
posedat un bun nemișcător în condițiunile legii, timp de 20 ani,
după moartea proprietarului înscris în cartea funciară, va putea
cere înscrierea dreptului uzucapat [...].”
Autorii excepției invocă încălcarea dispozițiilor constituționale
ale art. 16 privind egalitatea cetățenilor în fața legii și a
autorităților publice, ale art. 20 referitoare la tratatele
internaționale privind drepturile omului și ale art. 44 privind
garantarea dreptului de proprietate privată.
Examinând excepția de neconstituționalitate, Curtea observă
că, potrivit prevederilor alin. (1) al art. 28 din Decretul-lege
nr. 115/1938, cel ce a posedat un bun nemișcător în condițiile
legii timp de 20 ani, după moartea proprietarului înscris în cartea
funciară, va putea cere înscrierea, în cartea funciară, a dreptului
astfel uzucapat.
Cu privire la aplicabilitatea sistemului de carte funciară
reglementat prin Decretul-lege nr. 115/1938 ce consacră
cazurile speciale de dobândire a proprietății prin uzucapiune
înscrise în art. 27—28, Curtea reține faptul că, în absența unor
dispoziții cu caracter tranzitoriu, trebuie să se recurgă la
interpretarea sistematică a dispozițiilor art. 69 alin. (2) și (3) cu
referire la art. 56 alin. (1) și art. 58 alin. (1) din Legea nr. 7/1996,
republicată. Sub acest aspect, este de reținut că prin art. 69
alin. (2) din Legea nr. 7/1996, republicată, s-a prevăzut că numai
la finalizarea lucrărilor cadastrale și a registrelor de publicitate
imobiliară pentru întreg teritoriul administrativ al unui județ își
încetează aplicabilitatea Decretul-lege nr. 115/1938, iar în
conformitate cu dispoziția alin. (3) al aceluiași articol, doar ca
urmare a definitivării cadastrului la nivelul întregii țări se abrogă
acest decret. Din această dispoziție a Legii nr. 7/1996, prin care
s-a reglementat regimul general al cadastrului și al publicității
imobiliare, rezultă voința legiuitorului de a institui o aplicare
treptată a noii legi, cu consecința incidenței, în continuare, a
vechilor dispoziții ale Decretului-lege nr. 115/1938 în regimul de

5

carte funciară. În acest sens, este și Decizia nr. 86 din 10
decembrie 2007 a Înaltei Curți de Casație și Justiție, publicată în
Monitorul Oficial al României, Partea I, nr. 697 din 14 octombrie
2008.
Critica de neconstituționalitate privește, în esență, faptul că
prin menținerea în vigoare a prevederilor Decretului-lege
nr. 115/1938 se aduce atingere egalității în drepturi, aplicându-li-se
unor cetățeni un statut juridic discriminatoriu față de cetățenii
care nu cad sub incidența acestui act normativ, întrucât art. 28
din Decretul-lege nr. 115/1938 impune ca și condiție a dobândirii
dreptului de proprietate prin uzucapiune o posesie a bunului de
20 de ani ădupă moartea proprietarului înscris în cartea
funciară”.
Cât privește critica menționată, Curtea reține că, în
jurisprudența sa, în deplin acord cu aceea a Curții Europene a
Drepturilor Omului, s-a statuat în mod constant că, în sensul
Constituției, principiul egalității în fața legii nu însemnă
uniformitate, așa încât, în cazul unor situații diferite, un tratament
diferit este posibil atunci când acesta se justifică în mod obiectiv
și rațional. Or, aplicabilitatea tranzitorie a dispozițiilor art. 28 din
Decretul-lege nr. 115/1938 este justificată obiectiv și rațional de
procesul de definitivare a lucrărilor de cadastru și a registrelor de
publicitate imobiliară pentru întreg teritoriul țării. Ca efect al
aplicării Legii nr. 7/1996, se va realiza însă o unificare legislativă
a regimului de publicitate imobiliară.
Cât privește invocarea dispozițiilor constituționale ale art. 44
referitoare la garantarea dreptului de proprietate privată, Curtea
reține, de asemenea, că atât în jurisprudența sa, cât și în
jurisprudența Curții Europene a Drepturilor Omului, în Cauza
Fernandez-Molina Gonzales ș.a. contra Spaniei din
18 octombrie 2002, s-a statuat că dispozițiile privind garantarea
și ocrotirea proprietății se aplică numai titularilor dreptului de
proprietate; or, în prezenta cauză, autorii excepției nu și-au
stabilit calitatea de proprietar, ci tind să o stabilească prin efectul
uzucapiunii.
Cu privire la celelalte dispoziții constituționale invocate,
Curtea reține că acestea nu au incidență în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 28 alin. (1) din Decretul-lege nr. 115/1938 pentru unificarea
dispozițiilor privitoare la cărțile funciare, excepție ridicată de Vasile Dinca și Daniela Dinca în Dosarul nr. 6.733/325/2008 al
Judecătoriei Timișoara.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

6

MONITORUL OFICIAL AL ROMÂNIEI, PARTEA I, Nr. 49/27.I.2009
CURTEA CONSTITUȚIONALĂ

D E C I Z I A Nr. 26
din 13 ianuarie 2009

referitoare la excepția de neconstituționalitate a Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind Codul fiscal și a Legii nr. 343/2006
pentru modificarea și completarea Legii nr. 571/2003 privind Codul fiscal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta
Krupenschi
— magistrat-asistent
Pe rol se află soluționarea excepției de neconstituționalitate
a Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind Codul
fiscal și a Legii nr. 343/2006 pentru modificarea și completarea
Legii nr. 571/2003 privind Codul fiscal, excepție ridicată de Mihai
Doru Băjan în Dosarul nr. 45.977/3/CA/2007 al Tribunalului
București — Secția a IX-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, susține că obiectul de reglementare
al celor două acte normative criticate nu se circumscrie
domeniilor care, potrivit art. 73 alin. (3) din Constituție, se
reglementează prin lege organică.
C U R T E A,

având în vedere actele și lucrările dosarului, reține următoarele:
Prin Încheierea din 29 februarie 2008, pronunțată în Dosarul
nr. 45.977/3/CA/2007, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind Codul
fiscal și a Legii nr. 343/2006 pentru modificarea și
completarea Legii nr. 571/2003 privind Codul fiscal.
Excepția a fost ridicată de Mihai Doru Băjan într-o acțiune de
contencios administrativ, având ca obiect anularea unor acte de
control prin care au fost impuse obligații de plată a unor taxe și
impozite.
În motivarea excepției de neconstituționalitate autorul
acesteia formulează o critică de neconstituționalitate extrinsecă
a Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind Codul
fiscal, precum și a Legii nr. 343/2006 pentru modificarea și
completarea Legii nr. 571/2003 privind Codul fiscal, arătând, în
esență, că aceste acte normative, prin acea că modifică sau
completează o lege organică — Legea nr. 571/2003 privind
Codul fiscal, au la rândul lor natura unor legi organice. În
consecință, era necesar ca acestea să fie adoptate cu
respectarea procedurii corespunzătoare acestei categorii de
legi, și nu ca legi ordinare, astfel cum rezultă din mențiunile
publicate în Monitorul Oficial al României.

Tribunalul București — Secția a IX-a contencios
administrativ și fiscal opinează în sensul netemeiniciei
excepției de neconstituționalitate, deoarece nici ordonanța de
urgență a Guvernului și nici legea criticate nu conțin referiri la
infracțiuni și pedepse, astfel încât, potrivit art. 73 alin. (3) lit. h)
din Constituție, să fie necesară adoptarea acestora ca legi
organice.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile Ordonanței de
urgență a Guvernului nr. 138/2004, aprobată prin Legea
nr. 163/2005, și ale Legii nr. 343/2006 sunt constituționale,
deoarece nu se încadrează în categoria legilor organice
prevăzute de art. 73 alin. (3) din Constituție.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 138/2004 pentru
modificarea și completarea Legii nr. 571/2003 privind Codul
fiscal, publicată în Monitorul Oficial al României, Partea I,
nr. 1.281 din 30 decembrie 2004, aprobată cu modificări și
completări prin Legea nr. 163/2005, publicată în Monitorul Oficial
al României, Partea I, nr. 466 din 1 iunie 2005. Obiect al
excepției îl constituie, de asemenea, și Legea nr. 343/2006
pentru modificarea și completarea Legii nr. 571/2003 privind
Codul fiscal, publicată în Monitorul Oficial al României, Partea I,
nr. 662 din 1 august 2006.
Autorul excepției de neconstituționalitate nu indică niciun text
constituțional sau convențional pretins încălcat.
Examinând excepția de neconstituționalitate, Curtea
constată că aceasta urmează să fie respinsă ca inadmisibilă, în
temeiul art. 10 alin. (2) din Legea nr. 47/1992 privind organizarea
și funcționarea Curții Constituționale, potrivit cărora ăSesizările
trebuie făcute în formă scrisă și motivate”. Or, în motivarea
excepției, autorul acesteia nu precizează un anumit text din
Legea fundamentală invocat ca fiind încălcat, iar Curtea, astfel
cum rezultă și din jurisprudența sa constantă în materie, nu se
poate substitui autorului excepției în ceea ce privește
argumentarea pretinsei neconstituționalități a textului de lege
supus controlului.

MONITORUL OFICIAL AL ROMÂNIEI, PARTEA I, Nr. 49/27.I.2009

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a Ordonanței de urgență a Guvernului nr. 138/2004 pentru
modificarea și completarea Legii nr. 571/2003 privind Codul fiscal și a Legii nr. 343/2006 pentru modificarea și completarea Legii
nr. 571/2003 privind Codul fiscal, excepție ridicată de Mihai Doru Băjan în Dosarul nr. 45.977/3/CA/2007 al Tribunalului București —
Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 28
din 13 ianuarie 2009

referitoare la excepția de neconstituționalitate a dispozițiilor art. 97 alin. (5) și (7)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta
Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 93 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Mahmud Ali Hassan în Dosarul
nr. 3.081/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Se prezintă interpretul de limbă arabă, dl. Dalati Bassam,
desemnat în cauză spre a asigura traducerea.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, indicând în acest sens Decizia Curții

Constituționale nr. 276 din 26 mai 2005, publicată în Monitorul
Oficial al României, Partea I, nr. 546 din 28 iunie 2005.
C U R T E A,

având în vedere actele și lucrările dosarului, reține următoarele:
Prin Încheierea din 5 iunie 2008, pronunțată în Dosarul
nr. 3.081/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 93 alin. (5) și (7) din Ordonanța de urgență
a Guvernului nr. 194/2002 privind regimul străinilor în
România.
Excepția de neconstituționalitate a fost ridicată de Mahmud
Ali Hassan într-o cauză de contencios administrativ privind
prelungirea măsurii de luare în custodie publică.
În motivarea excepției de neconstituționalitate autorul
acesteia susține că prevederile art. 93 alin. (5) și art. 100 alin. (8)
din Ordonanța de urgență a Guvernului nr. 194/2002 și art. 86
din aceeași ordonanță sunt neconstituționale, deoarece ultimul
articol menționat nu prevede ca excepție de la aplicarea măsurii
returnării și situația în care în favoarea străinului a fost acordată
tolerarea rămânerii pe teritoriul României, situație ce ar
determina și încetarea măsurii de luare în custodie publică. Prin
urmare, în cazul în care se permite rămânerea străinului pe
teritoriul României, măsura luării în custodie publică constituie o
încălcare a dreptului la libera circulație și a dreptului la libertate.
Curtea de Apel București — Secția a VIII-a contencios
administrativ și fiscal apreciază că excepția de

8

MONITORUL OFICIAL AL ROMÂNIEI, PARTEA I, Nr. 49/27.I.2009

neconstituționalitate este neîntemeiată, motivele invocate de
autorul acesteia neavând nicio legătură cu neconstituționalitatea
articolelor criticate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 93 alin. (5)
și (7), devenite în urma ultimei republicări art. 97 alin. (5) și (7)
din Ordonanța de urgență a Guvernului nr. 194/2002 privind
regimul străinilor în România, sunt în concordanță cu prevederile
art. 23 privind libertatea individuală și ale art. 25 referitoare la
libera circulație din Constituție.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 93 alin. (5) și (7)
din Ordonanța de urgență a Guvernului nr. 194/2002 privind
regimul străinilor în România, republicată în Monitorul Oficial al
României, Partea I, nr. 201 din 8 martie 2004. Ulterior, la data
invocării prezentei excepții de neconstituționalitate, respectiv
5 iunie 2008, ordonanța de urgență menționată a fost din nou
republicată în Monitorul Oficial al României, Partea I, nr. 421 din
5 iunie 2008. În urma renumerotării textelor de lege, dispozițiile
art. 93 se regăsesc, în prezent, în cuprinsul art. 97, astfel că

obiectul excepției de neconstituționalitate îl constituie, în
realitate, prevederile art. 97 alin. (5) și (7) din Ordonanța de
urgență a Guvernului nr. 194/2002 privind regimul străinilor în
România, republicată, având următorul conținut:
— Art. 97. — Luarea în custodie publică a străinilor: ă(5)
Prelungirea duratei de luare în custodie publică a străinilor
prevăzuți la alin. (2) care nu au putut fi îndepărtați de pe teritoriul
României în termen de 30 de zile se dispune de către curtea de
apel în a cărei rază de competență teritorială se află locul de
cazare, la solicitarea motivată a Oficiului Român pentru Imigrări.
Instanța trebuie să se pronunțe înainte de expirarea termenului
luării în custodie publică dispuse anterior, iar hotărârea instanței
este irevocabilă. [...]
(7) În situația în care, ulterior luării în custodie publică a unui
străin, se constată existența unuia dintre cazurile prevăzute la
art. 92 alin. (1) sau acesta formulează pentru prima dată o
cerere pentru acordarea unei forme de protecție, măsura luării
în custodie publică încetează de drept. La formularea unei a
doua cereri, măsura luării în custodie publică încetează la data
acordării accesului la o nouă procedură.”
Autorul excepției invocă încălcarea prevederilor art. 5 privind
dreptul la libertate și la siguranță din Convenția pentru apărarea
drepturilor omului și a libertăților fundamentale, precum și a
dreptului la libera circulație, garantat de art. 25 din Constituție.
Examinând excepția de neconstituționalitate, Curtea
constată că aceasta s-a mai pronunțat în numeroase rânduri
asupra conformității dispozițiilor art. 93 alin. (5) și (7) din
Ordonanța de urgență a Guvernului nr. 194/2002 privind regimul
străinilor în România, devenite în prezent art. 97 alin. (5) și (7),
față de exigențele dreptului la liberă circulație, a dreptului la
libertate și la siguranță. Un exemplu în acest sens este Decizia
nr. 225 din 4 martie 2008, publicată în Monitorul Oficial al
României, Partea I, nr. 273 din 7 aprilie 2008, prin care Curtea
a reținut, pentru argumentele acolo expuse, compatibilitatea
dintre textele de lege criticate și normele constituționale și
convenționale invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 97 alin. (5) și (7) din Ordonanța de urgență a Guvernului
nr. 194/2002 privind regimul străinilor în România, excepție ridicată de Mahmud Ali Hassan în Dosarul nr. 3.081/2/2008 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 49/27.I.2009

9

CURTEA CONSTITUȚIONALĂ

D E C I Z I A Nr. 71
din 15 ianuarie 2009

referitoare la excepția de neconstituționalitate a dispozițiilor art. 317, art. 318, art. 17 și art. 159
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 317, art. 318, art. 17 și art. 159 din Codul de
procedură civilă, excepție ridicată de Societatea Comercială
ăA&B Fashion Desing” — S.R.L. în Dosarul nr. 2.523/120/2008
al Tribunalului Dâmbovița — Secția comercială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 18 iunie 2008, pronunțată în Dosarul
nr. 2.523/120/2008, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 317, art. 318, art. 17 și art. 159 din Codul
de procedură civilă, excepție ridicată de Societatea
Comercială ăA&B Fashion Desing” — S.R.L. în dosarul de mai
sus având ca obiect soluționarea unei contestații în anulare.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2) și art. 21
alin. (1)—(3), deoarece legiuitorul a limitat motivele pentru care
poate fi exercitată contestația în anulare, prejudiciind astfel grav
liberul acces la justiție al celor interesați de a obține îndreptarea
unei erori săvârșite printr-o hotărâre judecătorească.
Tribunalul Dâmbovița — Secția comercială și de
contencios administrativ opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului
consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 317, art. 318, art. 17 și art. 159 din Codul de
procedură civilă, care au următorul conținut:
— Art. 317: ăHotărârile irevocabile pot fi atacate cu
contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii;
2. când hotărârea a fost dată de judecători cu încălcarea
dispozițiilor de ordine publică privitoare la competență.
Cu toate acestea, contestația poate fi primită pentru motivele
mai sus-arătate, în cazul când aceste motive au fost invocate
prin cererea de recurs, dar instanța le-a respins pentru că aveau
nevoie de verificări de fapt sau dacă recursul a fost respins fără
ca el să fi fost judecat în fond.”;
— Art. 318: ăHotărârile instanțelor de recurs mai pot fi atacate
cu contestație când dezlegarea dată este rezultatul unei greșeli
materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”;
— Art. 17: ăCererile accesorii și incidentale sunt în căderea
instanței competente să judece cererea principală.”;
— Art. 159: ăNecompetența este de ordine publică:
1. când pricina nu este de competența instanțelor
judecătorești;
2. când pricina este de competența unei instanțe de alt grad;
3. când pricina este de competența unei alte instanțe de
același grad și părțile nu o pot înlătura.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 977 din
30 septembrie 2008, publicată în Monitorul Oficial al României,
Partea I, nr. 720 din 23 octombrie 2008, Curtea Constituțională
a respins ca neîntemeiată excepția de neconstituționalitate a
dispozițiilor art. 317 din Codul de procedură civilă. De
asemenea, prin Decizia nr. 387 din 30 septembrie 2004,
publicată în Monitorul Oficial al României, Partea I, nr. 1.041 din
10 noiembrie 2004, Curtea Constituțională a respins ca
neîntemeiată excepția de neconstituționalitate a dispozițiilor
art. 318 alin. 1 din Codul de procedură civilă.

10

MONITORUL OFICIAL AL ROMÂNIEI, PARTEA I, Nr. 49/27.I.2009

Cu privire la dispozițiile art. 17 și art. 159 din Codul de
procedură civilă raportate la dispozițiile art. 317 și 318 din
același cod, Curtea arată că nu poate primi critica potrivit căreia
legiuitorul, dincolo de limitele stabilite prin Legea fundamentală
și în disprețul principiilor sale, ar fi afectat liberul acces la justiție
și principiul egalității în drepturi. Dimpotrivă, normele contestate
sunt de procedură judiciară și se aplică tuturor persoanelor
aflate într-o situație juridică identică. De altfel, în acord cu
dispozițiile constituționale ale art. 126 alin. (2), potrivit cărora
ăCompetența instanțelor judecătorești și procedura de judecată
sunt prevăzute numai prin lege”, legiuitorul este liber să dispună
cu privire la aceasta. În plus, contestația în anulare ca mijloc
procedural de acces la o instanță superioară de control este o
cale extraordinară de atac de retractare, admisibilă numai în
cazurile limitativ prevăzute de lege, prin care se urmărește

anularea unei hotărâri definitive dacă la pronunțarea ei nu s-au
observat neregularitățile actelor de procedură ori dacă soluția
este rezultatul unei erori materiale evidente (art. 317 și 318 din
Codul de procedură civilă). Așa fiind, prin acest mijloc instanța
este ținută să verifice numai dacă există vreunul dintre motivele
limitativ prevăzute de lege, neputând să examineze justețea
soluției pronunțate. Partea interesată are posibilitatea de a-și
valorifica drepturile în fața judecătorului fondului ori în fața
judecătorului în căile ordinare de atac, fără a se putea admite
soluția reexaminării sine die a unei hotărâri judecătorești,
întrucât, cu excepția materiei penale, liberul acces la justiție este
pe deplin respectat ori de câte ori partea interesată, în vederea
valorificării unui drept sau interes legitim, a putut să se adreseze
cel puțin o singură dată unei instanțe naționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 317, art. 318, art. 17 și art. 159 din Codul de procedură civilă,
excepție ridicată de Societatea Comercială ăA&B Fashion Desing” — S.R.L. în Dosarul nr. 2.523/120/2008 al Tribunalului Dâmbovița —
Secția comercială și de contencios administrativ.
Definitivă și general obligatorie.
Pronunțată în ședința publică din data de 15 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 81
din 15 ianuarie 2009

referitoare la excepția de neconstituționalitate a dispozițiilor art. 11 alin. (1), (2) și (3)
din Ordonanța de urgență a Guvernului nr. 43/2002 privind Direcția Națională Anticorupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 11 alin. (1), (2) și (3) din Ordonanța de urgență
a Guvernului nr. 43/2002 privind Direcția Națională Anticorupție,

excepție ridicată de Teodor Maghiar în Dosarul nr. 11.275/3/2008
al Tribunalului București — Secția a II-a penală.
La apelul nominal se prezintă, pentru autorul excepției,
apărătorul ales Cezar Bivolaru din cadrul Baroului București, cu
delegație la dosar. Se constată lipsa celeilalte părți, față de care
procedura de citare a fost legal îndeplinită.
Cauza se află în stare de judecată.
Apărătorul ales al autorului excepției pune concluzii de
admitere a acesteia, sens în care depune și note scrise.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 49/27.I.2009
Prin Încheierea din 30 septembrie 2008, pronunțată în
Dosarul nr. 11.275/3/2008, Tribunalul București — Secția a II-a
penală a sesizat Curtea Constituțională cu excepția de
neconstituționalitate a prevederilor art. 11 alin. (1), (2) și (3)
din Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de Teodor
Maghiar în dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 16, 21 și 124 din Constituția României,
deoarece statutul specialiștilor din cadrul Direcției Naționale
Anticorupție nu oferă garanții de independență și imparțialitate
în activitatea pe care o desfășoară, în condițiile în care
acționează sub directa conducere, supraveghere și controlul
nemijlocit al procurorilor din acest parchet, iar constatările
tehnico-științifice efectuate de aceștia constituie mijloace de
probă în procesul penal.
Tribunalul București — Secția a II-a penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

11

Obiectul excepției de neconstituționalitate îl constituie
dispozițiile art. 11 alin. (1), (2) și (3) din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, cu modificările și completările ulterioare,
dispoziții care au următorul cuprins:
— Art.11: ă(1) În cadrul Direcției Naționale Anticorupție sunt
numiți, prin ordin al procurorului șef al acestei direcții, cu avizul
ministerelor de resort, specialiști cu înaltă calificare în domeniul
economic, financiar, bancar, vamal, informatic, precum și în alte
domenii, pentru clarificarea unor aspecte tehnice în activitatea
de urmărire penală.
(2) Specialiștii prevăzuți la alin. (1) au calitatea de funcționar
public și își desfășoară activitatea sub directa conducere,
supraveghere și control nemijlocit al procurorilor din Direcția
Națională Anticorupție. Specialiștii au drepturile și obligațiile
prevăzute de lege pentru funcționarii publici, cu excepțiile
menționate în prezenta ordonanță de urgență. De asemenea,
specialiștii beneficiază, în mod corespunzător, de drepturile
prevăzute la art. 26 din Ordonanța de urgență a Guvernului
nr. 177/2002 privind salarizarea și alte drepturi ale magistraților,
cu modificările și completările ulterioare.
(3) Constatarea tehnico-științifică efectuată din dispoziția
scrisă a procurorului de specialiștii prevăzuți la alin. (1)
constituie mijloc de probă, în condițiile legii.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului de constituționalitate prin raportare la critici similare.
Astfel, cu prilejul pronunțării Deciziei nr. 805 din 3 iulie 2008,
publicată în Monitorul Oficial al României, Partea I, nr. 587 din
5 august 2008, Curtea Constituțională a statuat că prevederile
art. 11 alin. (1)—(3) din Ordonanța de urgență a Guvernului
nr. 43/2002 privind Direcția Națională Anticorupție sunt
constituționale.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1), (2) și (3) din Ordonanța de urgență a Guvernului
nr. 43/2002 privind Direcția Națională Anticorupție, excepție ridicată de Teodor Maghiar în Dosarul nr. 11.275/3/2008 al Tribunalului
București — Secția a II-a penală.
Definitivă și general obligatorie.
Pronunțată în ședința publică din data de 15 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 49/27.I.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea doamnei Ioana Liana Pop
în funcția de secretar de stat la Departamentul
pentru Relația cu Parlamentul
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Ioana
Liana Pop se numește în funcția de secretar de stat la Departamentul pentru
Relația cu Parlamentul.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 153.

GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Barna Tánczos
din funcția de secretar de stat la Ministerul Transporturilor
și Infrastructurii
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Barna
Tánczos se eliberează din funcția de secretar de stat la Ministerul Transporturilor
și Infrastructurii.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 154.

MONITORUL OFICIAL AL ROMÂNIEI, PARTEA I, Nr. 49/27.I.2009
GUVERNUL ROMÂNIEI
PRIMUL-MINISTRU

DECIZIE
pentru numirea domnului Marin Anton
în funcția de secretar de stat la Ministerul Transporturilor
și Infrastructurii
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Marin
Anton se numește în funcția de secretar de stat la Ministerul Transporturilor și
Infrastructurii.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 155.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Liviu Mănăilă-Maximean
în funcția de secretar de stat la Ministerul Sănătății
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Liviu
Mănăilă-Maximean se numește în funcția de secretar de stat la Ministerul Sănătății.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 156.

13

14

MONITORUL OFICIAL AL ROMÂNIEI, PARTEA I, Nr. 49/27.I.2009
GUVERNUL ROMÂNIEI
PRIMUL-MINISTRU

DECIZIE
pentru numirea domnului Iulian Matache în funcția de secretar
de stat la Ministerul Dezvoltării Regionale și Locuinței
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Iulian
Matache se numește în funcția de secretar de stat la Ministerul Dezvoltării
Regionale și Locuinței.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 157.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Mircea Ursache
în funcția de președinte al Autorității
pentru Valorificarea Activelor Statului
În temeiul art. 15 lit. a) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, al art. 8 alin. (1) și (2) din Ordonanța de urgență a
Guvernului nr. 23/2004 privind stabilirea unor măsuri de reorganizare a Autorității
pentru Valorificarea Activelor Bancare prin comasarea prin absorbție cu Autoritatea
pentru Privatizare și Administrarea Participațiilor Statului, aprobată cu completări
prin Legea nr. 360/2004, cu modificările ulterioare, și al art. 9 alin. (1) din Hotărârea
Guvernului nr. 837/2004 privind organizarea și funcționarea Autorității pentru
Valorificarea Activelor Statului, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Mircea
Ursache se numește în funcția de președinte al Autorității pentru Valorificarea
Activelor Statului.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 158.

MONITORUL OFICIAL AL ROMÂNIEI, PARTEA I, Nr. 49/27.I.2009
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Marius Gogescu
din funcția de președinte, cu rang de secretar de stat,
al Autorității Naționale pentru Reglementarea
și Monitorizarea Achizițiilor Publice
În temeiul art. 15 lit. a) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 4 din Ordonanța de urgență a Guvernului
nr. 74/2005 privind înființarea Autorității Naționale pentru Reglementarea și
Monitorizarea Achizițiilor Publice, aprobată cu modificări prin Legea nr. 111/2006,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Marius
Gogescu se eliberează din funcția de președinte, cu rang de secretar de stat, al
Autorității Naționale pentru Reglementarea și Monitorizarea Achizițiilor Publice.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 159.

GUVERNUL ROMÂNIEI
PRIMUL-MINISTRU

DECIZIE
pentru numirea doamnei Cristina Trăilă
în funcția de președinte, cu rang de secretar de stat,
al Autorității Naționale pentru Reglementarea
și Monitorizarea Achizițiilor Publice
În temeiul art. 15 lit. a) și al art.19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 4 din Ordonanța de urgență a Guvernului
nr. 74/2005 privind înființarea Autorității Naționale pentru Reglementarea și
Monitorizarea Achizițiilor Publice, aprobată cu modificări prin Legea nr. 111/2006,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Cristina
Trăilă se numește în funcția de președinte, cu rang de secretar de stat, al Autorității
Naționale pentru Reglementarea și Monitorizarea Achizițiilor Publice.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 160.

15

16

MONITORUL OFICIAL AL ROMÂNIEI, PARTEA I, Nr. 49/27.I.2009
GUVERNUL ROMÂNIEI
PRIMUL-MINISTRU

DECIZIE
privind încetarea, la cerere, a raportului de serviciu
al domnului Mora Victor Aron, secretar general
al Ministerului Sănătății
Având în vedere cererea domnului Mora Victor Aron, secretar general al
Ministerului Sănătății, privind încetarea raportului de serviciu, prin acordul părților,
transmisă de Ministerul Sănătății prin Adresa înregistrată sub nr. 5/247 din
26 ianuarie 2009,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 97 lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii încetează, la
cerere, raportul de serviciu al domnului Mora Victor Aron, secretar general al
Ministerului Sănătății.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 27 ianuarie 2009.
Nr. 161.

RECTIFICĂRI
La Hotărârea Guvernului nr. 24/2009 pentru modificarea anexei nr. 1 la Hotărârea Guvernului nr. 1.719/2008
privind organizarea și funcționarea Ministerului Turismului, publicată în Monitorul Oficial al României, Partea I, nr. 41
din 23 ianuarie 2009, se face următoarea rectificare (care nu aparține Redacției ăMonitorul Oficial, Partea I”):
— în anexa ăStructura organizatorică a Ministerului Turismului”, în loc de: ăDirecția economică și administrativ”
se va citi: ăDirecția generală economică și administrativ”.

La Decizia primului-ministru nr. 144/2009 pentru numirea domnului Constantin Dan Negru în funcția de
subsecretar de stat la Ministerul Tineretului și Sportului, publicată în Monitorul Oficial al României, Partea I, nr. 44 din
26 ianuarie 2009, se face următoarea rectificare (care nu aparține Redacției ăMonitorul Oficial, Partea I”):
— în titlu și în cuprinsul articolului unic, în loc de: ă domnul Constantin Dan Negru se numește în funcția de ”
se va citi: ă domnul Constantin Dan Neagu se numește în funcția de ”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 49/27.I.2009 conține 16 pagini.

Prețul: 3,20 lei

&JUYDGY|323988]
ISSN 1453—4495

