Anul 177 (XXI) — Nr. 775

PARTEA I

LEGI, DECRETE, HOTĂRÂRI ȘI ALTE ACTE

Joi, 12 noiembrie 2009

SUMAR

Nr.

Pagina

Decizia nr. 1.277 din 8 octombrie 2009 referitoare la excepția
de neconstituționalitate a prevederilor art. 4 lit. i) din
Legea camerelor de comerț din România nr. 335/2007 ....

3–4

1.303. — Hotărâre pentru modificarea anexei la Hotărârea
Guvernului nr. 659/2009 privind aprobarea obiectivelor
etapei a X-a 2009 a Programului de realizare a
Sistemului național antigrindină și de creștere a
precipitațiilor ..............................................................
1.305. — Hotărâre pentru modificarea anexei nr. 38 la
Hotărârea Guvernului nr. 965/2002 privind atestarea
domeniului public al județului Dolj, precum și al
municipiilor, orașelor și comunelor din județul Dolj ....

5

6–7

8

1.321. — Hotărâre privind trecerea din domeniul public al
statului în domeniul privat al statului a unor mijloace
fixe aflate în concesiunea Companiei Naționale de
Transport al Energiei Electrice ăTranselectrica” — S.A.,
Sucursala de Transport Sibiu și Sucursala de
Transport Timișoara....................................................

8–9

1.330. — Hotărâre privind exercitarea, cu caracter temporar,
a funcției publice de subprefect al județului Ilfov de
către domnul Zamfir Daniel-Tudorel ..........................

10

10

1.334. — Hotărâre privind numirea unui consul general ......

11

1.335. — Hotărâre privind numirea unui consul general ......

2–3

HOTĂRÂRI ALE GUVERNULUI ROMÂNIEI
1.300. — Hotărâre pentru completarea Hotărârii Guvernului
nr. 812/2005 privind aprobarea Regulamentului de
organizare și funcționare, atribuțiile și finanțarea
Consiliului de supraveghere din domeniul feroviar ....

Pagina

1.333. — Hotărâre privind revocarea și numirea unui membru
în Consiliul director al Fondului Român de Dezvoltare
Socială........................................................................

DECIZII ALE CURȚII CONSTITUȚIONALE
Decizia nr. 1.264 din 8 octombrie 2009 referitoare la excepția
de neconstituționalitate a prevederilor art. 2 și art. 30
alin. 3 din Codul familiei ............................................

Nr.

11

1.337. — Hotărâre privind aprobarea bugetului de venituri și
cheltuieli pe anul 2009 al Societății Comerciale de
Transport cu Metroul București ăMetrorex” — S.A.,
aflată sub autoritatea Ministerului Transporturilor și
Infrastructurii ..............................................................

12–15

Rectificări ..............................................................................

15

2

MONITORUL OFICIAL AL ROMÂNIEI, PARTEA I, Nr. 775/12.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.264
din 8 octombrie 2009

referitoare la excepția de neconstituționalitate a prevederilor art. 2 și art. 30 alin. 3
din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2 și art. 30 alin. 3 din Codul familiei, excepție
ridicată de Mihai Dermengi în Dosarul nr. 104/233/2005 al Curții
de Apel Galați — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 12 martie 2009, pronunțată în Dosarul
nr. 104/233/2005, Curtea de Apel Galați — Secția civilă a sesizat
Curtea Constituțională cu excepția de neconstituționalitate
a prevederilor art. 2 și art. 30 alin. 3 din Codul familiei.
Excepția a fost ridicată de Mihai Dermengi într-o acțiune de
partaj.
În motivarea excepției de neconstituționalitate autorul
acesteia susține că textele de lege criticate sunt lipsite de
precizie și claritate, neîndeplinind criteriul de calitate prevăzut
de Convenția pentru apărarea drepturilor omului și a libertăților
fundamentale. Consideră că acestea ar fi trebuit să cuprindă
precizări și criterii de evaluare, respectiv indicații precise asupra
normelor aplicabile situației de fapt a cauzei în care autorul are
calitatea de parte. Susține că lipsa de precizie și claritate a
dispozițiilor legale atacate afectează însăși substanța dreptului
dedus judecății, aducând o atingere gravă dreptului la un proces
echitabil, garantat de art. 21 alin. (3) din Constituție, precum și
dreptului la viața de familie, ocrotit de art. 26 alin. (1) din Legea
fundamentală, raportat la art. 8 din Convenție.
Curtea de Apel Galați — Secția civilă apreciază că textele
de lege criticate nu contravin dispozițiilor constituționale
invocate, ci instituie prezumția relativă de comunitate de bunuri,
care poate fi răsturnată prin orice mijloc de probă de către soțul
care pretinde că ar fi avut o contribuție exclusivă la dobândirea
unui bun în timpul căsătoriei.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, face referire la deciziile Curții
Constituționale nr. 1.122/2007 și nr. 308/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 2 și art. 30 alin. 3 din Codul familiei, republicat
în Buletinul Oficial nr. 13 din 18 aprilie 1956, având următorul
conținut:
— Art. 2: ăRelațiile de familie se bazează pe prietenie și
afecțiune reciprocă între membrii ei, care sunt datori să-și
acorde unul altuia sprijin moral și material.”;
— Art. 30 alin. 3: ăCalitatea de bun comun nu trebuie să fie
dovedită.”
Autorul
excepției
invocă
încălcarea
dispozițiilor
constituționale ale art. 21 alin. (3) privind dreptul părților la un
proces echitabil și la soluționarea cauzelor într-un termen
rezonabil, ale art. 26 referitoare la viața intimă, familială și
privată, ale art. 44 privind dreptul de proprietate privată și ale
art. 51 privind dreptul de petiționare. Totodată invocă și
încălcarea dispozițiilor art. 8 din Convenția pentru apărarea
drepturilor omului și a libertăților fundamentale, referitoare la
respectarea vieții de familie.
Examinând excepția de neconstituționalitate, Curtea
constată că, prin Decizia nr. 122 din 3 februarie 2009, publicată
în Monitorul Oficial al României, Partea I, nr. 135 din 4 martie
2009, a analizat critici identice cu referire la prevederile art. 2
din Codul familiei, reținând că acestea sunt neîntemeiate, de
vreme ce reglementează cadrul legal unor noțiuni esențialmente
de ordin social și moral, pentru a defini relațiile de familie.
Față de susținerile autorului excepției privind jurisprudența
Curții Europene a Drepturilor Omului referitoare la respectarea
criteriilor de calitate, accesibilitate și previzibilitate ale normelor
juridice, Curtea constată că aceeași instanță europeană a

MONITORUL OFICIAL AL ROMÂNIEI, PARTEA I, Nr. 775/12.XI.2009
statuat, de exemplu prin hotărârea pronunțată în Cauza
Rekvenyi contra Ungariei, 1999, că previzibilitatea consecințelor
ce decurg dintr-un act normativ determinat nu poate avea o
certitudine absolută, întrucât, oricât de dorită ar fi aceasta, ea ar
da naștere la o rigiditate excesivă a reglementării.
Totodată, cu privire la prevederile art. 30 din Codul familiei,
Curtea s-a pronunțat prin Decizia nr. 184 din 26 februarie 2008,
publicată în Monitorul Oficial al României, Partea I, nr. 255 din
1 aprilie 2008, reținând că acestea reglementează regimul
comunității de bunuri a soților, ca o consecință firească a
relațiilor personale izvorâte din căsătorie și ca o măsură legală
de ocrotire a intereselor patrimoniale comune ale soților.
Totodată, prin dispozițiile alin. (3) al art. 30 din Codul familiei se
instituie prezumția relativă de comunitate a bunurilor soților, însă
aceasta poate fi răsturnată de către partea care pretinde că
bunul respectiv este propriu al unuia dintre soți. De asemenea,
Curtea a reținut că bunurile comune pot fi împărțite atât în timpul
căsătoriei, la cererea oricăruia dintre soți, prin hotărâre

3

judecătorească, cât și la desfacerea căsătoriei prin divorț, cazuri
în care instanța de judecată va stabili întinderea drepturilor
fiecăruia dintre soți privind bunurile comune, ținând seama de
participarea fiecărui soț prin munca sa sau prin mijloacele sale
la dobândirea și conservarea bunurilor comune.
Referitor la critica de neconstituționalitate privind încălcarea
dispozițiilor art. 44 din Constituție, Curtea a reținut că dreptul de
proprietate este garantat, iar conținutul și limitele acestui drept
sunt stabilite de legiuitor.
Având în vedere toate aceste argumente, Curtea a constatat
că dispozițiile criticate din Codul familiei nu contravin
prevederilor referitoare la proprietatea privată din Constituție și
din actele internaționale invocate.
Soluția și considerentele pronunțate în deciziile menționate
își mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.
Celelalte dispoziții constituționale invocate nu au incidență
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 și art. 30 alin. 3 din Codul familiei, excepție ridicată de Mihai
Dermengi în Dosarul nr. 104/233/2005 al Curții de Apel Galați — Secția civilă.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent
Mihaela Ionescu

CURTEA CONSTITUȚIONALĂ

D E C I Z I A Nr. 1.277
din 8 octombrie 2009

referitoare la excepția de neconstituționalitate a prevederilor art. 4 lit. i)
din Legea camerelor de comerț din România nr. 335/2007
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 lit. i) din Legea camerelor de comerț din
România nr. 335/2007, excepție ridicată de Societatea
Comercială ăMetex Big” — S.A. din Galați în Dosarul nr. 13/2004

al Curții de Arbitraj Comercial de pe lângă Camera de Comerț,
Industrie și Agricultură Galați.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 martie 2009, pronunțată în Dosarul
nr. 13/2004, Curtea de Arbitraj Comercial de pe lângă
Camera de Comerț, Industrie și Agricultură Galați a sesizat
Curtea Constituțională cu excepția de neconstituționalitate
a prevederilor art. 4 lit. i) din Legea camerelor de comerț din
România nr. 335/2007. Excepția a fost ridicată de Societatea

4

MONITORUL OFICIAL AL ROMÂNIEI, PARTEA I, Nr. 775/12.XI.2009

Comercială ăMetex Big” — S.A. din Galați într-o cerere de
arbitrare având ca obiect pretenții.
În motivarea excepției de neconstituționalitate autorul
acesteia arată că, potrivit art. 126 alin. (5) din Legea
fundamentală, nu se pot înființa instanțe paralele sistemului de
instanțe judecătorești.
Curtea de Arbitraj Comercial de pe lângă Camera de
Comerț, Industrie și Agricultură Galați apreciază că excepția
de neconstituționalitate este neîntemeiată. În acest sens, arată
că instanțele de arbitraj comercial nu întrunesc trăsăturile
caracteristice instanțelor extraordinare, întrucât procedura
urmată de acestea nu încalcă și nici nu restrânge drepturile
procesuale ale părților prevăzute în Codul de procedură civilă
și nici alte drepturi sau libertăți ale acestora. Reține că însăși
Constituția, în art. 146 lit. d), recunoaște existența instanțelor de
arbitraj comercial, precizând că excepțiile de neconstituționalitate pot fi ridicate și în fața lor, pe lângă instanțele
judecătorești. De asemenea, Codul de procedură civilă
reglementează în Cartea a VI-a regulile generale de procedură
ale arbitrajului comercial ad-hoc, iar curțile de arbitraj înființate
pe lângă camerele de comerț și industrie au un caracter
instituționalizat, asigurând o bună administrare a justiției private.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că instanțele de arbitraj
comercial nu întrunesc caracteristicile unor instanțe
extraordinare, iar procedurile urmate nu încalcă și nu restrâng
drepturile procesuale ale părților.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 4 lit. i) din Legea camerelor de comerț din
România nr. 335/2007, publicată în Monitorul Oficial al
României, Partea I, nr. 836 din 6 decembrie 2007, având
următorul conținut: ăCamerele județene au următoarele atribuții
principale: ( )
i) organizează activitatea de soluționare a litigiilor comerciale
și civile prin mediere și arbitraj ad-hoc și instituționalizat;”.
Autorul susține încălcarea dispozițiilor constituționale ale
art. 126 alin. (5) teza întâi, potrivit cărora este interzisă
înființarea de instanțe extraordinare.
Examinând excepția de neconstituționalitate, Curtea
constată că aceasta este neîntemeiată și urmează să fie
respinsă pentru următoarele considerente:
Potrivit art. 126 alin. (5) teza întâi din Constituție, este
interzisă înființarea de instanțe extraordinare, aceste dispoziții
având menirea de a împiedica legiuitorul să reglementeze
competența altor instanțe decât cele judecătorești de a înfăptui
justiția, apărându-se, astfel, independența și imparțialitatea
justiției. În consecință, organizării și funcționării instanțelor de
arbitraj comercial nu li se pot opune aceste dispoziții
constituționale menționate. Instanțele de arbitraj comercial,
conform art. 126 alin. (5) teza a doua din Constituție, sunt
instanțe specializate în materie comercială și soluționează
litigiile în temeiul convenției arbitrale încheiate între părți, sub
forma unei clauze compromisorii, înscrisă în contractul principal,
sau sub forma unui compromis, și în baza normelor de drept
aplicabile, ținând seama, când este cazul, și de uzanțele
comerciale. Totodată, procedura arbitrală asigură părților atât
egalitatea de tratament, cât și respectarea dreptului la apărare
și a principiului contradictorialității. Mai mult, părțile nu pot
renunța prin convenția arbitrală, anterior pronunțării hotărârii
arbitrale, la dreptul de a introduce acțiunea în anulare împotriva
hotărârii arbitrale. Prin urmare, hotărârea arbitrală este supusă
controlului judecătoresc al instanței competente, potrivit legii.
Așa fiind, existența instanțelor de arbitraj comercial nu
contravine dispozițiilor art.126 alin. (5) teza întâi din Constituție,
acestea neavând caracterul unor instanțe extraordinare. De
altfel, existența și funcționarea instanțelor de arbitraj comercial
sunt recunoscute și prin art. 146 lit. d) din Constituție, în acord
cu care o excepție de neconstituționalitate poate fi ridicată și în
fața unei asemenea instanțe.

Pentru considerentele expuse, în temeiul art. 146 lit.d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 lit. i) din Legea camerelor de comerț din România
nr. 335/2007, excepție ridicată de Societatea Comercială ăMetex Big” — S.A. din Galați în Dosarul nr. 13/2004 al Curții de Arbitraj
Comercial de pe lângă Camera de Comerț, Industrie și Agricultură Galați.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 775/12.XI.2009

5

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 812/2005
privind aprobarea Regulamentului de organizare și funcționare, atribuțiile și finanțarea
Consiliului de supraveghere din domeniul feroviar
În temeiul art. 108 din Constituția României, republicată, și al art. III din Ordonanța de urgență a Guvernului nr. 62/2009
pentru modificarea și completarea unor acte normative din domeniul feroviar,
Guvernul României adoptă prezenta hotărâre.
Articol unic. — Hotărârea Guvernului nr. 812/2005 privind
aprobarea Regulamentului de organizare și funcționare,
atribuțiile și finanțarea Consiliului de supraveghere din domeniul
feroviar, publicată în Monitorul Oficial al României, Partea I,
nr. 724 din 10 august 2005, se completează după cum urmează:
1. La articolul 3, după alineatul (2) se introduc patru noi
alineate, alineatele (3)—(6), cu următorul cuprins:
ă(3) Președintele și membrii Consiliului de supraveghere
trebuie să îndeplinească următoarele condiții, conform legislației
în vigoare:
a) să fie cetățeni români cu o experiență de cel puțin 5 ani în
unul dintre domeniile prevăzute la alin. (2);
b) să nu dețină acțiuni sau părți sociale, direct ori indirect, la
administratorii infrastructurii feroviare, organismele de tarifare a
infrastructurii feroviare, organismele de alocare a capacităților de
infrastructură feroviară și/sau la operatorii de transport feroviar;
c) să nu facă parte din consiliul de administrație și/sau din
adunarea generală a acționarilor ale întreprinderilor prevăzute la
lit. b);
d) să nu aibă raporturi de muncă sau să nu desfășoare
activități remunerate pentru oricare dintre întreprinderile
prevăzute la lit. b);
e) să nu îndeplinească sarcini care au legătură cu atribuirea
contractelor de servicii publice de transport feroviar.
(4) Președintele și membrii Consiliului de supraveghere care
în momentul numirii sau pe parcursul mandatului se află în una
dintre situațiile de incompatibilitate prevăzute la alin. (3) lit. c)—e)
au la dispoziție un termen de cel mult 3 luni pentru ieșirea din
starea de incompatibilitate.
(5) În caz de nerespectare a termenului de 3 luni prevăzut la
alin. (4), mandatul președintelui și al membrilor Consiliului de
supraveghere încetează, urmând a fi desemnat, prin ordin al
ministrului transporturilor și infrastructurii, un alt președinte sau
membru, după caz.
(6) Prevederile alin. (3), (4) și (5) reglementează regimul
incompatibilităților în exercitarea atribuțiilor membrilor Consiliului
de supraveghere, potrivit legii și în acord cu art. 30 din Directiva
2001/14/CE a Parlamentului European și a Consiliului din
26 februarie 2001 privind alocarea capacităților de infrastructură

feroviară, tarifarea utilizării infrastructurii feroviare și certificarea
în materie de siguranță.”
2. La articolul 5, după alineatul (2) se introduce un nou
alineat, alineatul (3), cu următorul cuprins:
ă(3) Deciziile luate de Consiliul de supraveghere, emise în
conformitate cu dispozițiile alin. (1), vor respecta dispozițiile
art. 51 cu privire la conflictul de interese.”
3. După articolul 5 se introduce un nou articol,
articolul 51, cu următorul cuprins:
ăArt. 51. — (1) Prin conflict de interese se înțelege situația în
care persoana care exercită funcția de membru în Consiliul de
supraveghere are un interes personal de natură patrimonială
sau un interes care rezultă din calitatea de reprezentant al
statului în cadrul organelor de conducere ale administratorilor
infrastructurii feroviare din România și/sau ale operatorilor de
transport de călători ori de marfă, care ar putea influența
îndeplinirea cu obiectivitate a atribuțiilor care îi revin.
(2) Fiecare membru al Consiliului de supraveghere are
obligația de a nu lua nicio decizie și de a nu participa la luarea
unei decizii a Consiliului de supraveghere în următoarele situații:
a) dacă se află în una dintre situațiile prevăzute la alin. (1);
b) dacă nu sunt respectate prevederile prezentei hotărâri;
c) dacă nu este asigurată independența decizională a
membrilor atât în sfera relațională internă, față de relațiile
ierarhice, funcționale sau de reprezentare, cât și în sfera
relațională externă, față de administratorul infrastructurii
feroviare publice din România, operatorii de transport feroviar
ori autorități sau instituții publice din domeniul transportului
feroviar;
d) dacă, ca urmare a luării unei decizii, ar rezulta un folos
material necuvenit, pentru sine, soț/soție sau rudele de gradul I;
e) dacă nu îndeplinește condițiile prevăzute la art. 3 alin. (3).
(3) Încălcarea obligațiilor prevăzute la alin. (2) poate atrage
revocarea de către ministrul transporturilor și infrastructurii a
mandatului acordat, precum și răspunderea disciplinară,
administrativă, civilă ori penală, după caz, potrivit legii.”

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
p. Ministrul muncii, familiei și protecției sociale, interimar,
Mihai Constantin Șeitan,
secretar de stat
Șeful Departamentului pentru Afaceri Europene,
Bogdan Mănoiu
p. Ministrul finanțelor publice,
Bogdan Alexandru Drăgoi,
secretar de stat
București, 28 octombrie 2009.
Nr. 1.300.

6

MONITORUL OFICIAL AL ROMÂNIEI, PARTEA I, Nr. 775/12.XI.2009
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului
nr. 659/2009 privind aprobarea obiectivelor etapei a X-a 2009
a Programului de realizare a Sistemului național antigrindină
și de creștere a precipitațiilor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 659/2009 privind
aprobarea obiectivelor etapei a X-a 2009 a Programului de realizare a Sistemului
național antigrindină și de creștere a precipitațiilor, publicată în Monitorul Oficial al
României, Partea I, nr. 404 din 15 iunie 2009, se modifică și se înlocuiește cu
anexa care face parte integrantă din prezenta hotărâre.
PRIM-MINISTRU

EMIL BOC
Contrasemnează:
p. Ministrul agriculturii,
pădurilor și dezvoltării rurale,
interimar,
Nicolae Giugea,
secretar de stat
Ministrul mediului, interimar,
Elena Gabriela Udrea
p. Ministrul finanțelor publice,
Bogdan Alexandru Drăgoi,
secretar de stat
București, 28 octombrie 2009.
Nr. 1.303.
ANEXĂ
(Anexa la Hotărârea Guvernului nr. 659/2009)

OBIECTIVELE

etapei a X-a 2009 a Programului de realizare a Sistemului național antigrindină și de creștere a precipitațiilor
Nr.
crt.

Denumirea unității din
structura Sistemului
național antigrindină și de
creștere a precipitațiilor

Denumirea obiectivului din
cadrul investiției

Suma
(mii lei)

Termen final
de realizare

Natura cheltuielilor

1.

Centrul Zonal de
Coordonare
Moldova și
Unitatea de
Combatere a
Căderilor de
Grindină Moldova 1
Iași

Finalizare execuție
Centrul Zonal de
Coordonare Moldova și
Unitatea de Combatere
a Căderilor de Grindină
Moldova 1 Iași

792,000

30.10.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05
ăProgramul de realizare a
Sistemului național
antigrindină”

2.

Centrul Zonal de
Coordonare
Moldova și
Unitatea de
Combatere a
Căderilor de
Grindină Moldova 1
Iași

Elaborarea studiului de
330,000
fezabilitate pentru
investiția ăDezvoltarea
capabilității combaterii
căderilor de grindină și
extinderea domeniilor de
activitate pentru
intervenții active în
atmosferă și aplicații în
agricultură a Centrului
Zonal de Coordonare

15.10.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05
ăProgramul de realizare a
Sistemului național
antigrindină”

7

MONITORUL OFICIAL AL ROMÂNIEI, PARTEA I, Nr. 775/12.XI.2009

Nr.
crt.

Denumirea unității din
structura Sistemului
național antigrindină și de
creștere a precipitațiilor

Denumirea obiectivului din
cadrul investiției

Suma
(mii lei)

Termen final
de realizare

396,000

15.12.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05 ăProgramul
de realizare a Sistemului
național antigrindină”

Natura cheltuielilor

Moldova și a Unității de
Combatere a Căderilor
de Grindină Moldova 1
Iași cu grupurile de
combatere din structură”
3.

Centrul Zonal de
Coordonare Moldova
și Unitatea de
Combatere a
Căderilor de Grindină
Moldova 1 Iași

4.

Unitatea de
Execuție lucrări de c+m și
Combatere a
dotări pentru Unitatea de
Căderilor de Grindină Combatere a Căderilor de
Moldova 2 Vrancea
Grindină Moldova 2
Vrancea

1.352,000

15.12.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05 ăProgramul
de realizare a Sistemului
național antigrindină”

5.

Centrul Zonal de
Coordonare
Transilvania și
Unitatea de
Combatere a
Căderilor de
Grindină Mureș

Finalizare proiectare și
engineering, obținere
avize, autorizații,
asistență tehnică,
consultanță, know-how
și execuție lucrări de
c+m pentru Centrul
Zonal de Coordonare
Transilvania și Unitatea
de Combatere a
Căderilor de Grindină
Mureș

400,000

15.12.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05
ăProgramul de realizare a
Sistemului național
antigrindină”

6.

Unitatea de
Combatere a
Căderilor de
Grindină Timiș

Finalizare proiectare și
engineering, obținere
avize, autorizații,
asistență tehnică,
consultanță, know-how
și execuție lucrări de
c+m pentru Unitatea de
Combatere a Căderilor
de Grindină Timiș

1.030,257

15.12.2009

Capitolul 80.01 ăAcțiuni
generale economice,
comerciale și de muncă”,
titlul VII ăAlte transferuri”,
articolul 55.01.05
ăProgramul de realizare a
Sistemului național
antigrindină”

TOTAL GENERAL:

Proiectare și engineering,
obținere avize, acorduri,
autorizații, asistență
tehnică, consultanță și
execuție parțială a
investiției ăDezvoltarea
capabilității combaterii
căderilor de grindină și
extinderea domeniilor de
activitate pentru intervenții
active în atmosferă și
aplicații în agricultură a
Centrului Zonal de
Coordonare Moldova și a
Unității de Combatere a
Căderilor de Grindină
Moldova 1 Iași cu grupurile
de combatere din structură”

4.300,257

8

MONITORUL OFICIAL AL ROMÂNIEI, PARTEA I, Nr. 775/12.XI.2009
GUVERNUL ROMÂNIEI

HOTĂRÂRE
pentru modificarea anexei nr. 38 la Hotărârea Guvernului nr. 965/2002
privind atestarea domeniului public al județului Dolj, precum și al municipiilor,
orașelor și comunelor din județul Dolj
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — În anexa nr. 38 ăInventarul bunurilor care
aparțin domeniului public al orașului Dăbuleni” la Hotărârea
Guvernului nr. 965/2002 privind atestarea domeniului public al
județului Dolj, precum și al municipiilor, orașelor și comunelor
din județul Dolj, publicată în Monitorul Oficial al României,
Partea I, nr. 687 și 687 bis din 18 septembrie 2002, cu
modificările și completările ulterioare, la secțiunea I ăBunuri
imobile”, poziția nr. 37 se modifică după cum urmează:
— coloana 3 va avea următorul cuprins: ăCișmea publică și
teren aferent”;
— coloana 4 va avea următorul cuprins: ăSuprafață totală teren
2.937 mp, situată în tarlaua 116, parcela 90 (929 mp), tarlaua 117,

parcela 10/1 (1.019 mp), tarlaua 117, parcela 11 (989 mp), având
următoarele vecinătăți: N — Delcea Florea, S — Dinu Marin,
Cristuinea Iosif, Consiliul Local Dăbuleni, E — str. C.A. Rosetti,
V — Delcea Florea, Cristuinea Iosif”;
— coloana 5 va avea următorul cuprins: ă1991”;
— coloana 6 va avea următorul cuprins: ă1.980,72 lei,
respectiv 3.671,25 lei”;
— coloana 7 va avea următorul cuprins: ăDomeniul public al
orașului Dăbuleni, conform Hotărârii Consiliului Local
nr. 4/15.02.1999 și Hotărârii Consiliului Local nr. 25/29.07.2009”.

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
interimar,
Vasile Blaga
București, 4 noiembrie 2009.
Nr. 1.305.

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al statului
a unor mijloace fixe aflate în concesiunea Companiei Naționale de Transport al Energiei Electrice
ăTranselectrica” — S.A., Sucursala de Transport Sibiu și Sucursala de Transport Timișoara
În temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, precum și al art. 2 din Ordonanța Guvernului
nr. 112/2000 pentru reglementarea procesului de scoatere din funcțiune, casare și valorificare a activelor corporale care alcătuiesc
domeniul public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al statului
în domeniul privat al statului a mijloacelor fixe aflate în
concesiunea Companiei Naționale de Transport al Energiei
Electrice ăTranselectrica” — S.A., Sucursala de Transport Sibiu,
amplasate în Stația electrică 220/110 kV Alba Iulia și în Stația
electrică 400/110 kV Brașov, având datele de identificare
prevăzute în anexa nr. 1.
Art. 2. — Se aprobă trecerea din domeniul public al statului
în domeniul privat al statului a mijloacelor fixe aflate în
concesiunea Companiei Naționale de Transport al Energiei

Electrice ăTranselectrica” — S.A., Sucursala de Transport
Timișoara, amplasate în Stația electrică 400/220/110 kV Mintia,
având datele de identificare prevăzute în anexa nr. 2.
Art. 3. — Trecerea în domeniul privat al statului se face în
vederea scoaterii din funcțiune și valorificării, în condițiile legii,
a mijloacelor fixe prevăzute la art. 1 și 2.
Art. 4. — Compania Națională de Transport al Energiei
Electrice ăTranselectrica” — S.A. va efectua operațiunile
prevăzute la art. 3.

9

MONITORUL OFICIAL AL ROMÂNIEI, PARTEA I, Nr. 775/12.XI.2009
Art. 5. — Anexa nr. 7 la Hotărârea Guvernului nr. 1.705/2006
pentru aprobarea inventarului centralizat al bunurilor din
domeniul public al statului, publicată în Monitorul Oficial al
României, Partea I, nr. 1.020 și 1.020 bis din 21 decembrie

2006, cu modificările și completările ulterioare, se modifică în
mod corespunzător.
Art. 6. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul economiei,
Adriean Videanu
Ministrul finanțelor publice,
Gheorghe Pogea
București, 4 noiembrie 2009.
Nr. 1.321.
ANEXA Nr. 1

D AT E L E D E I D E N T I F I C A R E

a mijloacelor fixe care trec din domeniul public al statului în domeniul privat al statului,
aflate în concesiunea Companiei Naționale de Transport al Energiei Electrice ăTranselectrica”— S.A.,
Sucursala de Transport Sibiu
Valoarea rămasă
de amortizat,
trecută
în domeniul
privat conform
Ordonanței
de urgență
a Guvernului
nr. 164/2005
(lei)

Codul
de
clasificare

62196 — Stația 220/110 kV
Alba Iulia

8.14

AUTOTRAFO
NR. 106794 200
MVA 220/110 kV

62198 — Stația 400/110 kV
Brașov

8.14

TRAFO 400/110 kV
250000 kVA
S = 107781—335351

Denumirea mijloacelor fixe

Anul
PIF
(mijloc fix)

Nr.
de inventar
(Companie)

Valoarea
de inventar
(lei)

Valoarea
de inventar
în domeniul
public
(lei)

3.321.505

2.799.732

1.761.816

1.037.916

1983

335.351

2.289.814

1.323.996

965.818

1984

5.089.546

Nr. de identificare
Ministerul Economiei

3.085.812

TOTAL

2.003.734

ANEXA Nr. 2

D AT E L E D E I D E N T I F I C A R E

a mijloacelor fixe care trec din domeniul public al statului în domeniul privat al statului, aflate în concesiunea
Companiei Naționale de Transport al Energiei Electrice ăTranselectrica”— S.A., Sucursala de Transport Timișoara

99723 —
Stația 400/220/110 kV
Mintia

Denumirea mijloacelor fixe

Valoarea
de inventar
(lei)

Valoarea
de inventar
în domeniul
public
(lei)

8.14

Nr. de identificare
Ministerul Economiei

Nr.
de inventar
(Companie)

Valoarea rămasă
de amortizat,
trecută
în domeniul
privat conform
Ordonanței
de urgență
a Guvernului
nr. 164/2005
(lei)

Celule 220 kV inclusiv
instalații, comenzi, protecții

2.000.380

130.781

130.781

0

1969

8.14

Celule 220 kV inclusiv
instalații, comenzi, protecții

2.000.381

130.781

130.781

0

1969

8.14

Echipament de
teleprotecție 220 kV

2.000.388

68.215

68.215

0

1969

8.14

Stația 220 kV

2.000.419

255.998

255.998

0

1969

585.775

585.775

0

Codul
de
clasificare

TOTAL

Anul
PIF
(mijloc fix)

10

MONITORUL OFICIAL AL ROMÂNIEI, PARTEA I, Nr. 775/12.XI.2009
GUVERNUL ROMÂNIEI

HOTĂRÂRE
privind exercitarea, cu caracter temporar,
a funcției publice de subprefect al județului Ilfov
de către domnul Zamfir Daniel-Tudorel
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), ale art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Zamfir Daniel-Tudorel exercită, cu caracter temporar,
funcția publică de subprefect al județului Ilfov până la organizarea concursului în
vederea ocupării definitive a postului.
PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
interimar,
Vasile Blaga
București, 11 noiembrie 2009.
Nr. 1.330.

GUVERNUL ROMÂNIEI

HOTĂRÂRE
privind revocarea și numirea unui membru în Consiliul
director al Fondului Român de Dezvoltare Socială
În temeiul art. 108 din Constituția României, republicată, al art. 14 alin. (2) și
al art. 15 alin. (2) din Legea nr. 129/1998 privind înființarea, organizarea și
funcționarea Fondului Român de Dezvoltare Socială, republicată, cu modificările
ulterioare,
Guvernul României adoptă prezenta hotărâre.
Art. 1. — Se revocă din funcția de membru în Consiliul director al Fondului
Român de Dezvoltare Socială domnul Robert Laurențiu Iapornicu.
Art. 2. — Se numește în funcția de membru în Consiliul director al Fondului
Român de Dezvoltare Socială domnul Ilie Dincă.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 11 noiembrie 2009.
Nr. 1.333.

MONITORUL OFICIAL AL ROMÂNIEI, PARTEA I, Nr. 775/12.XI.2009
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Dumitru-Nicanor Teculescu se numește consul
general, șef al Consulatului General al României la Bălți, Republica Moldova.
PRIM-MINISTRU

EMIL BOC

Contrasemnează:
Ministrul afacerilor externe, interimar,
Cătălin Marian Predoiu

București, 11 noiembrie 2009.
Nr. 1.334.

GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Doamna Gențiana Șerbu se numește consul general, șef al
Consulatului General al României la Cahul, Republica Moldova.
PRIM-MINISTRU

EMIL BOC

Contrasemnează:
Ministrul afacerilor externe, interimar,
Cătălin Marian Predoiu

București, 11 noiembrie 2009.
Nr. 1.335.

11

12

MONITORUL OFICIAL AL ROMÂNIEI, PARTEA I, Nr. 775/12.XI.2009
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2009 al Societății Comerciale de Transport cu Metroul
București ăMetrorex” — S.A., aflată sub autoritatea
Ministerului Transporturilor și Infrastructurii
În conformitate cu prevederile Ordonanței de urgență a Guvernului
nr. 79/2008 privind măsuri economico-financiare la nivelul unor operatori
economici, aprobată cu modificări și completări prin Legea nr. 203/2009,
în temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, al Legii bugetului de stat pe anul 2009
nr. 18/2009, cu modificările și completările ulterioare, al Ordonanței de urgență a
Guvernului nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, aprobată prin Legea nr. 227/2009, cu
modificările și completările ulterioare, și al Ordonanței Guvernului nr. 19/2009 cu
privire la rectificarea bugetului de stat, cu modificările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul 2009 al Societății
Comerciale de Transport cu Metroul București ăMetrorex” — S.A., aflată sub
autoritatea Ministerului Transporturilor și Infrastructurii, prevăzut în anexa care
face parte integrantă din prezenta hotărâre.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli reprezintă limite maxime, care nu pot fi depășite decât în
cazuri justificate și numai cu aprobarea Guvernului, la propunerea Ministerului
Transporturilor și Infrastructurii.
(2) În cazul în care în execuție se înregistrează depășiri sau nerealizări ale
veniturilor totale aprobate, operatorii economici pot efectua cheltuieli totale
proporțional cu gradul de realizare a veniturilor totale.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
p. Ministrul muncii, familiei
și protecției sociale,
interimar,
Mihai Constantin Șeitan,
secretar de stat
Ministrul finanțelor publice,
Gheorghe Pogea

București, 11 noiembrie 2009.
Nr. 1.337.

MONITORUL OFICIAL AL ROMÂNIEI, PARTEA I, Nr. 775/12.XI.2009

13
ANEXĂ*)

MINISTERUL TRANSPORTURILOR ȘI INFRASTRUCTURII
SOCIETATEA COMERCIALĂ DE TRANSPORT CU METROUL BUCUREȘTI ăMETROREX” — S.A.

Sediu: București, sectorul 1, bd. Dinicu Golescu nr. 38
Cod unic de înregistrare: 13863739
B U G E T U L D E V E N I T U R I Ș I C H E LT U I E L I P E A N U L 2 0 0 9

*) Anexa este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 775/12.XI.2009

MONITORUL OFICIAL AL ROMÂNIEI, PARTEA I, Nr. 775/12.XI.2009

RECTIFICĂRI
La Ordinul ministrului justiției nr. 2.099/C/2008 privind acordarea cetățeniei române unor persoane, publicat în
Monitorul Oficial al României, Partea I, nr. 609 din 18 august 2008, se face următoarea rectificare (care nu aparține
Redacției ăMonitorul Oficial, Partea I”):
— în anexă, la poziția 28, în loc de: ă28. Seyranyan Ruzanna, fiica lui Hovhanisyan Garnik și Danelyan Laura,
născută la data de 22 iulie 1979 în localitatea Yerevan, Armenia, cetățean armean, cu domiciliul în Târgu Mureș,
aleea Cornișa nr. 27, ap. 6, județul Mureș. (2.055/A/2007)” se va citi: ă28. Seiranian Ruzanna, fiica lui Hovhanisyan
Garnik și Danelyan Laura, născută la data de 22 iulie 1979 în localitatea Yerevan, Armenia, cetățean armean, cu
domiciliul în Târgu Mureș, aleea Cornișa nr. 27, ap. 6, județul Mureș. (2.055/A/2007).”

La Ordinul ministrului justiției nr. 3.241/C/2008 privind redobândirea cetățeniei române de către unele persoane,
publicat în Monitorul Oficial al României, Partea I, nr. 29 din 15 ianuarie 2009, se face următoarea rectificare (care
nu aparține Redacției ăMonitorul Oficial, Partea I”):
— în anexa nr. 2, la poziția 5, în loc de: ă5. Borozneț Zinaida, fiica lui Cerchez Ion (născut la 24.03.1938 în
localitatea Nisporeni) și Ana, născută la data de 15 decembrie 1970 în localitatea Boldurești, județul Nisporeni,
Republica Moldova, cetățean moldovean, cu domiciliul actual în Republica Moldova, localitatea Budești, raionul
Criuleni. (2.352/2004) Copii minori: Borozneț Iurie, născut la data de 21.10.1995.” se va citi: ă5. Borozneț Zinaida, fiica
lui Cerchez Ion (născut la 24.03.1938 în localitatea Boldurești, raionul Nisporeni) și Ana, născută la data de
15 decembrie 1970 în localitatea Boldurești, județul Nisporeni, Republica Moldova, cetățean moldovean, cu domiciliul
actual în Republica Moldova, localitatea Budești, raionul Criuleni. (2.352/2004) Copii minori: Borozneț Iurie, născut
la data de 21.10.1995.”

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 775/12.XI.2009 conține 16 pagini.

Prețul: 3,20 lei

&JUYDGY|434974]
ISSN 1453—4495

