Anul 177 (XXI) — Nr. 426

PARTEA I

LEGI, DECRETE, HOTĂRÂRI ȘI ALTE ACTE

Marți, 23 iunie 2009

SUMAR

Nr.

Pagina

Nr.

DECRETE
1.063. — Decret privind conferirea Ordinului Virtutea Militară
în grad de Cavaler......................................................
1.064. — Decret privind conferirea Medaliei Naționale
Serviciul Credincios clasa a III-a ................................

Decizia nr. 582 din 14 aprilie 2009 referitoare la excepția de
neconstituționalitate a dispozițiilor art. 13 din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................
ORDONANȚE ALE GUVERNULUI ROMÂNIEI
72.

— Ordonanță de urgență pentru modificarea și
completarea Ordonanței de urgență a Guvernului

nr. 34/2006 privind atribuirea contractelor de achiziție
publică, a contractelor de concesiune de lucrări publice
și a contractelor de concesiune de servicii ................

2

134.

3–4

5–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

DECIZII ALE CURȚII CONSTITUȚIONALE

Pagina

— Decizie a președintelui Casei Naționale de Pensii
și Alte Drepturi de Asigurări Sociale pentru modificarea
și completarea Deciziei președintelui Casei Naționale
de Pensii și Alte Drepturi de Asigurări Sociale
nr. 36/2008 privind comisionul și tarifele care se
percep de către Casa Națională de Pensii și Alte
Drepturi de Asigurări Sociale și de către casele
teritoriale de pensii la efectuarea unor operațiuni care
nu sunt legate de stabilirea și de plata pensiilor din
sistemul public de pensii ............................................

10

4.354. — Ordin al ministrului educației, cercetării și inovării
privind desfășurarea bacalaureatului bilingv spaniol
susținut de elevii de la secțiile bilingve spaniole ........

11–16

2

MONITORUL OFICIAL AL ROMÂNIEI, PARTEA I, Nr. 426/23.VI.2009

DECRETE
PREȘEDINTELE ROMÂNIEI

DECRET
privind conferirea Ordinului Virtutea Militară
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 8 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului apărării naționale,
cu ocazia aniversării a 60 de ani de la înființare, pentru rezultatele
remarcabile obținute de personalul unității în activitatea de învățământ și de
cercetare,
Președintele României d e c r e t e a z ă:
Articol unic. — Se conferă Ordinul Virtutea Militară în grad de Cavaler, cu
însemn de pace, Drapelului de Luptă al Academiei Tehnice Militare din București.
PREȘEDINTELE ROMÂNIEI

TRAIAN BĂSESCU
În temeiul art. 100 alin. 2 din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 iunie 2009.
Nr. 1.063.
PREȘEDINTELE ROMÂNIEI

DECRET
privind conferirea Medaliei Naționale Serviciul Credincios
clasa a III-a
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3), ale art. 6 lit. B și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
pentru curajul și spiritul civic de care a dat dovadă în încercarea de a
împiedica, cu riscul propriei sale vieți, o tentativă de furt care a avut loc la Madrid,
Regatul Spaniei,
Președintele României d e c r e t e a z ă:
Articol unic. — Se conferă Medalia Națională Serviciul Credincios clasa a
III-a domnului Baghiu Marcel.
PREȘEDINTELE ROMÂNIEI

TRAIAN BĂSESCU
În temeiul art. 100 alin. 2 din
Constituția României, republicată,
contrasemnăm acest decret.
PRIM-MINISTRU

EMIL BOC
București, 17 iunie 2009.
Nr. 1.064.

MONITORUL OFICIAL AL ROMÂNIEI, PARTEA I, Nr. 426/23.VI.2009

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 582
din 14 aprilie 2009

referitoare la excepția de neconstituționalitate a dispozițiilor art. 13 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor
de plată rezultate din contracte comerciale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 13 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăAlglast” — S.R.L.
din Cluj-Napoca în Dosarul nr. 13.981/211/2008 al Judecătoriei
Cluj-Napoca.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 8 decembrie 2008, pronunțată în Dosarul
nr. 13.981/211/2008, Judecătoria Cluj-Napoca a sesizat
Curtea Constituțională pentru soluționarea excepției de
neconstituționalitate a dispozițiilor art. 13 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăAlglast” — S.R.L. din Cluj-Napoca.
În motivarea excepției de neconstituționalitate autorul
susține că textul de lege criticat contravine prevederilor art. 11,
art. 21 alin. (1) și (3) din Constituție și art. 6 din Convenția pentru
apărarea drepturilor omului și a libertăților fundamentale care
garantează dreptul persoanei la un proces echitabil și la
soluționarea cauzelor într-un termen rezonabil, în măsura în
care instanța, ulterior pronunțării ordonanței de plată și somării
debitorului să achite datoria, poate reveni asupra propriei
hotărâri prin admiterea cererii în anulare. Astfel, instanța
intervine în favoarea debitorului de rea-credință care, invocând
propria culpă — nedepunerea întâmpinării în termenul legal,
este repus ope legis în dreptul de a formula actul procedural și
de a propune probe și excepții, după ce în prealabil fusese
decăzut din acest drept și prezumat că a recunoscut creanța ce
face obiectul ordonanței de plată.
Judecătoria Cluj-Napoca apreciază excepția de
neconstituționalitate ca fiind neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 13 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 decembrie 2007, texte de lege care au următorul conținut:
— Art. 13: ă(1) Împotriva ordonanței de plată debitorul poate
formula cerere în anulare.
(2) Cererea în anulare se soluționează de către instanța care
a emis ordonanța de plată.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11 alin. (3), art. 21 alin. (1) și (3), precum și art. 6
din Convenția pentru apărarea drepturilor omului și a libertăților
fundamentale.

4

MONITORUL OFICIAL AL ROMÂNIEI, PARTEA I, Nr. 426/23.VI.2009

Examinând excepția de neconstituționalitate, Curtea
constată că Ordonanța de urgență a Guvernului nr. 119/2007 a
fost adoptată pentru a stabili măsuri pentru combaterea
întârzierii executării obligațiilor de plată asumate prin contracte
comerciale și pentru reglementarea unei proceduri simplificate
de soluționare a acțiunilor în justiție având ca obiect asemenea
obligații.
Astfel, în temeiul ordonanței, creditorul unei creanțe certe,
lichide și exigibile de plată a unor sume de bani ce rezultă din
contractul comercial depune o cerere la instanța competentă
pentru judecarea fondului cauzei în primă instanță. Debitorul
poate contesta creanța prin întâmpinare, nedepunerea acesteia
echivalând cu o recunoaștere a pretențiilor creditorului, potrivit
art. 7 alin. (4) din Ordonanța de urgență a Guvernului
nr. 119/2007. În cazul în care debitorul contestă creanța, iar
instanța constată că această contestație este întemeiată, va
respinge cererea creditorului printr-o încheiere irevocabilă. În
această situație, creditorul poate introduce cerere de chemare
în judecată potrivit dreptului comun.
În situația în care contestația nu este întemeiată, în urma
verificării cererii creditorului, pe baza înscrisurilor depuse, a
declarațiilor părților, precum și a celorlalte probe administrate,
instanța emite o ordonanță de plată, în care se precizează suma
și termenul de plată. Acest termen nu poate fi mai mic de 10 zile
și nu va depăși 30 de zile de la data comunicării ordonanței de
plată, cu excepția cazului în care părțile se înțeleg altfel.
Împotriva ordonanței de plată, debitorul poate formula cerere
în anulare, care nu suspendă executarea ordonanței. În fine,
ordonanța de plată, devenită irevocabilă ca urmare a
neintroducerii sau respingerii cererii în anulare, constituie titlu
executoriu.
Curtea constată că specificul domeniului supus reglementării
a impus adoptarea unor soluții diferite față de cele din dreptul
comun, una dintre acestea constituind-o consacrarea cererii în
anulare, care reprezintă, evident, o cale de atac împotriva
ordonanței. Împrejurarea că legiuitorul a instituit o cale de atac
cu o fizionomie juridică diferită de aceea a căilor de atac de drept
comun nu relevă niciun aspect de neconstituționalitate, fiind în

deplină concordanță cu prevederile art. 129 din Constituție.
Într-adevăr, în măsura în care textul constituțional de referință
folosește termenul generic de ăcăi de atac”, fără a le identifica și
a le caracteriza, respectiv fără a se referi in terminis la apel și
recurs, ipoteză în care respectarea acestor date de identificare
ar fi fost convertită într-un criteriu de constituționalitate,
legiuitorul ordinar este deplin îndreptățit ca în considerarea
anumitor particularități să opteze pentru o cale de atac cu o
identitate proprie, alta decât a celei de drept comun.
O asemenea concluzie rezultă, de altfel, din chiar formula
redacțională adoptată de legiuitorul constituțional, potrivit căreia
stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (2) din Constituție, stabilește
competența și procedura de judecată, evident cu condiția ca
nicio normă de procedură să nu contravină vreunei dispoziții
constituționale.
Pe de altă parte, Curtea constată că reglementarea acestei
căi de atac constituie expresia aplicării în plan legislativ a
garanției constituționale privind dreptul la un proces echitabil.
Astfel, în condițiile în care creditorul, în cazul în care i s-a respins
cererea, are posibilitatea de a formula, potrivit dreptului comun,
o acțiune în pretenții prin care își poate valorifica dreptul, în
virtutea egalității de arme care guvernează procesul civil, apare
ca justă și echitabilă punerea la dispoziția debitorului a cererii în
anularea ordonanței de plată. Această soluție se impune cu atât
mai mult cu cât, în lipsa ei, debitorul nu ar mai avea nicio cale
de a evita executarea silită, în condițiile aplicării art. 14 alin. (2)
din Ordonanța de urgență a Guvernului nr. 119/2007, potrivit
căruia, cu prilejul contestației la executare, este prohibită
invocarea unor apărări de fond împotriva titlului executoriu,
obiect al acesteia putând constitui doar aspectele legate de
procedura de executare. Așa fiind, prin instituirea unei atare
interdicții, legiuitorul a urmărit să înlăture posibilitatea unor
eventuale abuzuri, constând în reiterarea unor apărări de fond,
pe calea contestației la executare, după ce acestea au fost
invocate în cererea în anulare și au fost respinse.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate din contracte comerciale, excepție ridicată
de Societatea Comercială ăAlglast” — S.R.L. din Cluj-Napoca în Dosarul nr. 13.981/211/2008 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 426/23.VI.2009

5

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 34/2006
privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii
Având în vedere faptul că prin Ordonanța de urgență a Guvernului nr. 19/2009 privind unele măsuri în domeniul legislației
referitoare la achizițiile publice, care modifică și completează Ordonanța de urgență a Guvernului nr. 34/2006, care a intrat în
vigoare la data de 12 martie 2009, au fost introduse numeroase modificări ale cadrului legislativ din România în materia achizițiilor
publice,
ținând cont de faptul că, după intrarea în vigoare a Ordonanței de urgență a Guvernului nr. 19/2009, au fost sesizate o serie
de neconcordanțe între unele prevederi ale acestei ordonanțe de urgență cu Directiva 2007/66/CE a Parlamentului European și a
Consiliului din 11 decembrie 2007 de modificare a directivelor 89/665/CEE și 92/13/CEE ale Consiliului în ceea ce privește
ameliorarea eficacității căilor de atac în materie de atribuire a contractelor de achiziții publice, de natură a atrage declanșarea
procedurii de încălcare de către România a dreptului comunitar, conform art. 226 din Tratatul privind Comunitățile Europene, și de
a genera ulterior corecții financiare pentru contractele finanțate din fonduri comunitare,
ținând cont de toate aceste precizări, precum și de perioada lungă pe care o presupune procedura parlamentară, se
impune inițierea unei ordonanțe de urgență pentru modificarea Ordonanței de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice și a contractelor de concesiune de servicii, prin
care să fie îmbunătățit, în continuare, cadrul de reglementare a achizițiilor publice.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, publicată în Monitorul Oficial al României, Partea I,
nr. 418 din 15 mai 2006, aprobată cu modificări și completări
prin Legea nr. 337/2006, cu modificările și completările
ulterioare, se modifică și se completează după cum urmează:
1. La articolul 16, alineatul (1) se modifică și va avea
următorul cuprins:
ăArt. 16. — (1) În cazul în care autoritatea contractantă
atribuie un contract de achiziție publică ce are ca obiect
prestarea de servicii din categoria celor incluse în anexa nr. 2B,
atunci obligația de a aplica prezenta ordonanță de urgență se
impune numai pentru contracte a căror valoare este mai mare
decât cea prevăzută la art. 57 alin. (2) și se limitează numai la
prevederile art. 35—38 și art. 56. Contestațiile privind procedura
de atribuire a contractelor de servicii din categoria celor incluse
în anexa nr. 2B se soluționează potrivit dispozițiilor cap. IX.”
2. La articolul 77, alineatul (2) se modifică și va avea
următorul cuprins:
ă(2) În cazul prevăzut la art. 40 alin. (2), autoritatea
contractantă are obligația de a pune documentația de atribuire
la dispoziția operatorului economic cât mai repede posibil, într-o
perioadă care nu trebuie să depășească 4 zile de la primirea
unei solicitări din partea acestuia.”
3. Articolul 80 se modifică și va avea următorul cuprins:
ăArt. 80. — Autoritatea contractantă are obligația de a
deschide ofertele la data, ora și adresa indicate în anunțul de
participare, în măsura în care nu a devenit incidentă obligația
privind decalarea termenului de depunere a ofertelor, conform
prevederilor art. 72, cu excepția cazului în care termenul de
depunere a ofertelor a fost decalat în urma suspendării
procedurii.”

4. La articolul 92, alineatul (1) se modifică și va avea
următorul cuprins:
ăArt. 92. — (1) Fără a aduce atingere prevederilor art. 91
alin. (2), în măsura în care clarificările sunt solicitate în timp util,
răspunsul autorității contractante la aceste solicitări trebuie să fie
transmis nu mai târziu de 6 zile înainte de data-limită stabilită
pentru depunerea ofertelor. În cazul accelerării procedurii de
licitație restrânsă, răspunsul autorității contractante trebuie să
fie transmis nu mai târziu de 4 zile înainte de data-limită stabilită
pentru depunerea ofertelor.”
5. La articolul 115, alineatul (2) se modifică și va avea
următorul cuprins:
ă(2) În cazul prevăzut la art. 40 alin. (2), autoritatea
contractantă are obligația de a pune documentația descriptivă la
dispoziția operatorului economic cât mai repede posibil, într-o
perioadă care nu trebuie să depășească 4 zile de la primirea
unei solicitări din partea acestuia.”
6. După articolul 119 se introduc două noi articole,
articolele 1191 și 1192, cu următorul cuprins:
ăArt. 1191. — (1) Orice candidat selectat are dreptul de a
solicita clarificări privind documentația descriptivă.
(2) Autoritatea contractantă are obligația de a răspunde, în
mod clar, complet si fără ambiguități, cât mai repede posibil, la
orice clarificare solicitată, într-o perioadă care nu trebuie să
depășească, de regulă, 3 zile lucrătoare de la primirea unei
astfel de solicitări din partea operatorului economic.
(3) Autoritatea contractantă are obligația de a transmite
răspunsurile — însoțite de întrebările aferente — către toți
candidații selectați, luând măsuri pentru a nu dezvălui identitatea
celui care a solicitat clarificările respective.
Art. 1192. — (1) Fără a aduce atingere prevederilor art. 1191
alin. (2), în măsura în care clarificările sunt solicitate în timp util,
răspunsul autorității contractante la aceste solicitări trebuie să fie
transmis nu mai târziu de 6 zile înainte de data-limită stabilită
pentru începerea negocierilor. În cazul accelerării procedurii de
negociere, răspunsul autorității contractante trebuie să fie
transmis nu mai târziu de 4 zile înainte de data-limită stabilită
pentru începerea negocierilor.

6

MONITORUL OFICIAL AL ROMÂNIEI, PARTEA I, Nr. 426/23.VI.2009

(2) În cazul în care operatorul economic nu a transmis
solicitarea de clarificare în timp util, punând astfel autoritatea
contractantă în imposibilitate de a respecta termenul prevăzut la
alin. (1), aceasta din urmă are totuși obligația de a răspunde la
solicitarea de clarificare, în măsura în care perioada necesară
pentru elaborarea și transmiterea răspunsului face posibilă
primirea acestuia de către operatorii economici înainte de datalimită de începere a negocierilor.”
7. La articolul 122 litera e), ultima teză se modifică și va
avea următorul cuprins:
ăCa regulă generală, durata unor astfel de contracte, precum
și cea a contractelor reînnoite nu poate fi mai mare de 3 ani;”.
8. La articolul 182, alineatul (2) se modifică și va avea
următorul cuprins:
ă(2) În cazul în care există incertitudini în ceea ce privește
situația personală a respectivilor candidați/ofertanți, autoritatea
contractantă are dreptul de a solicita în mod direct informații de
la autoritățile competente care emit documente de natura celor
prevăzute la alin. (1). În ceea ce privește cazurile menționate la
art. 180, în conformitate cu legislația internă a statului în care
sunt stabiliți candidații sau ofertanții, aceste solicitări se referă la
persoane fizice și persoane juridice, inclusiv, după caz, la
directori de companii sau la orice persoană cu putere de
reprezentare, de decizie ori de control în ceea ce privește
candidatul sau ofertantul.”
9. La articolul 188 alineatul (2), litera h) se modifică și va
avea următorul cuprins:
ăh) informații privind partea din contract pe care operatorul
economic are, eventual, intenția să o subcontracteze.”
10. La articolul 188 alineatul (3), litera g) se modifică și va
avea următorul cuprins:
ăg) informații privind partea din contract pe care operatorul
economic are, eventual, intenția să o subcontracteze.”
11. La articolul 190, alineatul (2) se modifică și va avea
următorul cuprins:
ă(2) În cazul în care ofertantul/candidatul își demonstrează
capacitatea tehnică și profesională invocând și susținerea
acordată, în conformitate cu prevederile alin. (1), de către o altă
persoană, atunci acesta are obligația de a dovedi susținerea de
care beneficiază, de regulă, prin prezentarea unui angajament
ferm al persoanei respective, încheiat în formă autentică, prin
care aceasta confirmă faptul că va pune la dispoziția
candidatului/ofertantului resursele tehnice și profesionale
invocate. Persoana care asigură susținerea tehnică și
profesională nu trebuie să se afle în situația care determină
excluderea din procedura de atribuire, conform prevederilor
art. 180.”
12. Articolul 205 se modifică și va avea următorul
cuprins:
ăArt. 205. — (1) Contractele/acordurile-cadru care intră în
sfera de aplicare a prezentei ordonanțe de urgență pot fi
încheiate numai după împlinirea termenelor de:
a) 11 zile de la data transmiterii comunicării privind rezultatul
aplicării procedurii, în cazul în care valoarea estimată, conform
prevederilor art. 23 și ale cap. II secțiunea a 2-a, a contractului
respectiv este mai mare decât pragurile valorice prevăzute la
art. 55 alin. (2);
b) 6 zile de la data transmiterii comunicării privind rezultatul
aplicării procedurii, în cazul în care valoarea estimată, conform
prevederilor art. 23 și ale cap. II secțiunea a 2-a, a contractului

respectiv este egală sau mai mică decât pragurile valorice
prevăzute la art. 55 alin. (2).
(2) Contractele/acordurile-cadru care intră în sfera de
aplicare a prezentei ordonanțe de urgențe, încheiate înainte de
împlinirea termenelor prevăzute la alin. (1), sunt lovite de
nulitate.
(3) Respectarea termenelor prevăzute la alin. (1) este
facultativă în următoarele cazuri:
a) atunci când prezenta ordonanță de urgență nu prevede
obligativitatea publicării unui anunț sau a unei invitații de
participare;
b) atunci când contractul/acordul-cadru respectiv urmează
să fie încheiat cu un operator economic care a fost singurul
ofertant la respectiva procedură de atribuire și nu există alți
operatori economici implicați în procedura de atribuire;
c) atunci când este atribuit un contract subsecvent unui
acord-cadru sau ca urmare a utilizării unui sistem dinamic de
achiziție.”
13. La articolul 209, după alineatul (1) se introduce un
nou alineat, alineatul (11), cu următorul cuprins:
ă(11) Dispozițiile alin. (1) nu pot aduce atingere obligației
autorității contractante de a anula o procedură de atribuire în
urma unei hotărâri judecătorești sau a unei decizii în acest sens
a Consiliului Național de Soluționare a Contestațiilor.”
14. La articolul 213 alineatul (1), litera o) se modifică și va
avea următorul cuprins:
ăo) raportul de activitate și, după caz, notele intermediare și
avizul consultativ emis în conformitate cu prevederile legale,
referitor la funcția de verificare a aspectelor procedurale
aferente procesului de atribuire a contractelor de achiziție
publică, dacă este cazul;”.
15. La articolul 223, alineatul (2) se modifică și va avea
următorul cuprins:
ă(2) Publicarea în Jurnalul Oficial al Uniunii Europene este
obligatorie pentru contractul de concesiune de lucrări publice,
în situațiile în care valoarea estimată a acestuia este mai mare
decât echivalentul în lei a 5.000.000 euro.”
16. La articolul 227, alineatul (1) se modifică și va avea
următorul cuprins:
ăArt. 227. — (1) În cazul în care concesionarul nu are
calitatea de autoritate contractantă în sensul prevederilor art. 8
lit. a)—c), acesta are totuși obligația, atunci când atribuie un
contract de lucrări sau de servicii unei terțe părți, de a publica un
anunț de participare în Jurnalul Oficial al Uniunii Europene, în
SEAP și în Monitorul Oficial al României, Partea a VI-a, Achiziții
publice, în toate situațiile în care valoarea estimată a contractului
care urmează să fie atribuit este mai mare decât echivalentul în
lei a 5.000.000 euro, cu excepția cazurilor prevăzute la art. 122.
Determinarea valorii estimate a contractului se realizează
conform regulilor prevăzute la art. 23 și la cap. II secțiunea a 2-a.”
17. La articolul 255, după alineatul (1) se introduc trei noi
alineate, alineatele (11)—(13), cu următorul cuprins:
ă(11) În cazul în care cu privire la același obiect au fost
formulate atât contestație în fața Consiliului Național de
Soluționare a Contestațiilor, cât și acțiune la instanța
judecătorească, aceasta din urmă, pentru asigurarea unei bune
judecăți, va putea dispune, la cererea părților sau din oficiu, prin
încheiere, întrunirea cauzelor. Încheierea poate fi atacată numai
odată cu fondul.

MONITORUL OFICIAL AL ROMÂNIEI, PARTEA I, Nr. 426/23.VI.2009
(12) Consiliul Național de Soluționare a Contestațiilor va
transmite dosarul în termen de 3 zile de la comunicarea
încheierii prevăzute la alin. (11) .
(13) În scopul prevăzut la alin. (11), autoritatea contractantă
va încunoștința instanța despre existența contestației prevăzute
la același alineat.”
18. La articolul 255, partea introductivă a alineatului (2)
și litera a) se modifică și vor avea următorul cuprins:
ă(2) În sensul prevederilor alin. (1), prin persoană vătămată
se înțelege orice operator economic care:
a) are sau a avut un interes legitim în legătură cu respectiva
procedură de atribuire;”.
19. La articolul 255, după alineatul (3) se introduce un
nou alineat, alineatul (4), cu următorul cuprins:
ă(4) Orice referire, pe parcursul prezentului capitol, la
aplicarea procedurii de atribuire include toate cazurile
menționate la art. 9, precum și orice alte contracte sau proceduri
care intră în sfera de aplicare a dispozițiilor prezentei ordonanțe
de urgență.”
20. Articolul 256 se modifică și va avea următorul
cuprins:
ăArt. 256. — (1) În vederea soluționării contestațiilor pe cale
administrativ-jurisdicțională, partea care se consideră vătămată
are dreptul să se adreseze Consiliului Național de Soluționare a
Contestațiilor, cu respectarea prevederilor art. 2562 și 270—271.
(2) Prin excepție de la prevederile alin. (1), litigiile privind
procedurile de atribuire de servicii și/sau lucrări aferente
infrastructurii de transport de interes național, așa cum este
definită de legislația în vigoare, sunt de competența exclusivă a
Curții de Apel București.”
21. Articolul 2561 se modifică și va avea următorul
cuprins:
ăArt. 2561. — (1) Înainte de a se adresa instanței
competente, persoana vătămată notifică autoritatea
contractantă cu privire la pretinsa încălcare a dispozițiilor legale
în materia achizițiilor publice și la intenția de a sesiza instanța
judecătorească competentă. Dispozițiile art. 205 și 2562 rămân
aplicabile.
(2) Lipsa notificării prevăzute la alin. (1) nu împiedică
introducerea cererii în fața instanței judecătorești competente.
(3) Notificarea prevăzută la alin. (1) nu are ca efect
suspendarea de drept a procedurii de atribuire. După primirea
notificării, autoritatea contractantă poate adopta orice măsuri pe
care le consideră necesare pentru remedierea pretinsei
încălcări, inclusiv suspendarea procedurii de atribuire sau
revocarea unui act emis în cadrul respectivei proceduri.
(4) Măsurile adoptate potrivit alin. (3) se comunică în termen
de o zi lucrătoare atât persoanei care a notificat autoritatea
contractantă, cât și celorlalți operatori economici implicați în
procedura de atribuire.
(5) Persoana vătămată care a notificat autoritatea
contractantă potrivit dispozițiilor alin. (1) se poate adresa de
îndată instanței judecătorești competente, fără a fi obligată să
aștepte comunicarea măsurilor luate de autoritatea contractantă
potrivit alin. (3).
(6) Persoana vătămată care, primind comunicarea prevăzută
la alin. (4), consideră că măsurile adoptate sunt suficiente pentru
remedierea pretinsei încălcări va transmite autorității
contractante o notificare de renunțare la dreptul de a formula
acțiune în justiție sau, după caz, de renunțare la judecarea
acțiunii în ceea ce privește respectiva încălcare.

7

(7) Dispozițiile alin. (1)—(6) se aplică în mod corespunzător
în cazul prevăzut la art. 256 alin. (1).”
22. La articolul 2562, alineatul (1) se modifică și va avea
următorul cuprins:
ăArt. 2562. — (1) Persoana vătămată poate sesiza Consiliul
Național de Soluționare a Contestațiilor sau, după caz, instanța
judecătorească competentă în vederea anulării actului și/sau
recunoașterii dreptului pretins ori a interesului legitim, în termen
de:
a) 10 zile începând cu ziua următoare luării la cunoștință, în
condițiile prezentei ordonanțe de urgență, despre un act al
autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este
mai mare decât pragurile valorice prevăzute la art. 55 alin. (2);
b) 5 zile începând cu ziua următoare luării la cunoștință, în
condițiile prezentei ordonanțe de urgență, despre un act al
autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este
egală sau mai mică decât pragurile valorice prevăzute la art. 55
alin. (2).”
23. La articolul 263, alineatele (2), (3) și (5) se modifică și
vor avea următorul cuprins:
ă(2) Evaluarea activității Consiliului se efectuează lunar de
către o comisie.
(3) Comisia prevăzută la alin. (2) este alcătuită din 5 membri,
după cum urmează:
a) un reprezentant al Autorității Naționale pentru
Reglementarea și Monitorizarea Achizițiilor Publice;
b) 2 reprezentanți ai Parlamentului României, respectiv un
senator și un deputat, desemnați de către cele două Camere
ale Parlamentului;
c) un reprezentant al Agenției Naționale a Funcționarilor
Publici;
d) un reprezentant al Consiliului Concurenței.
..............................................................................................
(5) Procedura de evaluare a activității Consiliului și a
președintelui acestuia vizează exclusiv activitatea administrativă
și organizatorică și se stabilește prin ordin al secretarului general
al Guvernului, publicat în Monitorul Oficial al României, Partea I.”
24. La articolul 277, alineatul (3) se modifică și va avea
următorul cuprins:
ă(3) În cazul primirii unei contestații de către Consiliu și de
către autoritatea contractantă, pentru care nu s-a luat act de
renunțare conform prevederilor alin. (2), autoritatea contractantă
nu are dreptul de a încheia contractul până la data expirării
termenului prevăzut la art. 281 alin. (1), dacă partea interesată
nu a introdus plângere la instanța judecătorească competentă.
În cazul în care expirarea termenului prevăzut la art. 281 alin. (1)
este anterioară expirării termenelor de așteptare prevăzute la
art. 205 alin. (1) și la art. 206 alin. (3), inclusiv când aceste
termene privesc cazurile prevăzute la art. 28712 alin. (1) și la
art. 28713 lit. a), autoritatea contractantă are dreptul de a încheia
contractul numai după împlinirea termenelor de așteptare
respective. Dacă decizia Consiliului a fost atacată cu plângere,
dispozițiile art. 2877 și 2878 se aplică în mod corespunzător.”
25. La articolul 285, alineatul (3) se modifică și va avea
următorul cuprins:
ă(3) În situația în care instanța admite plângerea, modifică
decizia Consiliului și constată că actul autorității contractante a

8

MONITORUL OFICIAL AL ROMÂNIEI, PARTEA I, Nr. 426/23.VI.2009

încălcat prevederile legislației în materia achizițiilor publice, iar
contractul a fost încheiat înainte de pronunțare, încălcându-se
astfel prevederile art. 277 alin. (3), dispozițiile art. 28710 alin. (1)
lit. b), alin. (2), (3), (4), (5) și (6) sau, după caz, ale art. 28711 se
aplică în mod corespunzător.”
26. Articolul 286 se modifică și va avea următorul
cuprins:
ă Art. 286. — (1) Procesele și cererile privind actele
autorităților contractante, acordarea despăgubirilor pentru
repararea prejudiciilor cauzate în cadrul procedurii de atribuire,
precum și cele privind executarea, nulitatea, anularea,
rezoluțiunea, rezilierea sau denunțarea unilaterală a contractelor
de achiziție publică se soluționează în primă instanță de către
secția de contencios administrativ și fiscal a tribunalului în
circumscripția căruia se află sediul autorității contractante, cu
excepția litigiilor privind procedurile de atribuire de servicii și/sau
lucrări aferente infrastructurii de transport de interes național,
care se soluționează în primă instanță de către Curtea de Apel
București.
(2) Litigiile privind desfășurarea procedurilor de atribuire care
intră în sfera de aplicare a dispozițiilor prezentei ordonanțe de
urgență, precum și cele privind drepturile și obligațiile
contractate în cadrul acestor proceduri se soluționează de
urgență și cu precădere, potrivit dispozițiilor art. 7202—7207 și
art. 7209 din Codul de procedură civilă, care se aplică în mod
corespunzător.”
27. La articolul 2878, alineatul (2) se modifică și va avea
următorul cuprins:
ă(2) În cazul în care hotărârea prin care instanța a soluționat
cauza este comunicată înainte de expirarea termenelor
prevăzute la art. 205 alin. (1) și la art. 206 alin. (3), inclusiv când
aceste termene privesc cazurile prevăzute la art. 28712 alin. (1)
și la art. 28713 lit. a), autoritatea contractantă are dreptul de a
încheia contractul numai după împlinirea termenelor respective.”
28. Articolul 28710 se modifică și va avea următorul
cuprins:
ăArt. 28710. — (1) Instanța constată nulitatea contractului în
următoarele cazuri:
a) autoritatea contractantă a atribuit contractul fără să
respecte obligațiile referitoare la publicarea unui/unei
anunț/invitații de participare conform prevederilor prezentei
ordonanțe de urgență;
b) au fost încălcate prevederile art. 205 alin. (1), art. 206
alin. (3), art. 277 alin. (3) sau ale art. 2878 alin. (1) și (2), dacă
această încălcare a privat operatorul economic interesat de
posibilitatea de a formula o cale de atac înainte de încheierea
contractului, în cazul în care această încălcare este combinată
cu încălcarea altor dispoziții în materia achizițiilor publice, dacă
această din urmă încălcare a afectat șansele operatorului
economic interesat de a obține contractul;
c) autoritatea contractantă nu a respectat prevederile art. 150
sau ale art. 158—160.
(2) Prin excepție de la prevederile alin. (1), în cazul în care
instanța consideră, după analizarea tuturor aspectelor relevante,
că motive imperative de interes general impun menținerea
efectelor contractului, aceasta va dispune, în schimb, sancțiuni
alternative, după cum urmează:
a) limitarea efectelor contractului, prin reducerea termenului
de execuție al acestuia; și/sau

b) aplicarea unei amenzi autorității contractante, cuprinsă
între 2% și 15% din valoarea obiectului contractului, cuantumul
acesteia fiind invers proporțional cu posibilitatea de a limita
efectele contractului, conform dispozițiilor lit. a).
(3) La aplicarea sancțiunilor alternative prevăzute la alin. (2),
instanța va avea în vedere ca acestea să fie eficiente,
proporționate și descurajante.
(4) Acordarea de despăgubiri nu reprezintă o sancțiune
alternativă adecvată în sensul prevederilor alin. (2).
(5) Interesele economice legate de capacitatea contractului
de a produce efecte pot fi avute în vedere ca motiv imperativ
numai dacă, în circumstanțe excepționale, absența efectelor ar
conduce la consecințe disproporționate. Interesele economice în
legătură directă cu contractul respectiv, cum ar fi costurile
generate de întârzieri în executarea contractului, costurile
generate de lansarea unei noi proceduri de atribuire, costurile
generate de schimbarea operatorului economic care va îndeplini
contractul sau costurile cu privire la obligațiile legale generate de
absența efectelor contractului, nu constituie motive imperative
de interes general.
(6) În toate cazurile în care sancțiunea nulității prevăzută la
alin. (1) nu poate avea efect retroactiv, întrucât desființarea
obligațiilor contractuale deja executate este imposibilă, instanța
va aplica în plus și sancțiunea prevăzută la alin. (2) lit. b).”
29. Articolul 28711 se modifică și va avea următorul
cuprins:
ăArt. 28711. — În cazul unei încălcări a prevederilor art. 205
alin. (1), art. 206 alin. (3), art. 277 alin. (3) sau ale art. 2878
alin. (1) și (2), care nu face obiectul art. 28710 alin. (1) lit. b),
instanța poate decide, după analizarea tuturor aspectelor
relevante, dacă va constata nulitatea contractului sau dacă este
suficient să dispună sancțiuni alternative precum cele prevăzute
la art. 28710 alin. (2).”
30. La articolul 28712, alineatul (1) se modifică și va avea
următorul cuprins:
ăArt. 28712. — (1) Prevederile art. 28710 alin.(1) lit. a) nu sunt
aplicabile atunci când autoritatea contractantă, considerând că
se încadrează în una dintre situațiile prevăzute de prezenta
ordonanță de urgență în care are dreptul de a nu transmite spre
publicare un/o anunț/invitație de participare, a procedat după
cum urmează:
a) a publicat în mod voluntar în SEAP și în Jurnalul Oficial al
Uniunii Europene un anunț pentru asigurarea transparenței, prin
care își exprimă intenția de a încheia contractul respectiv.
Anunțul pentru asigurarea transparenței trebuie să conțină
următoarele informații: numele și datele de contact ale autorității
contractante, descrierea obiectului contractului, justificarea
deciziei autorității contractante de atribuire a contractului fără
publicarea prealabilă în SEAP și în Jurnalul Oficial al Uniunii
Europene a unui anunț de participare, numele și datele de
contact ale operatorului economic în favoarea căruia a fost luată
o decizie de atribuire și, dacă este cazul, orice altă informație
considerată utilă de autoritatea contractantă;
b) a încheiat contractul respectând, din proprie inițiativă,
prevederile art. 205 alin. (1), termenele curgând în acest caz de
la data publicării anunțului prevăzut la lit.a).”
31. Articolul 28713 se modifică și va avea următorul
cuprins:
ăArt. 28713. — Prevederile art. 28710 alin. (1) lit. c) nu sunt
aplicabile atunci când autoritatea contractantă, considerând că

MONITORUL OFICIAL AL ROMÂNIEI, PARTEA I, Nr. 426/23.VI.2009
a respectat prevederile art. 150 sau, după caz, ale art. 158—160,
a procedat după cum urmează:
a) a comunicat ofertanților implicați decizia de atribuire a
contractului, cu respectarea prevederilor art. 206 alin.(1) și (2) și
ale art. 207, sub rezerva dispozițiilor art. 208; și
b) a încheiat contractul respectând, din proprie inițiativă,
prevederile art. 205 alin. (1) și ale art. 206 alin. (3), termenele
curgând în acest caz de la data transmiterii comunicării
prevăzute la lit. a).”
32. Articolul 28714 se modifică și va avea următorul
cuprins:
ăArt. 28714. — (1) Constatarea nulității contractului, în
condițiile prevăzute la art. 28710 alin. (1), se poate solicita și prin
acțiune separată, în termen de:
a) cel mult 30 de zile începând cu ziua următoare:
— publicării anunțului de atribuire a contractului, în
conformitate cu prevederile art. 47 alin. (2), art. 48, 50 și 56, cu
condiția ca respectivul anunț să conțină justificarea deciziei
autorității contractante de a atribui contractul fără publicarea
prealabilă a unui anunț de participare în Jurnalul Oficial al
Uniunii Europene; sau
— informării de către autoritatea contractantă a ofertanților și
candidaților interesați cu privire la încheierea contractului, cu
condiția ca informarea să fie însoțită de un rezumat al motivelor
pertinente stabilite la art. 207, sub rezerva dispozițiilor art. 208.
Această opțiune se aplică și în cazurile menționate la art. 205
alin. (3) lit. c);
b) cel mult 6 luni începând cu ziua următoare încheierii
contractului, în cazurile în care nu au fost respectate condițiile
prevăzute la lit. a).
(2) Cererea introdusă după expirarea termenelor prevăzute
la alin. (1) se soluționează potrivit dispozițiilor art. 28711.”
33. Articolul 28717 se modifică și va avea următorul
cuprins:
ăArt. 28717. — (1) Cererile introduse, potrivit prevederilor
prezentei ordonanțe de urgență, la instanțele judecătorești,
având ca obiect contractele care intră în sfera de aplicare a
acesteia, precum și cele pentru repararea prejudiciului cauzat
se taxează, în funcție de valoare, după cum urmează:
a) până la valoarea de 40.000 lei inclusiv — 1% din această
valoare;

9

b) între 40.001 lei și 400.000 lei inclusiv — 400 lei + 0,1%
din ceea ce depășește 40.001 lei;
c) între 400.001 lei și 4.000.000 lei inclusiv — 760 lei + 0,01%
din ceea ce depășește 400.001 lei;
d) între 4.000.001 lei și 40.000.000 lei inclusiv — 1.120 lei +
0,001% din ceea ce depășește 4.000.001 lei;
e) între 40.000.001 lei și 400.000.000 lei inclusiv — 1.480 lei +
0,0001% din ceea ce depășește 40.000.001 lei;
f) între 400.000.001 lei și 4.000.000.000 lei inclusiv — 1.840 lei +
0,00001% din ceea ce depășește 400.000.001 lei;
g) peste 4.000.000.000 lei — 2.200 lei.
(2) Cererile privind anularea actului juridic nepatrimonial,
obligarea autorității de a emite un act juridic nepatrimonial,
recunoașterea dreptului pretins și alte asemenea cereri
neevaluabile în bani se taxează cu 4 lei.
(3) Dispozițiile art. 14 din Legea nr. 146/1997 privind taxele
judiciare de timbru, cu modificările și completările ulterioare,
rămân aplicabile.”
34. La articolul 293, litera j) se modifică și va avea
următorul cuprins:
ăj) utilizarea altor criterii de atribuire a contractului de achiziție
publică decât a celor prevăzute la art. 198, inclusiv utilizarea
criteriilor de calificare și selecție ca factori de evaluare a
ofertelor;”.
35. La articolul 295, alineatul (2) se modifică și va avea
următorul cuprins:
ă(2) Aplicarea sancțiunii amenzii contravenționale se prescrie
în termen de 24 de luni de la data săvârșirii faptei.”
36. La articolul 2961, litera a) se modifică și va avea
următorul cuprins:
ăa) autoritatea contractantă se află în unul dintre cazurile
prevăzute la art. 28710 alin. (1);”.
Art. II. — Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, publicată în Monitorul Oficial al României, Partea I,
nr. 418 din 15 mai 2006, aprobată cu modificări și completări
prin Legea nr. 337/2006, cu modificările și completările
ulterioare, precum și cu cele aduse prin prezenta ordonanță de
urgență, se va republica în Monitorul Oficial al României,
Partea I, după aprobarea acesteia prin lege, dându-se textelor
o nouă numerotare.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Șeful Departamentului pentru Afaceri Europene,
Vasile Pușcaș
Viceprim-ministru, ministrul administrației și internelor,
Dan Nica
Președintele Autorității Naționale pentru Reglementarea și
Monitorizarea Achizițiilor Publice,
Cristina Trăilă
Ministrul finanțelor publice,
Gheorghe Pogea
Ministrul transporturilor și infrastructurii,
Radu Mircea Berceanu
București, 17 iunie 2009.
Nr. 72.

10

MONITORUL OFICIAL AL ROMÂNIEI, PARTEA I, Nr. 426/23.VI.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE
CASA NAȚIONALĂ DE PENSII ȘI ALTE DREPTURI DE ASIGURĂRI SOCIALE

DECIZIE
pentru modificarea și completarea Deciziei președintelui Casei Naționale de Pensii
și Alte Drepturi de Asigurări Sociale nr. 36/2008 privind comisionul și tarifele care se percep
de către Casa Națională de Pensii și Alte Drepturi de Asigurări Sociale și de către casele teritoriale
de pensii la efectuarea unor operațiuni care nu sunt legate de stabilirea
și de plata pensiilor din sistemul public de pensii
Având în vedere:
— prevederile art. 5 lit. G din Legea nr. 202/1998 privind organizarea Monitorului Oficial al României, cu modificările și
completările ulterioare;
— Ordonanța Guvernului nr. 33/2002 privind reglementarea eliberării certificatelor și adeverințelor de către autoritățile
publice centrale și locale, aprobată cu modificări prin Legea nr. 223/2002;
— prevederile art. 193 din Legea nr. 19/2000 privind sistemul public de pensii și alte drepturi de asigurări sociale, cu
modificările și completările ulterioare;
— Ordinul ministrului muncii și solidarității sociale nr. 340/2001 pentru aprobarea Normelor de aplicare a prevederilor Legii
nr. 19/2000 privind sistemul public de pensii și alte drepturi de asigurări sociale, cu modificările și completările ulterioare,
președintele Casei Naționale de Pensii și Alte Drepturi de Asigurări Sociale emite următoarea decizie:
Art. I. — Decizia președintelui Casei Naționale de Pensii și
Alte Drepturi de Asigurări Sociale nr. 36/2008 privind comisionul
și tarifele care se percep de către Casa Națională de Pensii și
Alte Drepturi de Asigurări Sociale și de către casele teritoriale de
pensii la efectuarea unor operațiuni care nu sunt legate de
stabilirea și de plata pensiilor din sistemul public de pensii,
publicată în Monitorul Oficial al României, Partea I, nr. 132 din
20 februarie 2008, se modifică și se completează după cum
urmează:
1. Articolul 2 se modifică și va avea următorul cuprins:
ăArt. 2. — (1) Se instituie tariful unic pentru eliberare
certificate/adeverințe, în valoare de 15 lei/certificat/adeverință.
(2) Tariful unic prevăzut la alin. (1) se percepe pentru
următoarele operațiuni:
a) eliberarea Certificatului privind stagiul de cotizare și
punctajul anual realizat în sistemul public de pensii și alte
drepturi de asigurări sociale, conform art. 39 alin. (2) din Legea
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare;
b) eliberarea, în condițiile legii, la cererea asiguraților, a
adeverințelor care atestă calitatea și/sau venitul asigurat;
c) eliberarea, la cererea asiguratului sau a angajatorului
acestuia, a adeverinței de stagiu de cotizare necesare obținerii
certificatelor privind legislația aplicabilă (formularul E 101),
utilizate în aplicarea legislației comunitare în vigoare în domeniul
coordonării sistemelor de securitate socială;

d) eliberarea adeverințelor care conțin informații necesare
executării silite, solicitate de către executorii judecătorești și
executorii bancari.
(3) Se percepe doar un singur tarif de 15 lei și în situațiile în
care:
a) prin aceeași cerere se solicită mai multe documente de
natura celor prevăzute la alin. (2);
b) pentru eliberarea adeverințelor prevăzute la alin. (2) lit. b)
este necesar ca și o altă casă teritorială de pensii decât cea
sesizată prin cerere să elibereze, la rândul ei, un asemenea
document (asiguratul a desfășurat activitate în două sau mai
multe județe).”
2. După articolul 2 se introduce un nou articol, articolul 21,
cu următorul cuprins:
ăArt. 21. — Costul serviciilor de copiere a documentelor
solicitate în conformitate cu prevederile Legii nr. 544/2001
privind liberul acces la informațiile de interes public, cu
modificările și completările ulterioare, este de 0,5 lei/pagină.”
3. În cuprinsul textului de la litera d) a articolului 3,
denumirea ăMinisterului Muncii, Familiei și Egalității de
Șanse” se înlocuiește cu denumirea ăMinisterului Muncii,
Familiei și Protecției Sociale”.
4. În cuprinsul textului de la alineatul (1) al articolului 6,
denumirea ăDirecția economică și execuție bugetară” se
înlocuiește cu denumirea ăDirecția execuție bugetară”.
Art. II. — Prezenta decizie se publică în Monitorul Oficial al
României, Partea I.

Președintele Casei Naționale de Pensii și Alte Drepturi de Asigurări Sociale,
Domnica-Doina Pârcălabu
București, 12 iunie 2009.
Nr. 134.

MONITORUL OFICIAL AL ROMÂNIEI, PARTEA I, Nr. 426/23.VI.2009

11

MINISTERUL EDUCAȚIEI, CERCETĂRII ȘI INOVĂRII

ORDIN
privind desfășurarea bacalaureatului bilingv spaniol susținut de elevii
de la secțiile bilingve spaniole
În baza prevederilor Legii învățământului nr. 84/1995, republicată, cu modificările și completările ulterioare, și a prevederilor
Acordului dintre Ministerul Educației și Cercetării din România și Ministerul Educației și Științei din Regatul Spaniei cu privire la
înființarea și funcționarea secțiilor bilingve româno-spaniole în liceele din România și la organizarea examenului de bacalaureat
în aceste licee, semnat la București la 26 martie 2007, aprobat prin Hotărârea Guvernului nr. 997/2007,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării și Inovării,
ministrul educației, cercetării și inovării emite prezentul ordin.
Art. 1. — În sesiunile examenului de bacalaureat 2009 se
aprobă organizarea și desfășurarea sesiunii-pilot a examenului
de bacalaureat special pentru absolvenții claselor bilingve
româno-spaniole.
Art. 2. — În cadrul sesiunii-pilot a examenului de bacalaureat
2009 absolvenții secțiilor bilingve româno-spaniole vor susține
probe diferențiate specifice, menționate în acordul bilateral
româno-spaniol.
Art. 3. — La sesiunea-pilot a examenului de bacalaureat
special menționat la art. 1 participă absolvenții claselor bilingve
româno-spaniole, la solicitarea scrisă a acestora.
Art. 4. — Se aprobă Programa școlară pentru secțiile bilingve —
Limba spaniolă — Cultură și civilizație spaniolă pentru examenul

de bacalaureat, probă specifică absolvenților claselor bilingve
româno-spaniole, prevăzută în anexa care face parte integrantă
din prezentul ordin.
Art. 5. — Prezentul ordin se publică în Monitorul Oficial al
României, Partea I.
Art. 6. — Direcția generală educație timpurie, școli,
performanță și programe, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare și conducerile unităților de învățământ
implicate duc la îndeplinire prevederile prezentului ordin.

Ministrul educației, cercetării și inovării,
Ecaterina Andronescu
București, 12 iunie 2009.
Nr. 4.354.
ANEXĂ

PROGRAMA ȘCOLARĂ

pentru secțiile bilingve — Limba spaniolă — Cultură și civilizație spaniolă
Argument
Cursul de Cultură și civilizație spaniolă se adresează elevilor
din clasele a XI-a și a XII-a (clase cu program bilingv) care au
dobândit deja o competență fundamentală în studiul limbii
spaniole.
Disciplina Cultură și civilizație spaniolă face parte din aria
curriculară ăOm și societate” și se studiază timp de 2 ani, câte o
oră pe săptămână în cadrul CDȘ, predându-se în cadrul primei
limbi moderne studiate în liceu.
Prin intermediul metodelor de limbă spaniolă utilizate în
decursul anilor, elevii de la clasele bilingve s-au familiarizat deja
cu anumite noțiuni de civilizație spaniolă și hispanică: obiceiuri,
sărbători, gastronomie, mentalități, stil de viață, preocupări
cotidiene, domenii de interes etc. Orele de istorie și de geografie
a Spaniei le-au oferit și ele elevilor informații din aceste arii
curriculare. De data aceasta sunt abordate repere politice,
economice, sociale, cotidiene și culturale, în vederea
descoperirii Spaniei și Hispanoamericii actuale.
Pentru a înțelege mai bine ansamblul fenomenelor sociale:
morale, religioase, estetice, științifice și tehnice, caracteristice
Spaniei și Hispanoamericii, predarea disciplinei Cultură și
civilizație spaniolă se bazează pe documente și resurse
autentice. Temele alese au o strânsă legătură cu fapte de
civilizație ale epocii contemporane și vor fi prezentate în mod
argumentativ.

Conținuturile menționate trebuie să prezinte în mod
obligatoriu
o
problematică
specifică
Spaniei
sau
Hispanoamericii; ele nu trebuie să devină teme literare sau
istorice, ci să permită elevilor efectuarea unei analize bazate pe
fapte sociale.
În acest mod, programa propusă elevilor claselor bilingve
a XI-a și a XII-a le permite acestora manifestarea unor atitudini
personalizate și recunoașterea unor valori. Ele devin definitorii
pentru formarea unei gândiri independente, obiective, a unor
opinii liber exprimate și îi ajută în capacitatea lor de a lua decizii.
În același timp, disciplina Cultură și civilizație spaniolă își
propune să îi determine pe elevi să își însușească un set de
competențe cu implicații transdisciplinare, de exemplu:
îmbogățirea cunoștințelor de cultură și civilizație spaniolă, dar
și a celor de cultură generală, prin stimularea dorinței de
cunoaștere și informare.
Obiectivul principal pentru elevii claselor bilingve la
finalizarea acestui curs este obținerea atestatului profesional de
limba spaniolă, promovarea probei de bacalaureat la limba
spaniolă, cu mențiune bilingvă, precum și a probelor pentru
obținerea certificatelor DELE. Astfel, în timpul anului școlar,
prezentarea profesorului, intervențiile elevilor, expunerile,
dezbaterile realizate în clasă le vor permite acestora alegerea
unei teme de interes personal care să evoce o problematică

12

MONITORUL OFICIAL AL ROMÂNIEI, PARTEA I, Nr. 426/23.VI.2009

specifică Spaniei sau Hispanoamericii, să elaboreze un dosar
de civilizație spaniolă prezentat în cadrul probei de la sfârșitul
clasei a XII-a. Acest dosar trebuie să demonstreze că elevul este

capabil să perceapă în profunzime un fapt de civilizație spaniolă,
să îl problematizeze, să dialogheze și să își susțină argumentat
părerile personale.

Competențe generale
1. Obținerea unor informații prin receptarea de mesaje orale, în scopul ameliorării competențelor disciplinare și lingvistice
2. Producerea unor mesaje orale, în scopul emiterii unor reflecții asupra culturii proprii și asupra culturii ăceluilalt”
3. Redactarea unor mesaje scrise, în scopul emiterii unor reflecții asupra culturii proprii și asupra culturii ăceluilalt”
4. Medierea și transferul mesajelor orale în situații diferite de comunicare pe teme de civilizație hispanică

Valori și atitudini:
— dezvoltarea personalității elevilor;
— stimularea și cultivarea simțului estetic;
— conștientizarea contribuției aduse de cultura hispanică la patrimoniul cultural universal;
— raportarea critică la civilizația hispanică, acceptarea diferențelor și manifestarea toleranței prin abordarea critică a
stereotipurilor culturale;
— dezvoltarea gândirii autonome, critice și reflexive, prin receptarea unei varietăți de texte în limba spaniolă
(argumentative, funcționale, informative etc.);
— stimularea interesului atât pentru valorile hispanice de patrimoniu, cât și pentru cele contemporane;
— conștientizarea rolului limbii spaniole ca mijloc de acces la patrimoniul culturii universale.
1. Obținerea unor informații prin receptarea de mesaje orale, în scopul ameliorării competențelor disciplinare și lingvistice
Competențe specifice

Forme de prezentare a conținuturilor

1.1. Înțelegerea globală și detaliată a unor texte neliterare care
abordează aspecte ale civilizației contemporane

Înregistrări în limba standard, la viteză normală, pe teme de
civilizație contemporană

1.2. Identificarea temelor, subtemelor dintr-un document
autentic

Interpretări pornind de la un titlu
Conversații, articole

1.3. Identificarea poziției autorului față de tema abordată

Elemente de lectură a imaginii

2. Producerea unor mesaje orale, în scopul emiterii unor reflecții asupra culturii proprii și asupra culturii ăceluilalt”
Competențe specifice

Forme de prezentare a conținuturilor

2.1. Relatarea conținutului unui articol, interviu, cu sublinierea
elementelor esențiale

Tehnici de rezumat aplicate unor documente autentice

2.2. Problematizare pornind de la o temă de documentare

Documentare
Problematizări pe teme date

2.3. Argumentarea unor opinii personale privind evenimente
contemporane

Structuri argumentative pro și contra anumitor fapte/realități
Elemente de lectură a imaginii

2.4. Compararea unor evenimente în vederea analizării

Analogii între situații similare

3. Redactarea unor mesaje scrise, în scopul emiterii unor reflecții asupra culturii proprii și asupra culturii ăceluilalt”
Competențe specifice

3.1. Relatarea în scris a conținutului unui articol, interviu, cu
sublinierea elementelor esențiale
3.2. Problematizare pornind de la o temă de documentare
3.3. Argumentarea unor opinii personale privind evenimente
contemporane

Forme de prezentare a conținuturilor

Tehnici de rezumat aplicate unor documente autentice
Documentare
Problematizări pe teme date
Articole/interviuri/chestionare
Structuri argumentative pro și contra anumitor fapte/realități

MONITORUL OFICIAL AL ROMÂNIEI, PARTEA I, Nr. 426/23.VI.2009

13

4. Medierea și transferul mesajelor orale în situații diferite de comunicare pe teme de civilizație hispanică
Competențe specifice

Forme de prezentare a conținuturilor

4.1. Expunerea propriilor opinii și susținerea lor cu argumente
în conversații pe teme abordate

Tipuri de interacțiuni:
Conversații, la viteză normală, în diverse registre, privind teme
de actualitate

4.2. Exprimarea clară, fluentă și argumentată a propriilor opinii
și puncte de vedere legate de subiectele abordate
4.3. Solicitarea în mod adecvat a opiniilor interlocutorului și
răspunsul adecvat la acestea
4.4. Verificarea înțelegerii și solicitarea/oferirea de
clarificări/explicații când informația nu este clar înțeleasă, în
conversații
4.5. Participarea la conversații folosind un limbaj adecvat la
context și respectând convențiile folosite în conversație

Contexte:
Schimburi de opinii:
• întâlniri formale și informale cu nativi spanioli;
• întâlniri profesionale, contacte profesionale informale, sarcini
de lucru;
• dialog cu examinatorul în cadrul susținerii probei în vederea
obținerii certificatului de competențe lingvistice.
Schimburi de opinii:
• argumente pro și contra în susținerea unor idei/opinii
personale;
• ipoteze, predicții;
• preferințe, evaluări de procese;
• chestionare, interviuri.

Conținuturi recomandate
NOTE:

1. Pentru formarea și dezvoltarea competențelor și a valorilor și atitudinilor prevăzute în programă, se recomandă să fie
utilizate conținuturile din listele de mai jos.
2. La alegerea temelor și textelor pe care se va lucra, se va avea în vedere corelarea lor cu sfera de interese și cu nevoile
de comunicare ale elevilor în perioada școlarității.
Teme
Se recomandă ca în clasele a XI-a și a XII-a activitățile de învățare să fie proiectate și realizate în contextul următoarelor
teme:
Clasa

Teme

Conținuturi

Principalele elemente de identitate (relief, climă, peisaje)
Regiuni și comunități autonome
1. Spania

Date socioeconomice
Performanțe economice (industrie, agricultură, turism; mediu urban,
urban/rural)
Elemente naționale specifice
Istoria recentă

2. Spania — trecut și prezent

Tranziția democratică
Constituția Spaniei

Clasa
a XI-a

Conducerea statului și simbolurile
Separarea puterilor
3. Politica administrativă a Spaniei
Partidele politice
Sindicatele
Madrid
Barcelona
4. Orașele Spaniei
Valencia
Alte orașe importante

14

MONITORUL OFICIAL AL ROMÂNIEI, PARTEA I, Nr. 426/23.VI.2009

Clasa

Teme

Conținuturi

Familia
Situația tinerilor
5. Societatea spaniolă actuală

Obiceiuri în societatea spaniolă
Transformări la nivelul populației active
Educația ecologică
Sărbători de primăvară (Las Fallas, Feria de Abril, El Carnaval,
Fiesta de Moros y Cristianos, La Semana Santa)
Sărbători de vară (El Rocio, Los Sanfermines)

6. Obiceiuri și sărbători

Sărbători de toamnă
Sărbători de iarnă (Navidad, Los Reyes Magos)
Sărbători laice (12 octombrie etc.)
Obiceiuri ale tinerilor
Vacanțele școlare

7. Timp liber
Forme și tipuri de turism
Rute culturale (Camino de Santiago)
Organizarea sistemului educativ
1. Sistemul educativ în Spania

Bacalaureatul
Universitatea
Marile curente artistice: Renașterea, Secolul de aur;
Baroc, Realism, Modernism

2. Evoluția culturală (I)
(repere culturale)

Reprezentanți ai picturii
Reprezentanți ai arhitecturii
Reprezentanți ai artei
Mass-media (presă, televiziune și radio)

3. Evoluția culturală (II)
(repere culturale)

Protagoniști ai spectacolului
Protagoniști ai sportului

Clasa
a XII-a

Religia catolică
4. Religia
Islamism și Iudaism
Dieta mediteraneană și dieta spaniolă
5. Bucătăria spaniolă

Obiceiuri zilnice
ăTapear”
America prehispanică
Aztecii
Incașii

6. Repere ale lumii hispanice

Mayașii
Descoperirea și cucerirea Americii
Independența Americii
Statele din Hispanoamerica astăzi

MONITORUL OFICIAL AL ROMÂNIEI, PARTEA I, Nr. 426/23.VI.2009
Sugestii metodologice
Prezenta programă este un instrument de lucru — orientativ —
care se adresează profesorilor care predau la clasele bilingve
disciplina Cultură și civilizație spaniolă.
Sugestiile metodologice au în vedere deplasarea de accent
de la conținuturile programei pe competențe. De aceea,
accentuăm faptul că tematica poate fi adaptată, completată în
conformitate cu schimbările survenite în societatea spaniolă
contemporană. Unitățile de conținut sunt prezentate într-o ordine
care nu este obligatorie — interesul elevilor sau evenimentele
din Spania permițând o restructurare sau modificare a acestei
ordini.
Ceea ce este important de reținut este că ora de Cultură și
civilizație spaniolă nu poate fi concepută ca simplă predareînvățare pe baza unor cursuri magistrale, susținute de la
catedră, de către propunător. Activitatea la clasă are la bază
documente autentice, suporturi iconice (grafice, statistici,
desene, caricaturi), suport audiovideo și, în general, orice suport
multimedia sau articole de presă a căror vechime însă nu trebuie
să fie depășită de evenimentele actuale din societatea spaniolă.
În semestrul II al clasei a XI-a, elevii vor fi solicitați să
realizeze un minidosar de civilizație, în vederea pregătirii
atestatului din clasa a XII-a, cu susținere-dezbatere, simulare a
viitorului examen.
Componenta ălimbă”, corectitudinea lingvistică — importantă
pentru un vorbitor bilingv — nu trebuie să oprească expozeul,
dezbaterea. De aceea, se recomandă ca tehnica de corectare a
greșelilor să fie aplicată corespunzător, oprirea elevului fiind
necesară doar atunci când erorile lui de limbă afectează grav
mesajul.
Deoarece nu există un manual tradițional de Cultură și
civilizație spaniolă — și nici nu este recomandabilă existența lui,
având în vedere schimbările rapide la nivel social —
recomandăm ca fiecare profesor să-și întocmească un dosar cu
documentele pentru temele alese (multiplicate — textul-suport
sau grila de evaluare, aparatura necesară pentru documentele
audiovideo), documente pe baza cărora se va desfășura
activitatea la clasă. În cazul documentelor audio-video,
demersul coincide pentru prima etapă cu cel de la ora de limba
spaniolă: pregătirea audiției/vizionării, comunicarea cerinței
pentru prima/a II-a/a III-a vizionare/audiție — urmată obligatoriu
de dezbatere, exploatare. Profesorul poate alege momentul în
care să aducă explicații lexicale (înainte, în timpul, după
vizionare/audiție) în funcție de nivelul clasei — dar nu este
obligatorie o înțelegere totală a documentului.
În ceea ce privește demersul metodologic, în cazul unui
suport scris, se recomandă înțelegerea globală a documentului,
cu reperarea elementelor caracteristice: titlu, intertitlu, paragrafe,
idei principale, secundare, conectori, tip de text. Exerciții de tipul
ăresumen” sau ăideas principales” pot fi propuse elevilor, fără
însă a absolutiza aceste procedee, pentru că scopul principal al
unui text este declanșarea dezbaterii. Punctul de vedere
argumentat sau expunerea pe temă dată nu trebuie neglijate în
demersul didactic, iar în clasa a XII-a, în funcție de nivelul clasei,
poate fi introdusă ăsinteza” documentelor chiar ca muncă
diferențiată pentru elevii care pregătesc examenul de
bacalaureat.
Cum această disciplină are avantajul, dar și dificultatea unei
materii vii, în continuă schimbare (unele date, documente pot fi
perimate în 6—12 luni), propunem implicarea elevilor în
căutarea de date/documente și în timpul altor activități, nu doar
în timpul celor specifice disciplinei; colaborarea și elaborarea
temelor cu ajutorul lectorului spaniol este de asemenea
profitabilă. Elevii pot realiza anchete, sondaje de opinie,
statistici, interviuri, fotografii, care pot fi ulterior folosite ca suport
declanșator pentru dezbatere. Activitățile ludice au și ele un rol
important în timpul orelor de civilizație.

15

Această disciplină este solicitantă atât pentru profesor (timpul
de pregătire depășește cu mult pe cel al activității în sine), cât
și pentru elev, dar deosebit de atractivă, atât prin noutatea
informațiilor, cât și a demersului didactic, dezbaterile,
comparațiile elevilor stârnind în general interesul clasei.
Acesta poate crește prin implicarea elevilor în elaborarea
unor portofolii multimedia (de exemplu, CD-uri despre instituții
europene, partide, înregistrări, interviuri până la scurte filmeanchetă, destul de ușor de realizat în zilele noastre).
Demersul didactic și evaluarea vor ține cont în mare măsură
de acest aspect formativ de căutare a informației, de capacitatea
de elaborare a suportului didactic, de capacitatea de analiză a
fenomenului și de ușurința de a depista/discuta problematica
tematicii/documentelor.
Activități de învățare:

— extragerea esențialului din texte de civilizație cu un
conținut bogat în idei;
— selectarea de informații din fragmente ale unor texte mai
ample, extrase din antologii de civilizație spaniolă în scopul
utilizării lor ulterioare;
— extragerea unor informații din pliante, broșuri, reviste,
inclusiv internet;
— realizarea de dosare tematice;
— formularea de idei, opinii pe teme culturale (integrare
socială, violență, turism) în cadrul unor dezbateri în grup;
— redactarea unor texte scurte pe teme derivate din
domeniul culturii și civilizației spaniole;
— activități de lectură, de descifrare a unui text, de grupare
a cuvintelor pe arii și câmpuri semantice, reperarea
articulatorilor/conectorilor logici;
— descrierea unei imagini (portret, publicitate, caricatură din
presa spaniolă);
— studierea unor texte funcționale (rețete culinare,
instrucțiuni de folosire, prospecte, ghiduri de utilizare etc.);
— producerea unor texte funcționale, descrierea unor
operații, a unor texte argumentative;
— lectura de grafice, hărți, procente și comentarea lor;
— lectura spotului publicitar, comentarea sloganului
publicitar;
— exerciții de înțelegere orală (cântece, înregistrări
sonore...);
— exerciții de reformulare, reducere de paragraf, de
argumentare folosind conectorii logici și articulatorii;
— exerciții de exploatare lexicală;
— jocuri de rol;
— realizarea de postere, hărți, desene, afișe, fișe de
identitate (ale unor regiuni, personalități, scriitori etc.);
— scriere creativă (afișe, referate, compuneri, eseuri etc.);
— exerciții de creativitate orală.
Modalități de evaluare în cadrul orelor de curs

Evaluarea cunoștințelor de civilizație spaniolă se va realiza
prin:
1. elaborarea și prezentarea de portofolii legate de teme de
civilizație spaniolă;
2. oferirea de răspunsuri pertinente la chestionare care
verifică înțelegerea unor texte pe teme de cultură și civilizație
spaniolă;
3. redactarea de texte diverse;
4. exprimarea unui punct de vedere personal legat de o temă
de civilizație spaniolă și susținerea acestuia în cadrul unui
dialog;
5. prezentarea unei opinii personale pornind de la un
document declanșator legat de civilizația spaniolă și
argumentarea acestei opinii;
6. participarea la un dialog/schimb de informații/interviu.

16

MONITORUL OFICIAL AL ROMÂNIEI, PARTEA I, Nr. 426/23.VI.2009

Tehnici de redactare:
1. rezumat al unui document pe o temă dată;
2. eseu structurat pe o temă dată;
3. expunere pe bază de documentație;
4. sinteză.
Probe de examen în vederea obținerii atestatului:
1. eseu structurat — capacitatea vizată: să exprime păreri
personale în legătură cu o temă.
2. proiect — capacitatea vizată: să întreprindă o
cercetare/investigație și să elaboreze proiectul propriu-zis.
Bibliografie
RONCERO, Eugenio y BELLON, Víctor — España, ayer y
hoy, Madrid, Edinumen, 2003.

VILLANUEVA, Clara y FERNANDEZ, Josefina — Aires de
fiesta. De fiesta en Primavera, Barcelona, Difusión, 2006
VILLANUEVA, Clara y FERNANDEZ, Josefina — Aires de
fiesta. De fiesta en Verano, Barcelona, Difusión, 2006
VILLANUEVA, Clara y FERNANDEZ, Josefina — Aires de
fiesta. De fiesta en Otoño, Barcelona, Difusión, 2006
VILLANUEVA, Clara y FERNANDEZ, Josefina — Aires de
fiesta. De fiesta en Invierno, Barcelona, Difusión, 2006
VV. AA — Recorrido, Consejería de Educación en Bulgaría
QUESADA MARCO, Sebastián — Historia de Arte de
España e Hispanoamérica, Madrid, Edelsa, 2005
QUESADA MARCO, Sebastián — Esp@ña, Madrid, Edelsa,
2006

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 426/23.VI.2009 conține 16 pagini.

Prețul: 3,20 lei

&JUYDGY|431485]
ISSN 1453—4495

