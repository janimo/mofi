Anul 177 (XXI) — Nr. 634

PARTEA I

LEGI, DECRETE, HOTĂRÂRI ȘI ALTE ACTE

Vineri, 25 septembrie 2009

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 943 din 25 iunie 2009 referitoare la excepția de
neconstituționalitate a prevederilor art. 2 din Legea
nr. 146/1997 privind taxele judiciare de timbru ..........
Decizia nr. 971 din 25 iunie 2009 referitoare la excepția de
neconstituționalitate a dispozițiilor art. 31 și art. 34
alin. 2 din Codul de procedură civilă ..........................

2–3

3–4

Decizia nr. 1.032 din 9 iulie 2009 referitoare la excepția de
neconstituționalitate a dispozițiilor art. 295 alin. 1 și
art. 297 alin. 2 teza a doua din Codul de procedură
civilă ..........................................................................

5–6

Decizia nr. 1.033 din 9 iulie 2009 referitoare la excepția de
neconstituționalitate a dispozițiilor art. 318 din Codul
de procedură civilă ....................................................

6–7

Decizia nr. 1.034 din 9 iulie 2009 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

8–9

Decizia nr. 1.035 din 9 iulie 2009 referitoare la excepția de
neconstituționalitate a dispozițiilor art. 2441 alin. 2 din
Codul de procedură civilă ..........................................

9–10

Pagina

1.024. — Hotărâre privind aprobarea indicatorilor tehnicoeconomici ai obiectivelor de investiții din cadrul
proiectului ăServicii comunitare de prevenire a
separării copilului de familia sa și instruirea
personalului aferent” din județele Mureș și Vrancea ....

12

1.025. — Hotărâre privind schimbarea titularului dreptului de
administrare asupra unui teren situat în comuna
Soveja, județul Vrancea..............................................

13

1.037. — Hotărâre privind alocarea unor subvenții anuale
pentru funcționarea și dezvoltarea Centrului European
UNESCO pentru Învățământul Superior (UNESCO—
CEPES) din București ................................................

14

DECIZII ALE PRIMULUI-MINISTRU

ORDONANȚE ȘI HOTĂRÂRI
ALE GUVERNULUI ROMÂNIEI
101. — Ordonanță de urgență referitoare la stabilirea unor
măsuri privind absolvirea instituțiilor de formare
profesională inițială din Ministerul Administrației și
Internelor ....................................................................

Nr.

11

616. — Decizie privind modificarea componenței Comisiei
de concurs pentru recrutarea înalților funcționari
publici ........................................................................

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
222. — Ordin al viceprim-ministrului, ministrul administrației
și internelor, pentru aprobarea indicatorilor specifici de
fundamentare a fondului de salarii în domeniul
serviciilor comunitare de utilități publice ....................

15–16

2

MONITORUL OFICIAL AL ROMÂNIEI, PARTEA I, Nr. 634/25.IX.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 943
din 25 iunie 2009

referitoare la excepția de neconstituționalitate a prevederilor art. 2 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2 din Legea nr. 146/1997 privind taxele
judiciare de timbru, excepție ridicată de Societatea Comercială
ăAviatrans” — S.R.L. din Cluj-Napoca în Dosarul
nr. 7.498/117/2005 (număr în format vechi 7.653/2005) al
Tribunalului Cluj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, precizând că instanța de contencios
constituțional are, în acest sens, o vastă și bogată jurisprudență
în domeniu, care nu se impune a fi schimbată.
La finalul ședinței de judecată se prezintă, pentru autorul
excepției, apărătorul ales, domnul avocat Ignat Morar, membru
în Baroul Cluj, care depune împuternicirea avocațială.
C U R T E A,

având în vedere actele și lucrările dosarului, constată
următoarele:
Prin Încheierea din 3 septembrie 2008, pronunțată în Dosarul
nr. 7.498/117/2005 (număr în format vechi 7.653/2005),
Tribunalul Cluj — Secția civilă a sesizat Curtea
Constituțională cu excepția de neconstituționalitate a
prevederilor art. 2 din Legea nr. 146/1997 privind taxele
judiciare de timbru. Excepția de neconstituționalitate a fost
ridicată de Societatea Comercială ăAviatrans” — S.R.L. din ClujNapoca într-o cauză având ca obiect constatarea existenței unui
drept de proprietate.
În motivarea excepției de neconstituționalitate autorul
acesteia susține, în esență, că dispozițiile de lege criticate, care
prevăd obligația justițiabilului de a plăti taxa judiciară într-un
cuantum determinat prin aplicarea unui procent asupra valorii
obiectului litigiului, sunt neconstituționale în măsura în care, în
raport și de posibilitățile financiare ale justițiabilului, acest
cuantum îngrădește liberul acces la justiție. Precizează că în
mai multe cauze soluționate de Curtea Europeană a Drepturilor
Omului s-a reținut că dispozițiile cuprinse în legea taxei judiciare
de timbru sunt incompatibile cu prevederile art. 6 paragraful 1
din Convenția pentru apărarea drepturilor omului și a libertăților
fundamentale, întrucât modalitatea de calcul al acestei taxe nu
ține seama de situația particulară a celui în cauză sau de
veniturile acestuia.

Tribunalul Cluj — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale, invocând jurisprudența în materie
a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, cu modificările și completările
ulterioare, care au următorul cuprins:
— Art. 2: ă(1) Acțiunile și cererile evaluabile în bani, introduse
la instanțele judecătorești, se taxează astfel: [...]
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, chiar dacă nu se solicită și
repunerea părților în situația anterioară, precum și cererilor
privind constatarea existenței sau inexistenței unui drept
patrimonial.
(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 194 lei, indiferent de
valoarea contestată.
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 21, care consacră dreptul de acces liber la justiție
și dreptul părților la un proces echitabil, precum și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale, referitoare la dreptul la un

MONITORUL OFICIAL AL ROMÂNIEI, PARTEA I, Nr. 634/25.IX.2009
proces echitabil, prin raportare la art. 11 alin. (1) și (2) din
Constituție.
Examinând excepția de neconstituționalitate, Curtea observă
că dispozițiile art. 2 din Legea nr. 146/1997 au mai format
obiectul controlului de constituționalitate, prin raportare la
aceleași prevederi din Legea fundamentală și din Convenția
pentru apărarea drepturilor omului și a libertăților fundamentale
și prin prisma unor critici similare. În repetate rânduri, Curtea a
constatat că dispozițiile din Constituție care garantează dreptul
de acces liber la justiție nu instituie nicio interdicție cu privire la
taxele judiciare, fiind legal și normal ca justițiabilii care trag un
folos nemijlocit din activitatea desfășurată de autoritățile
judecătorești să contribuie la acoperirea cheltuielilor acestora.
Totodată, Curtea a reținut că echivalentul taxelor judiciare de
timbru este integrat în valoarea cheltuielilor de judecată stabilite
de instanță prin hotărârea pe care o pronunță în cauză, plata
acestora revenind părții care cade în pretenții.

3

În legătură cu criticile constând în existența unor situații în
care, din cauza cuantumului excesiv al taxelor, accesul liber la
justiție este îngrădit, Curtea a constatat că prin dispozițiile art. 21
din Legea nr. 146/1997 legiuitorul a instituit posibilitatea ca
instanța de judecată să acorde scutiri, reduceri, eșalonări sau
amânări. Curtea a observat că această reglementare vizează
tocmai situațiile în care partea nu poate face față cheltuielilor
unui proces din cauza lipsei mijloacelor materiale, constituind
chiar o garanție a liberului acces la justiție. În acest sens sunt,
de exemplu, Decizia nr. 612 din 27 mai 2008, publicată în
Monitorul Oficial al României, Partea I, nr. 553 din 22 iulie 2008,
Decizia nr. 284 din 22 martie 2007, publicată în Monitorul Oficial
al României, Partea I, nr. 309 din 9 mai 2007, sau Decizia nr. 112
din 24 februarie 2005, publicată în Monitorul Oficial al României,
Partea I, nr. 314 din 14 aprilie 2005.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 din Legea nr. 146/1997 privind taxele judiciare de timbru,
excepție ridicată de Societatea Comercială ăAviatrans” — S.R.L. din Cluj-Napoca în Dosarul nr. 7.498/117/2005 (număr în format
vechi 7.653/2005) al Tribunalului Cluj — Secția civilă.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 971
din 25 iunie 2009

referitoare la excepția de neconstituționalitate a dispozițiilor art. 31 și art. 34 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Augustin Zegrean
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 31 și art. 34 alin. 2 din Codul de procedură
civilă, excepție ridicată de Societatea Comercială Concept
Ltd. — S.R.L. din București în Dosarul nr. 758/45/2007 al Curții
de Apel Iași — Secția comercială.
La apelul nominal lipsesc părțile, față de care procedura de
citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 23 februarie 2009, pronunțată în Dosarul
nr. 758/45/2007, Curtea de Apel Iași — Secția comercială a
sesizat Curtea Constituțională pentru soluționarea
excepției de neconstituționalitate a dispozițiilor art. 31 și
art. 34 alin. 2 din Codul de procedură civilă, excepție ridicată
de Societatea Comercială Concept Ltd. — S.R.L. din București.
În motivarea excepției de neconstituționalitate, autorul
opinează că procedura de soluționare a cererii de recuzare
contravine accesului liber la justiție și dreptului la un proces
echitabil, întrucât dispozițiile criticate nu prevăd o cale de atac

4

MONITORUL OFICIAL AL ROMÂNIEI, PARTEA I, Nr. 634/25.IX.2009

efectivă și reală împotriva încheierii prin care s-a respins
recuzarea. Astfel, în situația în care procesul se află în fază de
recurs, încheierea menționată nu mai poate fi atacată, pentru
că, potrivit textului criticat, aceasta se atacă doar odată cu
fondul. Legarea artificială a căii de atac împotriva încheierii de
respingere a cererii de recuzare de exercitarea căii de atac
împotriva fondului este neconstituțională, îngrădind accesul liber
la justiție și principiul egalității cetățenilor în fața legii.
Curtea de Apel Iași — Secția comercială consideră că
excepția este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 31
și art. 34 alin. 2 din Codul de procedură civilă, texte de lege care
au următorul conținut:
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”;

— Art. 34 alin. 2: ăÎncheierea prin care s-a respins recuzarea
se poate ataca numai odată cu fondul.”
Autorul excepției de neconstituționalitate consideră că textele
de lege criticate contravin dispozițiilor constituționale cuprinse
în art. 16 și 21.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 268 din 6 martie 2008, publicată în
Monitorul Oficial al României, Partea I, nr. 380 din 20 mai 2008.
Cu acel prilej, Curtea a reținut că prevederile criticate din Codul
de procedură civilă nu contravin dispozițiilor art. 21 din
Constituție, întrucât judecarea cererii de recuzare nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de
soluționare a acestei cereri, încheierea prin care s-a respins
recuzarea se poate ataca o dată cu fondul, instanța superioară
de fond urmând a reface toate actele și dovezile administrate la
prima instanță, atunci când constată că cererea de recuzare a
fost pe nedrept respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.
În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, așa încât nu se poate reține nici încălcarea principiului
egalității în drepturi.
În ceea ce privește critica referitoare la imposibilitatea
atacării cu recurs, în mod separat, a încheierii prin care se
respinge cererea de recuzare într-o cauză aflată în faza
recursului, Curtea constată că, potrivit art. 282 alin. 2 și art. 299
alin. 1 teza a doua din Codul de procedură civilă, împotriva
încheierii susceptibile de a fi atacată separat poate fi exercitată
aceeași cale de atac precum împotriva hotărârii pronunțate pe
fondul cauzei. Astfel, întrucât stadiul procesual este recursul,
hotărârea care soluționează cauza are caracter irevocabil. Prin
urmare, încheierea prin care se dispune suspendarea judecății
își însușește acest caracter tocmai pentru că, pregătind
pronunțarea hotărârii finale, ea urmează soarta acesteia din
urmă. O atare soluție împiedică prelungirea excesivă a duratei
procesului și contribuie la soluționarea cauzei într-un termen
rezonabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 și art. 34 alin. 2 din Codul de procedură civilă, excepție
ridicată de Societatea Comercială Concept Ltd. — S.R.L. din București în Dosarul nr. 758/45/2007 al Curții de Apel Iași — Secția
comercială.
Definitivă și general obligatorie.
Pronunțată în ședința publică din data de 25 iunie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 634/25.IX.2009

5

CURTEA CONSTITUȚIONALĂ

D E C I Z I A Nr. 1.032
din 9 iulie 2009

referitoare la excepția de neconstituționalitate a dispozițiilor art. 295 alin. 1
și art. 297 alin. 2 teza a doua din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 295 alin. 1 și art. 297 alin. 2 teza a doua din
Codul de procedură civilă, excepție ridicată de Constantin Olaru
în Dosarul nr. 4.930/94/2007 al Tribunalului București — Secția
a III-a civilă.
La apelul nominal se prezintă personal partea David Stan,
lipsind autorul excepției și celelalte părți, față de care procedura
de citare a fost legal îndeplinită.
Cauza se află în stare de judecată.
Partea prezentă solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 6 ianuarie 2009, pronunțată în
Dosarul nr. 4.930/94/2007, Tribunalul București — Secția
a III-a civilă a sesizat Curtea Constituțională pentru
soluționarea excepției de neconstituționalitate a art. 295
alin. 1 și art. 297 alin. 2 teza a doua din Codul de procedură
civilă, excepție ridicată de Constantin Olaru.
În motivarea excepției de neconstituționalitate autorul
arată, în esență, că textele de lege criticate încalcă principiul
constituțional conform căruia nimeni nu este mai presus de lege,
întrucât stipulează competența instanței de apel de a verifica,
în limitele cererii de apel, nu numai stabilirea situației de fapt,
dar și aplicarea legii de către prima instanță. Prin judecarea
cauzei pe fond, în condițiile art. 297 alin. 2 din Codul de
procedură civilă, hotărârea instanței devine definitivă, singura
cale de atac rămânând recursul. Cum acesta presupune din
partea instanței competente numai controlul pe motive de
legalitate, și nu de temeinicie, rezultă că, în privința probelor
administrate cu această ocazie, nu se mai respectă pe deplin
exigențele dreptului la apărare, nu se mai garantează dreptul la
un proces echitabil în sensul garantării dublului grad de
jurisdicție și, prin urmare, accesul la justiție este limitat.
Tribunalul București — Secția a III-a civilă consideră că
excepția este neîntemeiată, deoarece textele de lege criticate
nu aduc atingere prevederilor constituționale ale art. 16, art. 21
și art. 24.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate

fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 295 alin. 1 și art. 297 alin. 2 teza a doua din Codul de
procedură civilă, texte de lege care au următorul conținut:
— Art. 295 alin. 1: ăInstanța de apel va verifica, în limitele
cererii de apel, stabilirea situației de fapt și aplicarea legii de
către prima instanța. Motivele de ordine publică pot fi invocate
și din oficiu.”;
— Art. 297 alin. 2: ăDacă prima instanță s-a declarat
competentă și instanța de apel stabilește că a fost
necompetentă, anulând hotărârea atacată, va trimite cauza spre
judecare instanței competente sau altui organ cu activitate
jurisdicțională competent, afară de cazul când constată propria
sa competență. În acest caz, precum și atunci când există vreun
alt motiv de nulitate, iar prima instanță a judecat în fond, instanța
de apel, anulând în tot sau în parte procedura urmată și
hotărârea pronunțată, va reține procesul spre judecare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (2), art. 21 alin. (1) și (3) și art. 24.
Examinând excepția de neconstituționalitate, Curtea
constată că asupra dispozițiilor art. 297 alin. 2 teza a doua din
Codul de procedură civilă, raportate la prevederile art. 16 și 21
din Constituție, s-a pronunțat prin Decizia nr. 1.024 din
7 octombrie 2008, publicată în Monitorul Oficial al României,
Partea I, nr. 755 din 10 noiembrie 2008, statuând, în esență, că
aceste dispoziții constituie o garanție a aplicării principiului
potrivit căruia judecarea unei cauze se face în mod echitabil și
într-un termen rezonabil, în scopul înlăturării oricăror abuzuri din
partea părților prin care s-ar tinde la tergiversarea nejustificată
a soluționării unui proces. Totodată, cu acel prilej, Curtea a
reținut că reglementările internaționale în materie nu impun
accesul la totalitatea gradelor de jurisdicție sau la toate căile de
atac prevăzute de legislațiile naționale, art. 13 din Convenția
privind apărarea drepturilor omului și a libertăților fundamentale
consacrând numai dreptul persoanei la un recurs efectiv în fața
unei instanțe naționale, deci posibilitatea de a accede la un grad
de jurisdicție.
Cu același prilej, cu privire la dispozițiile art. 295 alin. 1 din
Codul de procedură civilă, Curtea a constatat că acestea nu
contravin prevederilor art. 16 alin. (2) din Constituție, întrucât
faptul că instanța de apel verifică, în limitele cererii de apel, nu
numai stabilirea situației de fapt, dar și aplicarea legii de către
prima instanță, nu încalcă principiul potrivit căruia nimeni nu este
mai presus de lege.

6

MONITORUL OFICIAL AL ROMÂNIEI, PARTEA I, Nr. 634/25.IX.2009

Întrucât nu au intervenit elemente noi, de natură a
reconsidera jurisprudența Curții Constituționale, soluțiile și
considerentele acestei decizii își mențin valabilitatea și în
prezenta cauză.

Pentru aceleași considerente, Curtea reține că dispozițiile de
lege criticate nu contravin nici dreptului la apărare, prevăzut de
art. 24 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 295 alin. 1 și art. 297 alin. 2 teza a doua din Codul de
procedură civilă, excepție ridicată de Constantin Olaru în Dosarul nr. 4.930/94/2007 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.033
din 9 iulie 2009

referitoare la excepția de neconstituționalitate a dispozițiilor art. 318
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 318 din Codul de procedură civilă, excepție
ridicată de Ana Andriuc în Dosarul nr. 812/111/2008 al
Judecătoriei Oradea — Secția civilă și de S.P.R.L. Profesional
Tenarus din Onești în Dosarul nr. 667/32/2008 al Curții de Apel
Bacău — Secția comercială, de contencios administrativ și
fiscal.
La apelul nominal se prezintă Ana Andriuc, prin avocatul
Augustin Ioan Man, lipsind celelalte părți, față de care procedura
de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.053/2009 și
nr. 1.076D/2009, pune în discuție, din oficiu, problema conexării
cauzelor.
Avocatul prezent nu se opune conexării celor două dosare.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.053/2009 la
Dosarul nr. 1.076D/2009, care a fost primul înregistrat.
Cauza este în stare de judecată.
Avocatul autorului excepției susține neconstituționalitatea
dispozițiilor criticate, în măsura în care înlătură de la posibilitatea
exercitării căii de atac a contestației soluția pronunțată de
instanța de recurs prin care aceasta a admis în totalitate

motivele de modificare sau de casare invocate de recurent,
limitând aplicabilitatea normei procedurale doar în ipoteza
admiterii în parte a recursului.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 16 martie 2009, pronunțată în Dosarul
nr. 812/111/2008 al Judecătoriei Oradea — Secția civilă, și prin
Încheierea din 13 martie 2009, pronunțată în Dosarul
nr. 667/32/2008 al Curții de Apel Bacău — Secția comercială,
de contencios administrativ și fiscal, Curtea Constituțională a
fost sesizată pentru soluționarea excepției de
neconstituționalitate a art. 318 din Codul de procedură
civilă, excepție ridicată de Ana Andriuc, respectiv de S.P.R.L.
Profesional Tenarus din Onești.
În motivarea excepției de neconstituționalitate autorii
arată că, înlăturând de la aplicarea prevederilor art. 318 din
Codul de procedură civilă situația în care recursul a fost admis
în totalitate, se creează o inegalitate de tratament juridic față de
situația când recursul a fost respins sau admis în parte, ceea ce
echivalează cu o îngrădire a accesului liber la justiție.
Pe de altă parte, din analiza prevederilor criticate rezultă că
poate promova contestație în anulare doar recurentul, deoarece
doar acesta are interesul de a ataca hotărârea pronunțată în
recurs pentru motivul că instanța a omis, din greșeală, să
cerceteze vreunul dintre motivele de modificare sau de casare,
în vreme ce intimatul nu are dreptul de a formula calea de atac
specială atunci când instanța de recurs nu se pronunță asupra
excepțiilor sau apărărilor invocate de acesta prin cererea de
chemare în judecată sau prin întâmpinare. Prin urmare,
intimatului îi este încălcat dreptul la un proces echitabil și la
exercitarea căilor de atac, drepturi consacrate de art. 21 din

MONITORUL OFICIAL AL ROMÂNIEI, PARTEA I, Nr. 634/25.IX.2009
Constituție și de art. 13 din Convenția pentru apărarea
drepturilor omului și a libertăților fundamentale.
Judecătoria Oradea — Secția civilă și Curtea de Apel
Bacău — Secția comercială, de contencios administrativ și
fiscal apreciază că excepția este neîntemeiată. Textele de lege
criticate nu contravin prevederilor art. 16 și art. 21 din
Constituție, cazurile și condițiile de exercitare a unei căi
extraordinare de atac putând fi prevăzute în mod limitativ de
către legiuitor, fără a se încălca principiul egalității în fața legii și
a autorităților publice sau accesul liber la justiție.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Guvernul consideră excepția neîntemeiată, Legea
nr. 18/1991 fiind o lege specială, care are ca destinatari doar
cetățenii români.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și ale Avocatului Poporului, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 318 din Codul de procedură civilă, texte de lege
care au următorul conținut: ăHotărârile instanțelor de recurs mai
pot fi atacate cu contestație când dezlegarea dată este rezultatul
unei greșeli materiale sau când instanța, respingând recursul
sau admițându-l numai în parte, a omis din greșeală să
cerceteze vreunul dintre motivele de modificare sau de casare.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și art. 21 alin. (1) și (2).
Examinând excepția, Curtea constată că s-a mai pronunțat
asupra constituționalității prevederilor art. 318 alin. 1 din Codul
de procedură civilă, prin raportare la aceleași dispoziții

7

constituționale. Astfel, prin Decizia nr. 387 din 30 septembrie
2004, publicată în Monitorul Oficial al României, Partea I,
nr. 1.041 din 10 noiembrie 2004, s-a reținut că dispozițiile
art. 318 alin. 1 din Codul de procedură civilă reglementează
contestația în anulare specială, care este o cale de atac
extraordinară, ce se poate exercita în cazurile limitativ prevăzute
de lege numai împotriva hotărârilor pronunțate de instanțele de
recurs.
Așa cum rezultă în mod univoc din textul de lege criticat,
calea procedurală a contestației în anulare specială poate fi
utilizată de părțile care au participat la soluționarea recursului și
este limitată la cazurile în care dezlegarea dată este rezultatul
unei greșeli materiale sau al omisiunii instanței de a cerceta
vreunul dintre motivele de modificare sau de casare invocate de
recurent. În ceea ce privește obiectul contestației în anulare
specială, acesta este format dintr-o singură categorie de
hotărâri, respectiv doar hotărârile pronunțate de instanțele de
recurs.
Curtea a constatat că pretinsa încălcare a art. 16 din
Constituție privind egalitatea în drepturi a cetățenilor nu poate fi
reținută, deoarece reglementarea este aplicabilă în cazul tuturor
persoanelor aflate în situația prevăzută de ipoteza normei, fără
nicio distincție, și anume părților care au participat la
soluționarea recursului a cărui dezlegare este rezultatul unei
greșeli materiale sau al omisiunii instanței de a cerceta vreunul
dintre motivele de modificare sau de casare.
Textul de lege criticat nu încalcă nici prevederile art. 21 din
Constituție, întrucât, potrivit jurisprudenței constante a instanței
constituționale, dacă legiuitorul este suveran în a reglementa
diferit în situații diferite accesul la o cale ordinară de atac, fără
ca prin aceasta să fie afectat liberul acces la justiție, a fortiori
o atare concluzie se impune atunci când în discuție este accesul
la o cale extraordinară de atac, care, prin definiție, are caracter
de excepție, și deci poate fi valorificată numai în cazurile expres
și limitativ prevăzute de lege, în caz contrar existând riscul
producerii unor perturbări majore ale stabilității și securității
raporturilor juridice.
De altfel, art. 126 alin. (2) din Constituție, republicată, potrivit
căruia ăCompetența instanțelor judecătorești și procedura de
judecată sunt prevăzute numai prin lege”, precum și art. 129,
care prevede că, ăÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”, atribuie exclusiv legiuitorului prerogativa stabilirii
competenței și procedurii de judecată, inclusiv a condițiilor de
exercitare a căilor de atac.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 318 din Codul de procedură civilă, excepție ridicată de Ana
Andriuc în Dosarul nr. 812/111/2008 al Judecătoriei Oradea — Secția civilă și de S.P.R.L. Profesional Tenarus din Onești în Dosarul
nr. 667/32/2008 al Curții de Apel Bacău — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

8

MONITORUL OFICIAL AL ROMÂNIEI, PARTEA I, Nr. 634/25.IX.2009
CURTEA CONSTITUȚIONALĂ

D E C I Z I A Nr. 1.034
din 9 iulie 2009

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăValmet
Production“ —
S.R.L.
din
Hunedoara
în
Dosarul
nr. 5.480/225/2008 al Judecătoriei Drobeta-Turnu Severin, de
ATE Bank România S.A. — Sucursala Craiova în Dosarul
nr. 7.082/215/2008 al Judecătoriei Craiova și de Societatea
Comercială ăFrancisc Distribution“ — S.R.L. din Ploiești în
Dosarul nr. 11.491/281/2008 al Judecătoriei Ploiești — Secția
civilă.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra faptului că în dosar a fost
depusă o cerere din partea Cameliei Busuioc și a lui Gigi
Busuioc, părți în Dosarul nr. 1.169D/2009, prin care aceștia
solicită Curții Constituționale acordarea unui nou termen de
judecată, în vederea angajării unui apărător.
Reprezentantul Ministerului Public solicită respingerea cererii
formulate.
Deliberând, Curtea Constituțională respinge cererea de
amânare, deoarece părțile nu au învederat motive temeinice
care să justifice acordarea unui nou termen, pentru angajarea
unui apărător având suficient timp de la data invocării excepției,
10 noiembrie 2008, până în prezent.
În continuare, Curtea, având în vedere obiectul excepțiilor
de neconstituționalitate ridicate în dosarele nr. 1.062D/2009,
nr. 1.169D/2009 și nr. 1.642D/2009, pune în discuție, din oficiu,
problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 1.169D/2009 și
nr. 1.642D/2009 la Dosarul nr. 1.062D/2009, care a fost primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2009, pronunțată în Dosarul
nr. 5.480/225/2008 al Judecătoriei Drobeta-Turnu Severin, prin
Încheierea din 10 noiembrie 2008, pronunțată în Dosarul
nr. 7.082/215/2008 al Judecătoriei Craiova, și prin Încheierea
din
18
februarie
2009,
pronunțată
în
Dosarul
nr. 11.491/281/2008 al Judecătoriei Ploiești — Secția civilă,
Curtea Constituțională a fost sesizată pentru soluționarea
excepției de neconstituționalitate a art. 403 alin. 1 din Codul
de procedură civilă, excepție ridicată de Societatea

Comercială ăValmet Production“ — S.R.L. din Hunedoara, de
ATE Bank România S.A. — Sucursala Craiova și de Societatea
Comercială ăFrancisc Distribution“ — S.R.L. din Ploiești.
În motivarea excepției de neconstituționalitate autorii arată
că, prin posibilitatea acordată debitorului de a obține suspendarea
executării, dispozițiile criticate încalcă egalitatea în drepturi
reglementată de art. 16 și accesul liber la justiție prevăzut de
art. 21 din Constituție, precum și dreptul la un proces echitabil
consacrat de art. 6 din Convenția pentru apărarea drepturilor
omului și a libertăților fundamentale. Astfel, condiționând
suspendarea executării silite doar de plata unei cauțiuni, actul de
justiție este redus la îndeplinirea acestei condiții. Mai mult, textul
de lege are în vedere evitarea producerii unor prejudicii în
patrimoniul debitorului, fără a trata în egală măsură efectele pe
care le produce suspendarea executării asupra patrimoniului
creditorului.
Pe de altă parte, dispozițiile criticate aduc atingere
dispozițiilor art. 16 din Constituție, deoarece legiuitorul, lăsând
la aprecierea instanței de judecată fixarea cuantumului cauțiunii,
a instituit o situație discriminatorie a persoanelor în fața legii,
instanța stabilind cauțiunea în funcție de persoana
contestatorului, iar nu pe baza unor criterii obiective. Cauțiunea
se transformă astfel într-o barieră financiară artificială care
contravine prevederilor art. 24 și 53 din Constituție, apărarea
drepturilor și a intereselor legitime incluzând și dreptul de a
solicita suspendarea unui titlu executoriu fără condiționare
pecuniară.
Judecătoria Drobeta-Turnu Severin, Judecătoria Craiova
și Judecătoria Ploiești — Secția civilă apreciază că excepția
este neîntemeiată. Măsura suspendării reprezintă o garanție
procesuală pentru ca o executare silită, în privința căreia există
motive pentru promovarea unei contestații la executare și care
ar putea pune în mod serios în discuție modalitatea de
executare sau chiar valabilitatea titlului, să poată fi suspendată
până ce se va pronunța soluția asupra contestației.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, cu
următorul conținut: ăPână la soluționarea contestației la

MONITORUL OFICIAL AL ROMÂNIEI, PARTEA I, Nr. 634/25.IX.2009
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1), art. 21 alin. (1), (2) și (3), art. 24,
art. 44 alin. (1), art. 53 și 135, precum și prevederilor art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prin Decizia nr. 540 din 7 iunie 2007, publicată în
Monitorul Oficial al României, Partea I, nr. 558 din 15 august
2007, a statuat că, întrucât plata cauțiunii nu constituie o condiție
de admisibilitate a contestației la executare, ci exclusiv pentru a
putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție. În ceea ce privește
încălcarea prevederilor art. 16 alin. (1) din Constituție, Curtea
constată că, în măsura în care reglementarea dedusă controlului
se aplică tuturor celor aflați în situația prevăzută în ipoteza
normei legale, fără nicio discriminare pe considerente arbitrare,
critica cu un atare obiect nu este întemeiată. De asemenea, prin
Decizia nr. 365 din 17 aprilie 2007, publicată în Monitorul Oficial
al României, Partea I, nr. 346 din 22 mai 2007, Curtea a statuat
că textul de lege criticat nu contravine prevederilor art. 21 din
Constituție.

9

În ceea ce privește critica de neconstituționalitate raportată
la prevederile art. 24 din Legea fundamentală, Curtea a reținut
prin Decizia nr. 8 din 10 ianuarie 2006, publicată în Monitorul
Oficial al României, Partea I, nr. 154 din 17 februarie 2006, că
aceste susțineri sunt neîntemeiate, având în vedere, pe de o
parte, urgența care impune suspendarea provizorie a executării
silite — urgență care nu îngăduie întârzieri generate de
exercitarea vreunei căi de atac împotriva încheierii instanței —,
iar pe de altă parte, faptul că măsura provizorie dispusă de
președintele instanței nu îl prejudiciază pe creditor în
valorificarea pretențiilor sale, acesta beneficiind de toate
drepturile și garanțiile procedurale, fiind apărat prin instituirea
unei cauțiuni de 10% din valoarea obiectului cererii sau de
500 lei pentru cererile neevaluabile în bani, cauțiune menită să
acopere eventualele daune cauzate acestuia prin suspendarea
provizorie a executării silite.
Față de cele arătate, se constată că dispozițiile de lege
criticate sunt în concordanță cu prevederile constituționale
invocate, inclusiv cele ale art. 53, deoarece acestea sunt
aplicabile numai în ipoteza în care există o restrângere a
exercitării drepturilor și libertăților fundamentale ale cetățenilor,
restrângere care, astfel cum s-a arătat anterior, nu s-a constatat.
Rațiunile care au stat la baza adoptării soluției anterioare își
păstrează valabilitatea și în prezent, astfel încât aceasta se
impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție ridicată
de Societatea Comercială ăValmet Production“ — S.R.L. din Hunedoara în Dosarul nr. 5.480/225/2008 al Judecătoriei DrobetaTurnu Severin, de ATE Bank România S.A. — Sucursala Craiova în Dosarul nr. 7.082/215/2008 al Judecătoriei Craiova și de
Societatea Comercială ăFrancisc Distribution“ — S.R.L. din Ploiești în Dosarul nr. 11.491/281/2008 al Judecătoriei Ploiești — Secția
civilă.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.035
din 9 iulie 2009

referitoare la excepția de neconstituționalitate a dispozițiilor art. 2441 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2441 alin. 2 din Codul de procedură civilă,
excepție ridicată de Mihai Radu Predescu în Dosarul
nr. 5.140/299/2007 al Curții de Apel București — Secția a III-a
civilă și pentru cauze cu minori și de familie.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

10

MONITORUL OFICIAL AL ROMÂNIEI, PARTEA I, Nr. 634/25.IX.2009
C U R T E A,

având în vedere actele și lucrările dosarului, reține următoarele:
Prin Încheierea din 16 martie 2009, pronunțată în Dosarul
nr. 5.140/299/2007, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională pentru soluționarea excepției de
neconstituționalitate a art. 2441 alin. 2 din Codul de
procedură civilă, excepție ridicată de Mihai Radu Predescu.
În motivarea excepției de neconstituționalitate se susține
că textul de lege criticat contravine prevederilor constituționale
privind egalitatea în drepturi a cetățenilor și accesul liber la
justiție, întrucât art. 2441 alin. 2 din Codul de procedură civilă
creează în mod evident o discriminare a părților cu privire la
calea de atac a recursului, care poate fi exercitată împotriva unei
încheieri prin care s-a admis cererea de suspendare a cauzei,
dar nu poate fi promovată împotriva încheierii de respingere a
cererii de suspendare, un astfel de recurs fiind respins ca
inadmisibil.
Curtea de Apel București — Secția a III-a civilă și pentru
cauze cu minori și de familie consideră excepția ca fiind
neîntemeiată. Având posibilitatea de a aprecia asupra
oportunității suspendării, instanța este chemată să cenzureze
toate acele cazuri care ar constitui pretext pentru tergiversarea
judecății. Mai mult, legiuitorul are posibilitatea să suprime
exercițiul unei căi de atac, iar această intervenție legislativă nu
este contrară art. 16 și 21 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2441 alin. 2 din Codul de procedură civilă, cu
următorul conținut: ăRecursul se poate declara cât timp durează
suspendarea cursului judecării procesului, atât împotriva
încheierii prin care s-a dispus suspendarea, cât și împotriva
încheierii prin care s-a respins cererea de repunere pe rol a
procesului.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) referitoare la egalitatea cetățenilor în fața legii
și ale art. 21 alin. (3) referitoare la dreptul la un proces echitabil,
soluționat într-un termen rezonabil, raportate la dispozițiile art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a mai pronunțat asupra criticii având ca obiect
dispozițiile art. 2441 alin. 2 din Codul de procedură civilă prin
Decizia nr. 324 din 26 noiembrie 2002, publicată în Monitorul
Oficial al României, Partea I, nr. 938 din 20 decembrie 2002. Cu
acel prilej, instanța constituțională a reținut că textul legal criticat
nu conține nicio dispoziție discriminatorie, regimul juridic
diferit — constând în aceea că numai încheierea prin care s-a
dispus suspendarea judecății poate fi atacată cu recurs separat,
în vreme ce încheierea prin care s-a respins cererea de
suspendare poate fi atacată doar odată cu fondul — fiind
determinat de deosebirea de situații care impune soluții
legislative diferite, ambele fiind determinate de asigurarea
celerității soluționării cauzelor aflate pe rolul instanțelor. Așa
fiind, nu se poate reține nicio încălcare a art. 16 alin. (1) din
Constituție.
Reglementarea procedurală dedusă controlului nu
contravine nici art. 21 din Constituție, întrucât, chiar dacă
încheierea de respingere a cererii de suspendare nu poate fi
atacată cu recurs separat, ea poate fi atacată odată cu fondul,
potrivit prevederilor art. 282 alin. 2 din Codul de procedură civilă,
care constituie reglementarea de drept comun în materie.
Soluția adoptată în decizia sus-menționată, ca și
considerentele pe care aceasta se întemeiază își mențin
valabilitatea și în cauza de față, întrucât nu au apărut împrejurări
noi, care să determine schimbarea jurisprudenței Curții
Constituționale în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2441 alin. 2 din Codul de procedură civilă, excepție ridicată
de Mihai Radu Predescu în Dosarul nr. 5.140/299/2007 al Curții de Apel București — Secția a III-a civilă și pentru cauze cu minori
și de familie.
Definitivă și general obligatorie.
Pronunțată în ședința publică din data de 9 iulie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 634/25.IX.2009

11

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
referitoare la stabilirea unor măsuri privind absolvirea instituțiilor de formare profesională
inițială din Ministerul Administrației și Internelor
Având în vedere adâncirea efectelor crizei economice asupra sistemului bugetar, implicit în ceea ce privește posibilitatea
de asigurare financiară a cheltuielilor de acordare a drepturilor salariale ale categoriilor profesionale plătite din fonduri publice,
ținând cont de faptul că la nivelul Ministerului Administrației și Internelor necesitatea asigurării fondurilor bugetare pentru
acordarea drepturilor salariale ale personalului propriu, așa cum este definit prin prevederile Ordonanței de urgență a Guvernului
nr. 30/2007 privind organizarea și funcționarea Ministerului Administrației și Internelor, aprobată cu modificări prin Legea nr. 15/2008,
cu modificările ulterioare, a constituit o prioritate imediată,
dată fiind adoptarea, în cuprinsul Ordonanței Guvernului nr. 19/2009 cu privire la rectificarea bugetului de stat pe anul 2009,
a măsurilor referitoare la reducerea cu 103.189 lei a prevederilor bugetare alocate Ministerului Administrației și Internelor pentru
cheltuieli de personal,
în acest context, neadoptarea prezentului act normativ putând avea drept consecință intrarea Ministerului Administrației
și Internelor în culpă contractuală prin nerespectarea obligațiilor asumate în angajamentele încheiate cu studenții și elevii din
instituțiile proprii de formare profesională inițială, în sensul încadrării promoțiilor de absolvenți,
întrucât toate aceste elemente vizează direct interesul public și constituie situații extraordinare a căror reglementare nu
poate fi amânată, necesitând adoptarea de măsuri imediate,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prezentul act normativ se aplică absolvenților
promoțiilor anului 2009 ale instituțiilor de formare profesională
inițială din structura Ministerului Administrației și Internelor și
absolvenților promoțiilor anului 2009 ale instituțiilor de
învățământ din structura Ministerului Apărării Naționale pregătiți
pentru nevoile Ministerului Administrației și Internelor.
Art. 2. — (1) Academia de Poliție ăAlexandru Ioan Cuza”,
Inspectoratul General al Poliției Române, Inspectoratul General
al Poliției de Frontieră Române, Inspectoratul General al
Jandarmeriei Române și Inspectoratul General pentru Situații
de Urgență vor dispune măsurile necesare astfel încât
organizarea și desfășurarea activităților de absolvire a instituțiilor
de formare profesională inițială din structura Ministerului
Administrației
și
Internelor,
acordarea
gradelor
profesionale/militare absolvenților și repartizarea acestora pe
unități să se realizeze în perioada 16 noiembrie—1 decembrie
2009.
(2) Inspectoratul General al Poliției de Frontieră Române,
Inspectoratul General al Jandarmeriei Române, Inspectoratul
General pentru Situații de Urgență și Inspectoratul General de
Aviație al Ministerului Administrației și Internelor vor dispune

măsurile necesare astfel încât activitățile specifice pentru
acordarea gradelor profesionale/militare absolvenților instituțiilor
de învățământ ale Ministerului Apărării Naționale pregătiți pentru
nevoile Ministerului Administrației și Internelor și repartizarea
acestora la unități să se realizeze în perioada 30 noiembrie—
1 decembrie 2009.
Art. 3. — Finalizarea studiilor universitare de licență din anul
universitar 2008—2009, pentru studenții Facultății de Poliție și ai
Facultății de Pompieri din cadrul Academiei de Poliție ăAlexandru
Ioan Cuza”, se desfășoară potrivit calendarului aprobat prin
dispoziție a rectorului instituției de învățământ, în condițiile
prevăzute la art. 2.
Art. 4. — (1) Numirea în funcție a absolvenților repartizați la
unitățile din structura Ministerului Administrației și Internelor se
realizează cu data de 1 decembrie 2009, iar prezentarea
acestora la respectivele unități se face în data de 4 decembrie
2009.
(2) Perioada cuprinsă în intervalul 2—3 decembrie 2009
constituie concediul de odihnă corespunzător activității
profesionale prestate pe parcursul anului 2009 de către
persoanele prevăzute la alin. (1).

PRIM-MINISTRU

EMIL BOC
Contrasemnează:
Viceprim-ministru,
ministrul administrației și internelor,
Dan Nica
Ministrul justiției și libertăților cetățenești,
Cătălin Marian Predoiu
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
București, 23 septembrie 2009.
Nr. 101.

12

MONITORUL OFICIAL AL ROMÂNIEI, PARTEA I, Nr. 634/25.IX.2009
GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivelor de investiții
din cadrul proiectului ăServicii comunitare de prevenire a separării copilului de familia sa
și instruirea personalului aferent” din județele Mureș și Vrancea
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă lista obiectivelor de investiții din
cadrul Proiectului ăServicii comunitare de prevenire a separării
copilului de familia sa și instruirea personalului aferent”,
prevăzută în anexa nr. 1, care face parte integrantă din prezenta
hotărâre.
(2) Se aprobă indicatorii tehnico-economici pentru obiectivele
de investiții prevăzute la alin. (1), potrivit anexelor nr. 2/1 și 2/2*),
care fac parte integrantă din prezenta hotărâre.
Art. 2. — Finanțarea obiectivelor de investiții cuprinse în
anexele nr. 2/1 și 2/2 se face dintr-un împrumut de la Banca de
Dezvoltare a Consiliului Europei, asigurat conform prevederilor

Ordonanței de urgență a Guvernului nr. 64/2007 privind datoria
publică, aprobată cu modificări și completări prin Legea
nr. 109/2008, cu modificările ulterioare, de la bugetul de stat,
prin bugetul Ministerului Muncii, Familiei și Protecției Sociale, în
limita sumelor aprobate anual cu această destinație, de la
bugetele locale, precum și din alte surse legal constituite,
conform programelor de investiții publice aprobate potrivit legii.
Art. 3. — Ministerul Muncii, Familiei și Protecției Sociale
răspunde de modul de utilizare a sumei prevăzute în anexele
nr. 2/1 și 2/2, în conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Marian Sârbu
Autoritatea Națională pentru Protecția Drepturilor Copilului,
Ileana Savu,
secretar de stat
Viceprim-ministru,
ministrul administrației și internelor,
Dan Nica
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea

București, 9 septembrie 2009.
Nr. 1.024.

ANEXA Nr. 1

L I S TA

obiectivelor de investiții finanțate în cadrul Proiectului
ăServicii comunitare de prevenire a separării copilului de familia sa și instruirea personalului aferent”
1. Centrul de consiliere și sprijin pentru părinți și copii ăRozmarin” — Târgu Mureș, județul Mureș
2. Centrul de îngrijire de zi pentru copii aflați în situații de risc — comuna Răcoasa, județul Vrancea

*) Anexele nr. 2/1 și 2/2 sunt clasificate potrivit legii și se comunică numai instituțiilor interesate.

MONITORUL OFICIAL AL ROMÂNIEI, PARTEA I, Nr. 634/25.IX.2009

13

GUVERNUL ROMÂNIEI

HOTĂRÂRE
privind schimbarea titularului dreptului de administrare asupra unui teren
situat în comuna Soveja, județul Vrancea
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren, având datele
de identificare prevăzute în anexa care face parte din prezenta
hotărâre, trecut în proprietatea publică a statului prin Hotărârea
Consiliului Local al Comunei Soveja nr. 13/2008, din
administrarea Consiliului Local al Comunei Soveja în
administrarea Ministerului Administrației și Internelor —
Inspectoratul de Poliție al Județului Vrancea, pentru Centrul de
instruire și pregătire profesională.

Art. 2. — Predarea-preluarea terenului transmis potrivit art. 1
se face pe bază de protocol încheiat între părțile interesate, în
termen de 30 de zile de la intrarea în vigoare a prezentei
hotărâri.
Art. 3. — Ministerul Administrației și Internelor va opera
modificările corespunzătoare în inventarul imobilelor aflate în
domeniul public al statului la numărul de inventar M.F.P. 108081,
pe baza protocolului prevăzut la art. 2.

PRIM-MINISTRU

EMIL BOC
Contrasemnează:
Viceprim-ministru, ministrul administrației și internelor,
Dan Nica
Ministrul finanțelor publice,
Gheorghe Pogea

București, 9 septembrie 2009.
Nr. 1.025.

ANEXĂ

D AT E L E D E I D E N T I F I C A R E

a terenului aflat în proprietatea publică a statului, care se transmite din administrarea
Consiliului Local al Comunei Soveja în administrarea Ministerului Administrației și Internelor —
Inspectoratul de Poliție al Județului Vrancea, pentru Centrul de instruire și pregătire profesională

Locul unde este situat
terenul care se transmite

Persoana juridică
de la care se transmite
terenul

Persoana juridică
la care se transmite terenul

În administrarea Ministerului
Din administrarea Administrației și Internelor —
Comuna Soveja, județul
Consiliului Local al Inspectoratul de Poliție al Județului
Vrancea
Comunei Soveja
Vrancea, pentru Centrul de
instruire și pregătire profesională

Caracteristicile tehnice
ale imobilului

Numărul
de inventar
M.F.P.

Suprafața terenului — 4.000 m2
(T110, P 1.737)
Vecini:
N — ocol silvic
S — ocol silvic
V — ocol silvic
E — drum forestier

108.081

14

MONITORUL OFICIAL AL ROMÂNIEI, PARTEA I, Nr. 634/25.IX.2009
GUVERNUL ROMÂNIEI

HOTĂRÂRE
privind alocarea unor subvenții anuale pentru funcționarea și dezvoltarea
Centrului European UNESCO pentru Învățământul Superior (UNESCO—CEPES) din București
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) În scopul bunei funcționări și al dezvoltării
activităților Centrului European UNESCO pentru Învățământ
Superior (UNESCO—CEPES) din București, se alocă, prin
bugetul Ministerului Educației, Cercetării și Inovării, pentru anii
2009, 2010 și 2011, subvenții în tranșe, a căror valoare anuală
și ale căror termene de plată sunt următoarele:
a) pentru anul 2009, valoarea subvenției alocate este
echivalentul în lei, la cursul zilei, a 1.490.000 de dolari SUA.
Plata se efectuează până la data de 29 septembrie 2009;
b) pentru anul 2010, valoarea subvenției alocate este
echivalentul în lei, la cursul zilei, a 1.090.000 de dolari SUA.
Plata se efectuează în două tranșe, după cum urmează:
— echivalentul în lei, la cursul zilei, a 400.000 de dolari SUA,
până la data de 15 ianuarie 2010;
— echivalentul în lei, la cursul zilei, a 690.000 de dolari SUA,
până la data de 4 septembrie 2010;
c) pentru anul 2011, valoarea subvenției alocate este
echivalentul în lei, la cursul zilei, a 400.000 de dolari SUA. Plata
se efectuează până la data de 15 ianuarie 2011.

(2) Pentru anul 2009, plata corespunzătoare sumei
prevăzute la art. 1 alin. (1) lit. a) se va efectua din bugetul
Ministerului Educației, Cercetării și Inovării, prin redistribuirea
sumelor în cadrul bugetului acestuia.
Art. 2. — Ministerul Educației, Cercetării și Inovării și
Ministerul Afacerilor Externe vor colabora cu UNESCO Paris și
cu UNESCO—CEPES din București pentru a pregăti, în
vederea celei de-a 36-a Conferințe Generale UNESCO din
octombrie 2011, o propunere de transformare a Centrului
European UNESCO pentru Învățământ Superior (UNESCO—
CEPES) din București în institut UNESCO categoria 1.
Art. 3. — La data intrării în vigoare a prezentei hotărâri se
abrogă Hotărârea Guvernului nr. 1.272/2000 privind alocarea
unei subvenții anuale pentru funcționarea și dezvoltarea
Centrului European UNESCO pentru Învățământul Superior
(UNESCO—CEPES) din București, publicată în Monitorul Oficial
al României, Partea I, nr. 659 din 15 decembrie 2000.

PRIM-MINISTRU

EMIL BOC
Contrasemnează:
Ministrul educației, cercetării și inovării,
Ecaterina Andronescu
p. Ministrul afacerilor externe,
Bogdan Mazuru,
secretar de stat
Ministrul finanțelor publice,
Gheorghe Pogea
București, 23 septembrie 2009.
Nr. 1.037.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea componenței
Comisiei de concurs pentru recrutarea înalților funcționari publici
Având în vedere:
— propunerea formulată de viceprim-ministru, ministrul administrației și internelor, prin Adresa nr. 14.663 din 23 septembrie
2009;
— dispozițiile art. 18 alin. (1) și (3) din Legea nr. 188/1999 privind Statutul funcționarilor publici, republicată, cu modificările
și completările ulterioare, precum și ale art. 13—21 din Hotărârea Guvernului nr. 341/2007 privind intrarea în categoria înalților
funcționari publici, managementul carierei și mobilitatea înalților funcționari publici, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 634/25.IX.2009

15

în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 14 alin. (1) din Hotărârea Guvernului nr. 341/2007, cu modificările și completările
ulterioare,
primul-ministru emite prezenta decizie.
Art. 1. — (1) Pe data intrării în vigoare a prezentei decizii
încetează calitatea de membru în Comisia de concurs pentru
recrutarea înalților funcționari publici a domnului Bitea Cristian.
(2) Doamna Chițu Grațiela Ileana, director executiv în cadrul
Instituției Prefectului Județului Brașov, se numește, cu aceeași
dată, membru în Comisia de concurs pentru recrutarea înalților

funcționari publici, pentru durata rămasă a mandatului persoanei
prevăzute la alin. (1).
Art. 2. — Anexa la Decizia primului-ministru nr. 346/2009
privind numirea Comisiei de concurs pentru recrutarea înalților
funcționari publici, publicată în Monitorul Oficial al României,
Partea I, nr. 166 din 17 martie 2009, se modifică în mod
corespunzător.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 24 septembrie 2009.
Nr. 616.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea indicatorilor specifici de fundamentare a fondului de salarii
în domeniul serviciilor comunitare de utilități publice
Având în vedere prevederile art. 7 alin. (6) și ale art. 10 din Ordonanța de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul dispozițiilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
viceprim-ministrul, ministrul administrației și internelor, emite prezentul ordin.
Art. 1. — Se aprobă indicatorii specifici de fundamentare a
fondului de salarii în domeniul serviciilor comunitare de utilități
publice definite în Legea serviciilor comunitare de utilități
publice nr. 51/2006, cu modificările și completările ulterioare,
prevăzuți în anexa care face parte integrantă din prezentul
ordin.
Art. 2. — Autoritățile administrației publice locale vor dispune
măsurile necesare pentru ducerea la îndeplinire a dispozițiilor
prezentului ordin.

Art. 3. — La data intrării în vigoare a prezentului ordin se
abrogă Ordinul ministrului administrației publice nr. 502/2001
pentru aprobarea Normelor metodologice de aplicare, în
domeniul serviciilor publice de gospodărie comunală, a
prevederilor Ordonanței de urgență a Guvernului nr. 79/2001
privind întărirea disciplinei economico-financiare și alte dispoziții
cu caracter financiar, publicat în Monitorul Oficial al României,
Partea I, nr. 556 din 6 septembrie 2001.
Art. 4. — Prezentul ordin se publică în Monitorul Oficial al
României, Partea I.

Viceprim-ministru, ministrul administrației și internelor,
Dan Nica

București, 15 septembrie 2009.
Nr. 222.

16

MONITORUL OFICIAL AL ROMÂNIEI, PARTEA I, Nr. 634/25.IX.2009
ANEXĂ

Indicatorii specifici de fundamentare a fondului de salarii
în domeniul serviciilor comunitare de utilități publice
1. Fundamentarea fondului de salarii anual, prevăzut în
bugetul de venituri și cheltuieli al operatorilor furnizori/prestatori
ai serviciilor comunitare de utilități publice definite în Legea
serviciilor comunitare de utilități publice nr. 51/2006, cu
modificările și completările ulterioare, aflați în subordinea,
coordonarea sau sub autoritatea autorităților administrației
publice locale, se face pe baza indicelui de creștere a câștigului
salarial mediu brut lunar, condiționat de îndeplinirea următorilor
indicatori de performanță:
a) asigurarea continuității calitative și cantitative a serviciului,
la nivelul parametrilor contractuali, prin reducerea perioadelor
de întrerupere a furnizării/prestării serviciilor, respectiv a duratei
intervențiilor planificate și/sau accidentale pentru revizii și
reparații la sistemele de utilități publice aferente acestora,
raportat la anul anterior adoptat ca nivel de referință;
b) reducerea consumurilor specifice de energie, combustibili
și materii prime pe unitatea de produs/serviciu furnizat/prestat
utilizatorilor, în termeni comparabili, în raport cu anul anterior
adoptat ca nivel de referință;
c) creșterea gradului de încasare a facturilor emise, raportat
la gradul de încasare realizat în anul anterior, inclusiv prin
promovarea contractelor individuale de furnizare/prestare a
serviciilor și a tarifului compus, în sistem binom.
2. Indicatorii prevăzuți la pct. 1 se aplică tuturor
operatorilor/operatorilor regionali aflați în subordinea,
coordonarea sau sub autoritatea autorităților administrației
publice locale, indiferent de forma de organizare și statutul
juridic al acestora — servicii de interes local sau județean cu
personalitate juridică, respectiv societăți comerciale la care

unitățile administrativ-teritoriale sunt acționari unici sau majoritari —
și de forma de gestiune în care aceștia își desfășoară activitatea —
gestiune directă, respectiv gestiune delegată.
3. Autoritățile administrației publice locale în subordinea,
coordonarea sau sub autoritatea cărora se află operatorii
serviciilor comunitare de utilități publice, în conformitate cu
atribuțiile și responsabilitățile ce le revin potrivit Legii nr. 51/2006,
cu modificările și completările ulterioare, pot adopta, suplimentar
față de indicatorii prevăzuți la pct. 1, și alți indicatori de
performanță, după consultarea conducerii operatorului și a
organizației sindicale, pentru a asigura:
a) creșterea numărului de utilizatori la nivelul unităților
administrativ-teritoriale raportat la anul anterior, considerat nivel
de referință;
b) creșterea gradului de acoperire a serviciului la nivelul
unităților administrativ-teritoriale față de anul anterior, adoptat
ca nivel de referință, corespunzător dezvoltării/extinderii
sistemelor de utilități publice aferente serviciilor;
c) creșterea gradului de satisfacție a utilizatorilor, respectiv
creșterea adaptabilității serviciilor la cerințele acestora, reflectată
prin reducerea numărului de reclamații față de anul precedent,
adoptat ca nivel de referință;
d) creșterea gradului de transparență și protecție a utilizatorilor,
în raportul contractual al acestora cu operatorul, cu privire la
stabilirea contravalorii serviciilor furnizate/prestate prin
individualizarea consumurilor, facturarea individuală, îmbunătățirea
procedurilor de determinare, facturare și plată a consumurilor/
cantităților de utilități publice furnizate/prestate.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 634/25.IX.2009 conține 16 pagini.

Prețul: 3,20 lei

&JUYDGY|433564]
ISSN 1453—4495

