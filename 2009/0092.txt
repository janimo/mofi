PARTEA I

Anul 177 (XXI) — Nr. 92

Luni, 16 februarie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.287 din 2 decembrie 2008 referitoare la excepția
de neconstituționalitate a prevederilor art. 480, art. 481
și art. 1.899 din Codul civil, ale art. 45 din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, precum și ale art. 304 pct. 8 și 9
din Codul de procedură civilă ....................................
Decizia nr. 1.293 din 2 decembrie 2008 referitoare la excepția
de neconstituționalitate a prevederilor art. 45 alin. (5)
din Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................
Decizia nr. 1.403 din 16 decembrie 2008 referitoare la
excepția de neconstituționalitate a dispozițiilor art. 600
alin. 1 teza a treia din Codul de procedură civilă........
Decizia nr. 14 din 8 ianuarie 2009 referitoare la excepția de
neconstituționalitate a dispozițiilor art. 215 alin. 2—5
din Codul penal ..........................................................

4.

4.

2–3

3–4

5–6

6–7

ORDONANȚE ALE GUVERNULUI ROMÂNIEI
— Ordonanță de urgență privind reglementarea unor
măsuri în domeniul bugetar........................................

8–9

ACTE ALE CAMEREI CONSULTANȚILOR FISCALI
— Hotărâre privind susținerea examenului pentru
atribuirea calității de consultant fiscal — sesiunea
martie 2009 ................................................................

10–15

2

MONITORUL OFICIAL AL ROMÂNIEI, PARTEA I, Nr. 92/16.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.287
din 2 decembrie 2008

referitoare la excepția de neconstituționalitate a prevederilor art. 480, art. 481 și art. 1.899
din Codul civil, ale art. 45 din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—22 decembrie 1989, precum și ale art. 304
pct. 8 și 9 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 480, art. 481 și art. 1.899 din Codul civil, ale
art. 46 din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, precum și ale art. 304 pct. 8 și 9 din Codul
de procedură civilă, excepție ridicată de Viorel Cristea și Emilia
Cristea în Dosarul nr. 26.134/3/2005 al Curții de Apel București —
Secția a III-a civilă și pentru cauze cu minori și de familie.
La apelul nominal răspunde pentru Viorel Cristea avocatul
Marcel Ștefan, fiind prezentă personal și asistată de același
avocat Emilia Cristea. De asemenea, răspunde, pentru partea
Maria Rudeanu, avocatul Ion Corbeanu.
Lipsesc celelalte părți, față de care procedura de citare a fost
legal îndeplinită.
Cauza se află în stare de judecată.
Avocatul autorilor excepției solicită admiterea excepției
pentru aceleași motive pe care le-a invocat în fața instanței de
judecată.
Avocatul Ion Corbeanu solicită respingerea excepției,
invocând jurisprudența Curții Constituționale.
Reprezentantul Ministerului Public pune concluzii de
respingere ca inadmisibilă a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 11 martie 2008, pronunțată în Dosarul
nr. 26.134/3/2005, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 480, art. 481 și art. 1.899 din Codul civil,
ale art. 46 din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, precum și ale art. 304 pct. 8 și
9 din Codul de procedură civilă, excepție ridicată de Viorel
Cristea și Emilia Cristea.
În motivarea excepției de neconstituționalitate autorii
acesteia susțin că prevederile de lege criticate sunt contrare
dispozițiilor constituționale și din actele internaționale invocate,
fără a motiva în ce constă această contrarietate. Autorii excepției
critică, de altfel, hotărârea pronunțată de instanța de judecată

în litigiul aflat pe rolul acesteia, având ca obiect o acțiune în
revendicarea unui imobil.
Curtea de Apel București — Secția a III-a civilă și pentru
cauze cu minori și de familie apreciază că prevederile de lege
criticate nu contravin normelor constituționale și internaționale
invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale. Invocă, în acest sens, jurisprudența
Curții.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Examinând excepția de neconstituționalitate, Curtea reține
că, deși a fost sesizată de instanța de judecată cu excepția de
neconstituționalitate a prevederilor art. 46 din Legea nr. 10/2001,
în realitate, așa cum rezultă din cuprinsul încheierii de sesizare,
prevederile de lege criticate sunt cele ale art. 45 din aceeași
lege.
Așadar, obiectul excepției de neconstituționalitate îl constituie
prevederile art. 480, art. 481 și art. 1.899 din Codul civil, art. 45
din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, republicată în Monitorul Oficial al României,
Partea I, nr. 798 din 2 septembrie 2005, precum și art. 304
pct. 8 și 9 din Codul de procedură civilă.
Textele criticate au următoarea redactare:
— Art. 480 din Codul civil : ăProprietatea este dreptul ce are
cineva de a se bucura și a dispune de un lucru în mod exclusiv
și absolut, însă în limitele determinate de lege.”;
— Art. 481 din Codul civil: ăNimeni nu poate fi silit a ceda
proprietatea sa, afară numai pentru cauză de utilitate publică și
primind o dreaptă și prealabilă despăgubire.”;
— Art. 1.899 din Codul civil: ăJusta cauză trebuie să fie
totdeauna probată de cel ce invocă prescripția de 10 până la
20 ani.
Buna-credință se presupune totdeauna și sarcina probei
cade asupra celui ce alege rea-credință.”;

3

MONITORUL OFICIAL AL ROMÂNIEI, PARTEA I, Nr. 92/16.II.2009
— Art. 45 din Legea nr. 10/2001: ă(1) Actele juridice de
înstrăinare, inclusiv cele făcute în cadrul procesului de
privatizare, având ca obiect imobile care cad sub incidența
prevederilor prezentei legi, sunt valabile dacă au fost încheiate
cu respectarea legilor în vigoare la data înstrăinării.
(2) Actele juridice de înstrăinare, inclusiv cele făcute în cadrul
procesului de privatizare, având ca obiect imobile preluate fără
titlu valabil, sunt lovite de nulitate absolută, în afară de cazul în
care actul a fost încheiat cu bună-credință.
(3) Actele juridice de înstrăinare, inclusiv cele făcute în cadrul
procesului de privatizare, având ca obiect imobilele prevăzute la
art. 2 alin. (1) lit. b), sunt lovite de nulitate absolută, bunacredință neputând fi invocată în aceste cazuri.
(4) Actele juridice de înstrăinare, inclusiv cele întocmite în
cadrul procesului de privatizare, având ca obiect imobile
preluate cu titlu valabil, sunt lovite de nulitate absolută dacă au
fost încheiate cu încălcarea dispozițiilor imperative ale legilor în
vigoare la data înstrăinării.
(5) Prin derogare de la dreptul comun, indiferent de cauza
de nulitate, dreptul la acțiune se prescrie în termen de un an de
la data intrării în vigoare a prezentei legi.”;
— Art. 304 pct. 8 și 9 din Codul de procedură civilă:
ăModificarea sau casarea unor hotărâri se poate cere în
următoarele situații, numai pentru motive de nelegalitate:
(...)

8. când instanța, interpretând greșit actul juridic dedus
judecății, a schimbat natura ori înțelesul lămurit și vădit
neîndoielnic al acestuia.
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii.”
Textele constituționale considerate ca fiind încălcate sunt
cele ale art.16 privind egalitatea în drepturi, ale art. 20 referitor
la tratatele internaționale privind drepturile omului, ale art. 21
privind accesul liber la justiție și ale art. 44 alin. (2) privind
garantarea și ocrotirea în mod egal a proprietății. Este invocată
și încălcarea art. 25 din Declarația Universală a Drepturilor
Omului și art. 11 pct. 1 din Pactul internațional cu privire la
drepturile economice, sociale și culturale.
Analizând excepția de neconstituționalitate, Curtea constată
că autorul excepției nu formulează motive de neconstituționalitate cu privire la prevederile de lege criticate, ci doar
invocă în acest sens texte din Constituție și din acte
internaționale, precum și o serie de aprecieri personale
referitoare la litigiul aflat pe rolul instanței de judecată, ceea ce
contravine art. 10 alin. (2) din Legea nr. 47/1992, care prevede
că ăSesizările trebuie făcute în formă scrisă și motivate”.
Prin urmare, Curtea Constituțională nu se poate substitui
părții cât privește invocarea motivelor de neconstituționalitate,
întrucât acest fapt ar avea semnificația exercitării unui control
de constituționalitate din oficiu, ceea ce este inadmisibil în raport
cu dispozițiile Legii nr. 47/1992.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 480, art. 481 și art. 1.899 din Codul civil,
ale art. 45 din Legea nr. 10/2001 privind regimul juridic al unor imobile preluate în mod abuziv în perioada 6 martie 1945—
22 decembrie 1989, precum și ale art. 304 pct. 8 și 9 din Codul de procedură civilă, excepție ridicată de Viorel Cristea și Emilia
Cristea în Dosarul nr. 26.134/3/2005 al Curții de Apel București — Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 1.293
din 2 decembrie 2008

referitoare la excepția de neconstituționalitate a prevederilor art. 45 alin. (5) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Augustin Zegrean
Antonia Constantin
Maria Bratu

— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 45 alin. (5) din Legea nr. 10/2001 privind

4

MONITORUL OFICIAL AL ROMÂNIEI, PARTEA I, Nr. 92/16.II.2009

regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de Eva
Agneta Stauder și Goddfried Stauder în Dosarul nr. 185/83/2007
al Curții de Apel Oradea — Secția civilă mixtă.
La apelul nominal, lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 aprilie 2008, pronunțată în Dosarul
nr. 185/83/2007 Curtea de Apel Oradea — Secția civilă mixtă
a sesizat Curtea Constituțională cu excepția de
neconstituționalitate a prevederilor art. 45 alin. (5) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Eva Agneta Stauder și Goddfried
Stauder.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin prevederilor constituționale ale art. 15 alin. (2), întrucât
aceste prevederi se aplică în cazul unui contract de vânzarecumpărare încheiat în baza Legii nr. 112/1995.
Curtea de Apel Oradea — Secția civilă mixtă consideră că
prevederile de lege criticate contravin art. 16 alin. (1) și (2) din
Constituție. În acest sens arată că stabilirea unui termen de
prescripție special, mai scurt decât cel din dreptul comun, doar
în cazul actelor de înstrăinare încheiate între statul român și
foștii chiriași cu privire la imobile ce fac obiectul retrocedărilor
către foștii proprietari, persoane fizice, în timp ce în cazul
contractelor de înstrăinare având ca obiect astfel de imobile, dar
care au avut ca proprietari organizațiile de cult, termenul special
este de un an, fiind totodată prelungit succesiv, creează o
situație discriminatorie între diversele categorii de cetățeni.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că prevederile de lege sunt
constituționale. Invocă în acest sens jurisprudența în materie a
Curții Constituționale.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
următorul conținut: ăPrin derogare de la dreptul comun,
indiferent de cauza de nulitate, dreptul la acțiune se prescrie în
termen de un an de la data intrării în vigoare a prezentei legi.”
În susținerea neconstituționalității acestui text de lege,
autorul excepției invocă prevederile constituționale ale art. 15
alin. (2), potrivit cărora ăLegea dispune numai pentru viitor, cu
excepția legii penale sau contravenționale mai favorabile”.
Examinând excepția de neconstituționalitate, Curtea
constată că art. 45 alin. (5) din Legea nr. 10/2001 a mai fost
supus controlului de constituționalitate în raport cu prevederile
constituționale ale art. 15 alin. (2). Astfel, prin Decizia nr. 730
din 24 octombrie 2006, publicată în Monitorul Oficial al
României, Partea I, nr. 979 din 7 decembrie 2006, și Decizia
nr. 104 din 13 februarie 2007, publicată în Monitorul Oficial al
României, Partea I, nr. 237 din 5 aprilie 2007, Curtea a statuat
că textul de lege criticat nu are caracter novator și, prin urmare,
nu retroactivează.
De asemenea, Curtea a mai reținut că ăimprescriptibilitatea
unor drepturi, consfințită, în anumite cazuri, cu titlu de principiu
în legislația civilă, nu este consacrată ca atare de Constituție.
Așa fiind, legiuitorul poate, în considerarea unor rațiuni majore,
să deroge de la acest principiu, așa cum a procedat prin norma
dedusă controlului, fără a îndreptăți calificarea reglementării
respective ca fiind neconstituțională”.
Considerentele și soluția deciziilor menționate sunt valabile
și în cauza de față, întrucât nu au intervenit elemente noi, de
natură a determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art.1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (5) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, excepție ridicată de Eva Agneta Stauder și
Goddfried Stauder în Dosarul nr.185/83/2007 al Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 92/16.II.2009

5

CURTEA CONSTITUȚIONALĂ

D E C I Z I A Nr. 1.403
din 16 decembrie 2008

referitoare la excepția de neconstituționalitate a dispozițiilor art. 600 alin. 1 teza a treia
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 600 alin. 1 teza a treia din Codul de procedură
civilă, excepție ridicată de Paulina Bivolaru și Remus Virgil
Bivolaru în Dosarul nr. 6.380/299/2007 al Tribunalului București —
Secția a IV-a civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din data 9 ianuarie 2008, pronunțată în
Dosarul nr. 6.380/299/2007, Tribunalul București — Secția a
IV-a civilă a sesizat Curtea Constituțională pentru
soluționarea excepției de neconstituționalitate a
dispozițiilor art. 600 alin. 1 teza a treia din Codul de
procedură civilă, excepție ridicată de Paulina Bivolaru și
Remus Virgil Bivolaru.
În motivarea excepției de neconstituționalitate autorul
susține că reglementarea termenului de 5 zile în care poate fi
formulat recursul împotriva încheierii prin care instanța se
pronunță asupra cererii de sechestru judiciar, sub aspectul
momentului de la care începe să curgă, respectiv de la data
pronunțării încheierii, iar nu de la comunicarea acesteia, este
neconstituțională, întrucât încalcă dreptul persoanei la un proces
echitabil.
Tribunalul București — Secția a IV-a civilă apreciază că
excepția este neîntemeiată, reglementarea unui termen pentru
declararea căii de atac, în sensul curgerii sale de la momentul
pronunțării hotărârii, nu poate reprezenta o încălcare a dreptului
de acces la justiție și nici o restrângere a dreptului la un proces
echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului arată că excepția de neconstituționalitate este neîntemeiată, textele de lege criticate fiind în
deplină concordanță cu dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 600 alin. 1 teza a treia din Codul de procedură
civilă: ăCererea de sechestru judiciar se judecă de urgență, cu
citarea părților. În caz de admitere, instanța va putea să oblige
pe reclamant la darea unei cauțiuni, iar în cazul bunurilor imobile
se va proceda potrivit art. 593 alin. 3. Încheierea este supusă
numai recursului, în termen de 5 zile de la pronunțare.
Dispozițiile art. 592 alin. 3 se aplică în mod corespunzător.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 21 alin. (3), care consacră dreptul la un proces
echitabil, precum și dispozițiilor art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că sechestrul judiciar are ca finalitate prevenirea
eventualelor manopere dolosive ale debitorului rău-platnic,
tinzând la crearea sau amplificarea insolvabilității sale, de natură
a-l pune în imposibilitate pe creditorul de facto de a-și valorifica
silit dreptul său de creanță, în temeiul unui titlu executoriu a cărui
dobândire este previzibilă, dacă nu chiar iminentă.
Potrivit art. 600 din Codul de procedură civilă, cererea de
sechestru judiciar se judecă, în mod obligatoriu, cu citarea
părților, această procedură având deci caracter contencios. Cu
acest prilej părțile pot învedera instanței împrejurările care să
justifice sau nu luarea unei asemenea măsuri, beneficiind de
toate garanțiile procesuale prevăzute de lege, inclusiv de
posibilitatea de a ataca, într-un anumit termen, cu recurs
hotărârea prin care instanța se pronunță asupra acestei măsuri
asigurătorii.
În această materie, ca de altfel oriunde legiuitorul a
condiționat valorificarea unui drept de exercitarea sa în anumite
condiții sau termene, nu s-a procedat în acest fel cu intenția de
a restrânge accesul liber la justiție, de care, în mod evident, cel
interesat a beneficiat în cadrul termenului legal instituit, ci,
exclusiv, pentru a instaura un climat de ordine, indispensabil, în
vederea exercitării dreptului constituțional prevăzut de art. 21,
prevenind astfel abuzurile și asigurând protecția drepturilor și
intereselor legitime ale celorlalte părți. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Departe de a îngrădi drepturi consacrate constituțional,
reglementarea prevăzută de art. 600 alin. 1 teza a treia din

6

MONITORUL OFICIAL AL ROMÂNIEI, PARTEA I, Nr. 92/16.II.2009

Codul de procedură civilă constituie o garanție a aplicării
principiului prevăzut de art. 6 paragraful 1 din Convenția pentru
apărarea drepturilor omului și a libertăților fundamentale, privind
judecarea unei cauze în mod echitabil și într-un termen
rezonabil, în scopul înlăturării oricăror abuzuri din partea
părților, prin care s-ar tinde la tergiversarea nejustificată a
soluționării unui proces.
De altfel, art. 126 alin. (2) din Constituție, potrivit căruia
ăCompetența instanțelor judecătorești și procedura de judecată

sunt prevăzute numai prin lege”, precum și art. 129, care
prevede că, ăÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”, atribuie exclusiv legiuitorului prerogativa stabilirii
competenței și procedurii de judecată, inclusiv a condițiilor de
exercitare a căilor de atac. Prin urmare, termenele procedurale
instituite de textul de lege criticat reprezintă expresia aplicării
dispozițiilor constituționale invocate mai sus.

Pentru considerentele expuse mai sus, în temeiul art. 146 lit. d) și al art. 147 alin .(4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 600 alin. 1 teza a treia din Codul de procedură civilă, excepție
ridicată de Paulina Bivolaru și Remus Virgil Bivolaru în Dosarul nr. 6.380/299/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 14
din 8 ianuarie 2009

referitoare la excepția de neconstituționalitate a dispozițiilor art. 215 alin. 2—5 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marilena Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 2—5 din Codul penal, excepție
ridicată de Cristofor-Ștefan Maftei în Dosarul nr. 1.674/45/2004
al Înaltei Curți de Casație și Justiție — Secția penală.
La apelul nominal se prezintă, pentru autorul excepției,
avocat Gheorghe Ciobotaru, cu împuternicire la dosar. Lipsesc
celelalte părți, față de care procedura de citare este legal
îndeplinită.
Cauza se află în stare de judecată.
Apărătorul autorului excepției solicită admiterea acesteia
pentru argumentele invocate în fața Înaltei Curți de Casație și
Justiție — Secția penală.
Reprezentantul Ministerului Public pune concluzii de
respingere a excepției de neconstituționalitate, făcând trimitere,
în acest sens, la jurisprudența Curții Constituționale în materie.

C U R T E A,

având în vedere actele și lucrările dosarului, reține următoarele:
Prin Încheierea din 20 mai 2008, pronunțată în Dosarul
nr. 1.674/45/2004, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 215 alin. 2—5 din
Codul penal. Excepția a fost ridicată de Cristofor-Ștefan Maftei
cu ocazia soluționării recursului împotriva unei decizii penale
pronunțate de Curtea de Apel Iași.
În motivarea excepției de neconstituționalitate autorul
acesteia susține, în esență, că art. 215 alin. 2 din Codul penal
aduce atingere dreptului la un proces echitabil, precum și
dreptului de a nu fi judecat sau pedepsit de două ori. Consideră
că alin. 3 și 4 ale aceluiași articol încalcă, în plus, principiul
constituțional al legalității pedepsei, nesocotind litera și spiritul
art. 11 din Pactul internațional cu privire la drepturile civile și
politice, potrivit căruia nimeni nu poate fi întemnițat pentru
singurul motiv că nu este în măsură să execute o obligație
contractuală. Referitor la alin. 5 al art. 215 din Codul penal, arată
că încalcă egalitatea în drepturi și dreptul la un proces echitabil.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât dispozițiile de lege criticate nu încalcă
prevederile din Constituție și din actele internaționale invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

MONITORUL OFICIAL AL ROMÂNIEI, PARTEA I, Nr. 92/16.II.2009
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 215
alin. 2—5 din Codul penal sunt constituționale, deoarece nu
contravin prevederilor din Legea fundamentală și din actele
internaționale invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 2—5 din Codul penal, având următorul
cuprins: ăÎnșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în

7

scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.
Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în drepturi, ale
art. 21 alin. (3) privind dreptul la un proces echitabil, ale art. 23
alin. (12) referitoare la legalitatea pedepsei, precum și ale art. 11
alin. (2) cu privire la dreptul internațional și dreptul intern și ale
art. 20 referitoare la tratatele internaționale privind drepturile
omului, raportate la prevederile art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil, ale art. 4 din Protocolul nr. 7 la
Convenție, privind dreptul de a nu fi judecat sau pedepsit de
două ori, ale art. 11 din Pactul internațional cu privire la drepturile
civile și politice, potrivit căruia nimeni nu poate fi întemnițat
pentru singurul motiv că nu este în măsură să execute o
obligație contractuală, precum și ale art. 1 privind egalitatea în
drepturi și ale art. 10 privind dreptul la un proces echitabil din
Declarația Universală a Drepturilor Omului.
Examinând excepția de neconstituționalitate, Curtea
constată că prevederile art. 215 alin. 2—5 din Codul penal au
mai fost supuse controlului de constituționalitate prin raportare
la aceleași dispoziții din Legea fundamentală și din actele
internaționale invocate și în prezenta cauză și față de critici
similare. Astfel, prin Decizia nr. 709 din 19 octombrie 2006,
publicată în Monitorul Oficial al României, Partea I, nr. 905 din
7 noiembrie 2006, Curtea Constituțională s-a pronunțat asupra
unei excepții identice ridicate de același autor, statuând că
dispozițiile art. 215 alin. 2—5 din Codul penal sunt
constituționale.
Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziei de mai sus își păstrează valabilitatea
și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 2—5 din Codul penal, excepție ridicată de CristoforȘtefan Maftei în Dosarul nr. 1.674/45/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 8 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 92/16.II.2009

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind reglementarea unor măsuri în domeniul bugetar
Luând în considerare presiunile și riscurile determinate de evoluțiile economice interne și externe, necesitatea susținerii
creșterii economice și reducerii inflației, precum și asigurarea cu prioritate a sumelor destinate finanțării proiectelor de infrastructură
și a cofinanțării proiectelor finanțate din fonduri europene și a contribuției României la bugetul comunitar,
având în vedere opiniile și recomandările Comisiei Europene și ale organismelor financiare internaționale, referitoare la
reducerea cheltuielilor bugetare, rezultă că, pentru evitarea riscurilor semnalate și implicit a riscului declanșării procedurii de deficit
excesiv este necesară adoptarea unei politici de restrângere a cheltuielilor bugetare și de abordare mai prudentă a deficitului
bugetar.
Luând în considerare faptul că aceste elemente vizează interesul general public și constituie situații de urgență și
extraordinare a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Articolul 11 din Ordonanța de urgență a
Guvernului nr. 37/2008 privind reglementarea unor măsuri
financiare în domeniul bugetar, publicată în Monitorul Oficial al
României, Partea I, nr. 276 din 8 aprilie 2008, aprobată cu
modificări prin Legea nr. 275/2008, cu modificările și
completările ulterioare, se modifică și va avea următorul cuprins:
ăArt. 11. — (1) Pentru încadrarea în nivelul anual al deficitului
bugetului general consolidat, prin hotărâre a Guvernului, la
propunerea Ministerului Finanțelor Publice, se stabilesc limite
anuale pentru finanțările rambursabile care urmează a fi
contractate de unitățile administrativ-teritoriale și pentru tragerile
ce se pot efectua din finanțările rambursabile contractate sau
care urmează a fi contractate.
(2) La stabilirea limitelor prevăzute la alin. (1) nu se includ
finanțările rambursabile pentru prefinanțarea și/sau cofinanțarea
proiectelor care beneficiază de fonduri nerambursabile de la
Uniunea Europeană și tragerile din aceste finanțări
rambursabile, contractate sau care urmează a fi contractate de
către unitățile administrativ-teritoriale.
(3) Comisia de autorizare a împrumuturilor locale, constituită
în baza prevederilor art. 61 din Legea nr. 273/2006 privind
finanțele publice locale, cu modificările și completările ulterioare,
autorizează finanțările rambursabile care urmează a fi
contractate de unitățile administrativ-teritoriale, precum și
tragerile ce se pot efectua din finanțările rambursabile
contractate sau care urmează a fi contractate, în limita cărora se
pot efectua plăți, cu încadrarea în limitele anuale prevăzute la
alin. (1).”
Art. 2. — Alineatele (3) și (5) ale articolului 1 din Ordonanța
Guvernului nr. 9/1996 privind îmbunătățirea sistemului de
finanțare a instituțiilor publice de cultură finanțate din venituri
extrabugetare și alocații de la bugetul de stat sau de la bugetele
locale, a sistemului de salarizare a personalului din aceste
instituții, precum și îmbunătățirea salarizării personalului din
instituțiile și activitățile cu profil cultural, publicată în Monitorul
Oficial al României, Partea I, nr. 21 din 30 ianuarie 1996,
aprobată cu modificări și completări prin Legea nr. 86/1996, cu
modificările și completările ulterioare, se modifică și vor avea
următorul cuprins:
ă(3) Alocațiile de la bugetul de stat sau de la bugetele locale,
după caz, pentru finanțarea instituțiilor publice prevăzute la
alin. (1) se prevăd, în sumă globală, în bugetele ordonatorilor

principali de credite bugetare și se repartizează de către aceștia
pe instituțiile din subordine, în raport cu obligațiile sau cu
programele propuse. Sumele astfel repartizate se includ în
bugetul de venituri și cheltuieli al fiecărei instituții publice.
................................................................................................
(5) Bugetele de venituri și cheltuieli elaborate de instituțiile
publice prevăzute la alin. (1) se aprobă de către ordonatorul
principal de credite bugetare, după aprobarea legii bugetului de
stat.”
Art. 3. — Alineatele (3) și (4) ale articolului 1 din Ordonanța
Guvernului nr. 10/1996 privind îmbunătățirea sistemului de
finanțare a unităților sportive finanțate din venituri extrabugetare
și din alocații de la bugetul de stat, precum și a sistemului de
salarizare a personalului din aceste unități, publicată în
Monitorul Oficial al României, Partea I, nr. 21 din 30 ianuarie
1996, aprobată prin Legea nr. 59/1996, cu modificările
ulterioare, se modifică și vor avea următorul cuprins:
ă(3) Alocațiile de la bugetul de stat pentru finanțarea unităților
prevăzute la alin. (1) se prevăd, în sumă globală, în bugetele
ordonatorilor principali de credite bugetare și se repartizează de
către aceștia pe unitățile din subordine, în raport cu activitățile
sau cu programele propuse. Sumele astfel repartizate se includ
în bugetul de venituri și cheltuieli al fiecărei unități.
(4) Bugetele de venituri și cheltuieli elaborate de unitățile
prevăzute la alin. (1) se aprobă de către ordonatorii principali de
credite bugetare, după aprobarea legii bugetului de stat.”
Art. 4. — Bugetele de venituri și cheltuieli ale instituțiilor
publice finanțate integral din venituri proprii, care funcționează
în coordonarea primului-ministru, direct sau prin Cancelaria
Primului-Ministru, și bugetul Autorității Naționale de
Reglementare în Domeniul Energiei, care funcționează în
coordonarea viceprim-ministrului, se aprobă prin hotărâre a
Guvernului, în termen de 15 zile de la data publicării legii
bugetare anuale sau a legii de rectificare bugetară.
Art. 5. — Prin derogare de la prevederile art. 58 din Legea
nr. 273/2006 privind finanțele publice locale, cu modificările și
completările ulterioare, subvențiile de la bugetul de stat către
bugetele locale, necesare susținerii derulării proiectelor finanțate
din fonduri externe nerambursabile postaderare, rămase
neutilizate la finele exercițiului bugetar, se reflectă în excedentul
bugetului local și, respectiv, în fondul de rulment, și vor fi utilizate
în anul următor cu aceeași destinație pentru care aceste fonduri
au fost acordate, până la finalizarea proiectelor respective.

MONITORUL OFICIAL AL ROMÂNIEI, PARTEA I, Nr. 92/16.II.2009
Art. 6. — Prin derogare de la prevederile alin. (4) al art. 21 din
Legea nr. 500/2002 privind finanțele publice, cu modificările
ulterioare, pentru cheltuielile de personal care se regăsesc în
structura altor categorii de cheltuieli nu se aplică reținerea de
10% din prevederile aprobate ordonatorilor principali de credite.
Art. 7. — Prevederile art. 49 alin. (3) din Ordonanța
Guvernului nr. 57/2002 privind cercetarea științifică și
dezvoltarea tehnologică, aprobată cu modificări și completări
prin Legea nr. 324/2003, cu modificările ulterioare, referitoare la
creșterea alocațiilor bugetare, nu se aplică în anul 2009.
Art. 8. — Prevederile art. 80 alin. (3) din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, nu se aplică în
anul 2009.
Art. 9. — Prin derogare de la prevederile art. 43 alin. (3) din
Legea nr. 411/2004 privind fondurile de pensii administrate
privat, republicată, cu modificările și completările ulterioare, în
anul 2009 cota de contribuție la fondul de pensii este de 2% din
baza de calcul, stabilită potrivit legii.
Art. 10. — Prin derogare de la prevederile art. 47 alin. (7) din
Legea
nr. 500/2002, cu modificările ulterioare, pentru
asigurarea sumelor pentru sprijinirea producătorilor agricoli în
anul 2009, Ministerul Agriculturii, Pădurilor și Dezvoltării Rurale
poate efectua virări de credite bugetare în condițiile prevederilor
art. 47 alin. (5) și (6) din Legea nr. 500/2002, cu modificările
ulterioare, pe tot parcursul anului bugetar. Aceste virări se
efectuează dacă nu contravin prevederilor art. 47 din Legea
nr. 500/2002, cu modificările ulterioare, și ale legilor bugetare
anuale, precum și ale celor de rectificare bugetară.
Art. 11. — Ordonanța de urgență a Guvernului nr. 221/2008
pentru stabilirea unor măsuri de reorganizare în cadrul
administrației publice centrale, publicată în Monitorul Oficial al
României, Partea I, nr. 882 din 24 decembrie 2008, se modifică
după cum urmează:
1. La articolul 22, alineatul (1) va avea următorul cuprins:
ăArt. 22. — (1) Efectuarea modificărilor în execuția bugetului
de stat pe anul 2009, în condițiile prezentei ordonanțe de
urgență, se va face de către ordonatorii principali de credite, pe
baza protocoalelor de predare-preluare și a precizărilor
Ministerului Finanțelor Publice.”
2. La articolul 22, alineatul (8) se abrogă.
Art. 12. — (1) Cheltuielile privind despăgubirile, inclusiv cele
provenite din aplicarea legislației privind creanțele fiscale
administrate de Ministerul Finanțelor Publice și Agenția
Națională de Administrare Fiscală, alte daune stabilite ca fiind
datorate de Ministerul Finanțelor Publice și de Agenția Națională
de Administrare Fiscală, în nume propriu sau în reprezentarea
intereselor statului, pe baza hotărârilor definitive ale instanțelor
judecătorești, cheltuielile rezultate în urma soluționării de către
Ministerul Finanțelor Publice, pe cale amiabilă, în condițiile
art. 720 1 din Codul de procedură civilă sau ale Legii
nr. 192/2006 privind medierea și organizarea profesiei de
mediator, a diferendelor ivite în activitatea sa, precum și
obligațiile bănești ale statului român, născute din aplicarea

Convenției europene a drepturilor omului și constatate prin
acorduri de soluționare amiabilă, prin decizii ale Comitetului
Miniștrilor Consiliului Europei și hotărâri ale Curții Europene a
Drepturilor Omului, se acoperă de către Ministerul Finanțelor
Publice, pe bază de documente legale, din sumele prevăzute
cu această destinație în bugetul de stat.
(2) Din sumele prevăzute în bugetul Ministerului Finanțelor
Publice pentru despăgubiri civile, precum și pentru cheltuieli
judiciare și extrajudiciare derivate din acțiuni în reprezentarea
intereselor statului, potrivit dispozițiilor legale, se asigură și
fondurile necesare pentru:
a) aplicarea prevederilor Ordonanței de urgență a Guvernului
nr. 190/2000 privind regimul metalelor prețioase și pietrelor
prețioase în România, aprobată cu modificări și completări prin
Legea nr. 261/2002, republicată, cu modificările și completările
ulterioare;
b) suportarea despăgubirilor, a cheltuielilor judiciare și
extrajudiciare derivate din acțiuni în care Guvernul României
este parte;
c) aplicarea prevederilor art. 141 alin. (4) din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, cu modificările și completările
ulterioare.
(3) Pe măsura necesităților de finanțare prevăzute la alin. (2)
lit. b), se autorizează Ministerul Finanțelor Publice, la solicitarea
Secretariatului General al Guvernului, să introducă modificările
corespunzătoare în bugetul de stat și în bugetele celor
2 ordonatori principali de credite, în scopul asigurării creditelor
bugetare în limita cărora vor fi efectuate plățile.
(4) În vederea asigurării fondurilor prevăzute la alin. (2)
lit. c), se autorizează Ministerul Finanțelor Publice să introducă
modificările corespunzătoare în volumul și în structura veniturilor
și cheltuielilor bugetului de stat, precum și în volumul și în
structura bugetului Ministerului Finanțelor Publice, în funcție de
încasarea dividendelor aferente acțiunilor deținute de stat la
Fondul ăProprietatea”.
Art. 13. — (1) Prin derogare de la prevederile alin. (2) al
art. 10 din Hotărârea Guvernului nr. 518/1995 privind unele
drepturi și obligații ale personalului român trimis în străinătate
pentru îndeplinirea unor misiuni cu caracter temporar, cu
modificările și completările ulterioare, în anul 2009, în statele
europene, personalul român trimis în străinătate pentru
îndeplinirea unor misiuni cu caracter temporar poate să
călătorească cu avionul astfel:
a) la business class, membrii Guvernului;
b) la clasa economică, restul personalului.
(2) Prin derogare de la prevederile alin. (7) al art. 10 din
Hotărârea Guvernului nr. 518/1995, cu modificările și
completările ulterioare, în anul 2009, pentru personalul român
trimis în străinătate pentru îndeplinirea unor misiuni cu caracter
temporar care nu se încadrează la categoria a II-a de diurnă,
transportul dus-întors, pe distanța dintre aeroport sau gară și
locul de cazare, se face cu mijloacele de transport în comun.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Pogea
București, 11 februarie 2009.
Nr. 4.

9

10

MONITORUL OFICIAL AL ROMÂNIEI, PARTEA I, Nr. 92/16.II.2009

ACTE ALE CAMEREI CONSULTANȚILOR
FISCALI
CAMERA CONSULTANȚILOR FISCALI

HOTĂRÂRE
privind susținerea examenului pentru atribuirea calității
de consultant fiscal — sesiunea martie 2009
În temeiul prevederilor art. 11 lit. a1) din Ordonanța Guvernului nr. 71/2001 privind organizarea și exercitarea activității de
consultanță fiscală, aprobată cu modificări prin Legea nr. 198/2002, cu modificările și completările ulterioare,
în baza prevederilor Regulamentului pentru organizarea examenului de atribuire a calității de consultant fiscal, aprobat prin
Hotărârea Consiliului superior al Camerei Consultanților Fiscali nr. 4/2007,
Consiliul superior al Camerei Consultanților Fiscali, întrunit în ședința din 11 februarie 2009, h o t ă r ă ș t e:
Art. 1. — (1) Examenul de atribuire a calității de consultant
fiscal va avea loc în municipiul București, în zilele de 21 și
22 martie 2009.
(2) Locul de desfășurare a examenului se va publica pe site-ul
Camerei Consultanților Fiscali până la data de 16 martie 2009.
Art. 2. — Examenul va fi susținut din tematica și bibliografia
pentru examen prevăzute în anexa nr. 1, care face parte
integrantă din prezenta hotărâre, și va consta într-o probă scrisă
sub formă de test-grilă.
Art. 3. — (1) Înscrierile la examen se fac în perioada 23 februarie—
4 martie 2009 pe site-ul www.cameraconsultantilorfiscali.ro și
dosarele se transmit prin servicii poștale cu confirmare de
primire pe adresa str. Lucrețiu Pătrășcanu nr. 10, sectorul 3,
București.

(2) Dosarul de înscriere va conține cererea de înscriere la
examen, prevăzută în anexa nr. 2, care face parte integrantă din
prezenta hotărâre, împreună cu documentele corespunzătoare
prevăzute la art. 5 din Regulamentul pentru organizarea
examenului de atribuire a calității de consultant fiscal, aprobat
prin Hotărârea Consiliului superior al Camerei Consultanților
Fiscali nr. 4/2007.
Art. 4. — Colectivul pentru organizarea și desfășurarea
examenului de atribuire a calității de consultant fiscal și comisiile
de examinare și de soluționare a contestațiilor vor duce la
îndeplinire prevederile prezentei hotărâri.
Art. 5. — Prezenta hotărâre se publică în Monitorul Oficial al
României, Partea I.

Președintele Camerei Consultanților Fiscali,
Daniel Chițoiu
București, 11 februarie 2009.
Nr. 4.
ANEXA Nr. 1

T E M AT I C A D E E X A M E N

martie 2009
1. Noțiuni de drept comercial:
— faptele de comerț;
— comercianți;
— constituirea și funcționarea societăților comerciale;
— reorganizări, fuziuni, divizări și lichidări.
2. Noțiuni generale privind finanțele publice și principiile
directivelor europene:
— cadrul general și procedurile privind formarea,
administrarea, angajarea și utilizarea fondurilor publice, precum
și responsabilitățile instituțiilor publice implicate în procesul
bugetar;
— principiile fiscalității.
3. Impozitul pe profit:
— contribuabili și sfera de cuprindere;
— contribuabili scutiți de la plata impozitului pe profit;
— determinarea profitului impozabil pentru organizațiile
nonprofit;
— determinarea bazei de calcul a impozitului (venituri
supuse impozitării, venituri neimpozabile, cheltuieli efectuate în

scopul realizării de venituri, cheltuieli care se deduc limitat,
cheltuieli nedeductibile);
— rezerve și provizioane fiscale;
— regimul fiscal al cheltuielilor cu dobânzile;
— amortizarea fiscală;
— termene de plată și de declarare a impozitului;
— pierderi fiscale;
— facilități fiscale;
— reguli fiscale privind reorganizările juridice (fuziuni,
divizări, divizări parțiale, schimburi de titluri de participare), în
context transfrontalier;
— reguli fiscale aplicabile dividendelor distribuite de filiale
din state membre ale Uniunii Europene persoanelor juridice
române, societăți-mamă, respectiv sediilor permanente din
România ale persoanelor juridice rezidente în state membre ale
Uniunii Europene (societăți-mamă);
— aspecte fiscale internaționale (sediul permanent;
impunerea persoanelor juridice străine care realizează venituri
din sau în legătură cu proprietăți imobiliare situate în România
sau din vânzarea/cesionarea titlurilor de participare deținute la

MONITORUL OFICIAL AL ROMÂNIEI, PARTEA I, Nr. 92/16.II.2009
o persoană juridică română; creditul fiscal, pierderi fiscale
externe).
4. Impozitul pe veniturile microîntreprinderilor:
— definiția microîntreprinderii;
— condițiile pe care trebuie să le întrunească o
microîntreprindere și procedura de formulare a opțiunii pentru
acest sistem de impunere;
— cota de impozitare;
— determinarea bazei impozabile (veniturile care se scad din
baza impozabilă);
— termenul de plată;
— impunerea asocierilor cu persoanele fizice.
5. Impozitul pe venit:
— contribuabili și sfera de cuprindere;
— categorii de venituri impozabile;
— venituri neimpozabile;
— cote de impozit;
— determinarea bazei de calcul a impozitului pe categorii de
venit;
— plăți anticipate în contul impozitului pe venit;
— obligațiile plătitorilor de venituri și ale contribuabililor;
— venitul net anual impozabil;
— venituri supuse impozitului final cu reținere la sursă;
— termene de plată;
— aspecte fiscale internaționale;
— reguli privind asociațiile fără personalitate juridică.
6. Impozitul pe veniturile obținute din România de
nerezidenți și impozitul pe reprezentanțele firmelor străine
înființate în România:
— contribuabili;
— sfera de cuprindere a impozitului;
— venituri impozabile obținute din România;
— scutiri;
— coroborarea prevederilor Codului fiscal cu cele ale
convențiilor de evitare a dublei impuneri;
— certificatele de atestare a impozitului plătit de nerezidenți;
— impozitul pe reprezentanțe (cuantum, termen de plată și
depunerea declarației fiscale);
— principiile privind impunerea veniturilor din economii
obținute din România de persoanele fizice rezidente în alte state
membre ale Uniunii Europene; definiția beneficiarului efectiv;
definiția agentului plătitor, definiția plății dobânzilor, eliminarea
dublei impuneri în cazul plăților din dobânzi primite de la
rezidenți români din Austria, Luxemburg și Belgia, care au
perioadă de tranziție în ceea ce privește aplicarea schimbului
automat de informații;
— principiile prevăzute în aplicarea reținerii la sursă a
impozitelor asupra redevențelor și dobânzilor primite/plătite între
întreprinderi asociate rezidente în state membre ale Uniunii
Europene; definiția dobânzilor și redevențelor, definiția
întreprinderilor asociate, reguli tranzitorii în aplicarea
prevederilor legate de impunere a redevențelor și dobânzilor la
întreprinderile asociate.
7. Impozitul pe proprietate și taxele locale:
— baza de impozitare;
— contribuabili;
— mod de calcul;
— termene de plată;
— reduceri și scutiri;
— modul de declarare a proprietăților.
8. Taxa pe valoarea adăugată:
— sfera de aplicare;
— persoane impozabile;
— operațiuni cuprinse în sfera de aplicare a taxei pe valoarea
adăugată;
— locul operațiunilor cuprinse în sfera de aplicare a taxei pe
valoarea adăugată;

11

— faptul generator și exigibilitatea taxei pe valoarea
adăugată;
— baza de impozitare;
— cote de taxă pe valoarea adăugată;
— operațiuni scutite;
— regimul deducerilor;
— persoanele obligate la plata taxei pe valoarea adăugată;
— obligații;
— regimuri speciale pentru: întreprinderi mici, agenții de
turism, bunuri second-hand, opere de artă, obiecte de colecție
și antichități; aurul de investiții; persoanele impozabile nestabilite
în Comunitatea Europeană, care prestează servicii electronice
persoanelor neimpozabile;
— măsuri de simplificare;
— răspunderea pentru plata taxei pe valoarea adăugată;
— dispoziții tranzitorii.
9. Accize:
a) Accize armonizate:
— sfera de aplicare, fapt generator, eliberare pentru consum,
exigibilitate, calculul accizelor;
— regimul de antrepozitare:
— reguli generale;
— autorizarea ca antrepozite fiscale;
— condiții de autorizare;
— obligațiile antrepozitarilor autorizați;
— anularea, revocarea, suspendarea autorizației;
— operatori înregistrați, operatori neînregistrați, reprezentant
fiscal;
— deplasarea și primirea produselor aflate în regim
suspensiv;
— deplasarea intracomunitară a produselor cu accize plătite;
— vânzarea la distanță;
— scutiri de la plata accizelor;
— restituiri;
— sistemul de marcare.
b) Accize nearmonizate:
— sfera de aplicare;
— calculul accizelor;
— plătitori;
— scutiri.
10. Taxele vamale:
— tariful vamal și clasificarea tarifară a mărfurilor;
— originea mărfurilor (originea nepreferențială și originea
preferențială);
— regimuri suspensive și regimuri vamale economice
(tranzit, antrepozitare vamală, perfecționare activă, transformare
sub control vamal, admitere temporară, perfecționare pasivă);
— datoria vamală (garantarea cuantumului datoriei vamale,
nașterea datoriei vamale, stingerea datoriei vamale,
rambursarea și remiterea drepturilor);
— categorii de bunuri scutite de la plata datoriei vamale.
11. Contabilitate:
— obligațiile ce revin, potrivit legii, persoanelor juridice, pe
linia organizării și conducerii contabilității;
— contabilitatea activelor, datoriilor și a capitalurilor proprii;
— contabilitatea veniturilor, cheltuielilor și a rezultatului
exercițiului financiar;
— forma și conținutul situațiilor financiare anuale.
12. Sancțiuni și căi de contestare:
— sancționarea contravențiilor la legislația fiscală;
— contestarea sancțiunilor aplicate de organul fiscal, precum
și a deciziilor de impunere.
13. Aspecte privind procedura fiscală:
— principii generale de conduită în administrarea impozitelor,
taxelor, contribuțiilor și a altor sume datorate bugetului general
consolidat;
— creditori fiscali, debitori, plătitori ai obligațiilor fiscale;

12

MONITORUL OFICIAL AL ROMÂNIEI, PARTEA I, Nr. 92/16.II.2009

— domiciliul fiscal;
— competența organului fiscal, actele emise de organele
fiscale, administrarea și aprecierea probelor;
— înregistrarea fiscală a plătitorilor de impozite, taxe și
contribuții;
— obligația de a depune declarații fiscale, conținutul
declarației fiscale, termene de declarare, corectarea declarațiilor
fiscale și sancțiuni pentru nedepunerea acestora;
— procedura de stabilire a impozitelor și taxelor;
— procedura de colectare a creanțelor fiscale;
— soluționarea contestațiilor formulate împotriva actelor
administrative fiscale;
— inspecția fiscală;

— stabilirea prețului de piață al tranzacțiilor între persoane
afiliate;
— acordul de preț în avans și soluția fiscală individuală
anticipată;
— procedura de începere, derulare și finalizare a inspecției
fiscale;
— stabilirea condițiilor și declararea contribuabililor inactivi;
— termene de prescripție;
— stingerea creanțelor fiscale prin executare silită și prin alte
modalități;
— recuperarea în România a unor creanțe stabilite într-un
alt stat membru al Uniunii Europene;
— contravenții și sancțiuni prevăzute de Codul de procedură
fiscală.

BIBLIOGRAFIE

1. Legea nr. 571/2003 privind Codul fiscal, cu modificările și
completările ulterioare;
2. Legea nr. 500/2002 privind finanțele publice, cu
modificările ulterioare;
3. Legea nr. 273/2006 privind finanțele publice locale, cu
modificările și completările ulterioare;
4. Legea contabilității nr. 82/1991, republicată;
5. Legea nr. 241/2005 pentru prevenirea și combaterea
evaziunii fiscale;
6. Legea nr. 31/1990 privind societățile comerciale,
republicată, cu modificările și completările ulterioare;
7. Legea nr. 26/1990 privind Registrul comerțului,
republicată, cu modificările și completările ulterioare;
8. Legea nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea fiscală
a acestora, precum și la autorizarea funcționării persoanelor
juridice, cu modificările și completările ulterioare;
9. Legea nr. 134/2007 pentru ratificarea unor convenții și
acorduri privind impunerea veniturilor din economii și schimbul
automat de informații referitoare la astfel de venituri;
10. Legea nr. 252/2003 privind registrul unic de control;
11. Regulamentul (CEE) nr. 2.913/1992 al Consiliului din
12 octombrie 1992 de instituire a Codului Vamal Comunitar, cu
modificările ulterioare;
12. Regulamentul (CEE) nr. 2.454/1993 al Comisiei din 2 iulie
1993 privind dispozițiile de aplicare a Regulamentului (CEE)
nr. 2.913/1992 al Consiliului din 12 octombrie 1992 de instituire
a Codului Vamal Comunitar, cu modificările ulterioare;
13. Codul civil, cu modificările și completările ulterioare;
14. Codul comercial, cu modificările și completările ulterioare;
15. Decretul nr. 31/1954 privitor la persoanele fizice și
persoanele juridice;
16. Ordonanța de urgență a Guvernului nr. 44/2008 privind
desfășurarea activităților economice de către persoanele fizice
autorizate, întreprinderile individuale și întreprinderile familiale;
17. Ordonanța de urgență a Guvernului nr. 28/2008 pentru
modificarea și completarea Legii nr. 273/2006 privind finanțele
publice locale, aprobată prin Legea nr. 206/2008;
18. Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare;
19. Ordonanța Guvernului nr. 86/2003 privind unele
reglementări în domeniul financiar, aprobată cu modificări și
completări prin Legea nr. 609/2003, cu modificările ulterioare;

20. Ordonanța Guvernului nr. 26/2000 cu privire la asociații
și fundații, aprobată cu modificări și completări prin Legea
nr. 246/2005, cu modificările ulterioare;
21. Ordonanța Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare*);
22. Hotărârea Guvernului nr. 44/2004 pentru aprobarea
Normelor metodologice de aplicare a Legii nr. 571/2003 privind
Codul fiscal, cu modificările și completările ulterioare;
23. Hotărârea Guvernului nr. 1.050/2004 pentru aprobarea
Normelor metodologice de aplicare a Ordonanței Guvernului
nr. 92/2003 privind Codul de procedură fiscală;
24. Hotărârea Guvernului nr. 529/2007 pentru aprobarea
Procedurii de emitere a soluției fiscale individuale anticipate și a
acordului de preț în avans;
25. Ordinul ministrului economiei și finanțelor nr. 125/2008
privind depunerea declarațiilor fiscale cu codificarea informațiilor
prin cod de bare;
26. Ordinul ministrului finanțelor publice nr. 864/2005 pentru
aprobarea Procedurii privind regimul de declarare derogatoriu;
27. Ordinul ministrului finanțelor publice nr. 1.346/2006
privind aprobarea Procedurii de atribuire a codului de
înregistrare fiscală pentru persoanele fizice care desfășoară
activități economice în mod independent sau exercită profesii
libere, a Procedurii de modificare a domiciliului fiscal pentru
asocierile și alte entități fără personalitate juridică, precum și a
modelului unor formulare;
28. Ordinul ministrului finanțelor nr. 1.798/1998 pentru
aprobarea formularisticii referitoare la aplicarea convențiilor de
evitare a dublei impuneri și stabilirea competențelor privind
semnarea acestor formulare, cu modificările și completările
ulterioare;
29. Ordinul ministrului finanțelor publice nr. 94/2006 privind
aprobarea modelului și conținutului formularelor și a
instrucțiunilor de completare a acestora în vederea îndeplinirii
procedurii de comunicare a actelor administrative fiscale prin
publicitate;
30. Ordinul ministrului finanțelor publice nr. 1.329/2004
pentru aprobarea modelului și conținutului formularului
ăDeclarație privind sediile secundare”;
31. Ordinul ministrului finanțelor publice nr. 262/2007 pentru
aprobarea formularelor de înregistrare fiscală a contribuabililor,
cu modificările ulterioare;

*) A se vedea și rectificarea din Monitorul Oficial al României, Partea I, nr. 584 din 18 septembrie 2001.

MONITORUL OFICIAL AL ROMÂNIEI, PARTEA I, Nr. 92/16.II.2009
32. Ordinul ministrului economiei și finanțelor nr. 419/2007
pentru aprobarea procedurii de schimbare a sediului social,
precum și pentru aprobarea formularului ăDecizie de înregistrare
a sediului social și a domiciliului fiscal”;
33. Ordinul președintelui Agenției Naționale de Administrare
Fiscală nr. 101/2008 privind aprobarea modelului și conținutului
formularelor utilizate pentru declararea impozitelor, taxelor și
contribuțiilor cu regim de stabilire prin autoimpunere sau reținere
la sursă, cu modificările și completările ulterioare;
34. Ordinul ministrului economiei și finanțelor nr. 2.371/2007
pentru aprobarea modelului și conținutului unor formulare
prevăzute la titlul III din Legea nr. 571/2003 privind Codul fiscal,
cu modificările și completările ulterioare;
35. Ordinul ministrului economiei și finanțelor nr. 2.293/2007
pentru aprobarea modelului și conținutului fișei fiscale privind
impozitul pe veniturile din salarii;
36. Ordinul președintelui Agenției Naționale de Administrare
Fiscală nr. 2.333/2007 pentru aprobarea Procedurii privind
declararea și stabilirea impozitului pe veniturile din cedarea
folosinței bunurilor realizate din derularea unui număr mai mare
de 5 contracte de închiriere/subînchiriere;
37. Ordinul ministrului economiei și finanțelor nr. 2.410/2007
privind aspecte de natură contabilă și fiscală referitoare la
practicienii în insolvență, persoane fizice sau juridice, care își
desfășoară activitatea în conformitate cu prevederile Ordonanței
de urgență a Guvenului nr. 86/2006 privind organizarea activității
practicienilor în insolvență;
38. Ordinul ministrului economiei și finanțelor și al ministrului
justiției nr. 1.706/1.889/C/2008 privind aprobarea procedurilor
de stabilire, plată și rectificare a impozitului pe veniturile din
transferul proprietăților imobiliare din patrimoniul personal și a
modelului și conținutului unor formulare prevăzute la titlul III din
Legea nr. 571/2003 privind Codul fiscal, cu modificările și
completările ulterioare;
39. Ordinul ministrului economiei și finanțelor nr. 2.025/2008
privind aprobarea Procedurii pentru acordarea deducerii
reprezentând cheltuieli pentru economisire în sistem colectiv
pentru domeniul locativ și restituirea cheltuielilor efectuate cu
bursele private;
40. Ordinul ministrului economiei și finanțelor nr. 273/2007
pentru aprobarea modelului și conținutului formularului
ăCertificat de atestare a calității de persoană impozabilă
înregistrată în scopuri de TVA”;
41. Ordinul ministrului finanțelor publice nr. 2.224/2006
pentru aprobarea unor proceduri privind înregistrarea și
gestiunea persoanelor impozabile înregistrate în scopuri de
TVA;
42. Ordinul ministrului economiei și finanțelor nr. 1.857/2007
privind aprobarea Metodologiei de soluționare a deconturilor cu
sume negative de taxă pe valoarea adăugată cu opțiune de
rambursare*);
43. Ordinul ministrului economiei și finanțelor nr. 179/2007
pentru aprobarea Instrucțiunilor de corectare a erorilor materiale
din deconturile de taxă pe valoarea adăugată;
44. Ordinul ministrului finanțelor publice nr. 2.216/2006
pentru aprobarea Instrucțiunilor pentru aplicarea măsurilor de
simplificare cu privire la transferuri și achiziții intracomunitare
asimilate prevăzute la art. 128 alin. (10) și art. 1301 alin. (2)
lit. a) din Legea nr. 571/2003 privind Codul fiscal, cu modificările
și completările ulterioare;
45. Ordinul ministrului economiei și finanțelor nr. 1.372/2008
privind organizarea evidenței în scopul taxei pe valoarea

13

adăugată, conform art. 156 din Legea nr. 571/2003 privind Codul
fiscal;
46. Ordinul ministrului finanțelor publice nr. 2.218/2006
privind aprobarea Normelor de aplicare a scutirilor de taxă pe
valoarea adăugată pentru traficul internațional de bunuri,
prevăzute la art. 144 alin. (1) din Legea nr. 571/2003 privind
Codul fiscal, cu modificările ulterioare, cu modificările și
completările ulterioare;
47. Ordinul ministrului finanțelor publice nr. 2.219/2006
pentru aprobarea Normelor privind stabilirea procedurii și a
condițiilor de autorizare a antrepozitului de taxă pe valoarea
adăugată, prevăzut la art. 144 alin. (1) lit. a) pct. 8 din Legea
nr. 571/2003 privind Codul fiscal, cu modificările și completările
ulterioare;
48. Ordinul ministrului finanțelor publice nr. 2.220/2006
pentru aprobarea Normelor privind scutirea de la plata taxei pe
valoarea adăugată și a accizelor pentru importurile definitive ale
anumitor bunuri, prevăzută la art. 142 alin. (1) lit. d) și art. 199
alin. (3) din Legea nr. 571/2003 privind Codul fiscal, cu
modificările și completările ulterioare;
49. Ordinul ministrului finanțelor publice nr. 2.222/2006
privind aprobarea Instrucțiunilor de aplicare a scutirii de taxă pe
valoarea adăugată pentru operațiunile prevăzute la art. 143
alin. (1) lit. a)—i), art. 143 alin. (2) și art. 144 1 din Legea
nr. 571/2003 privind Codul fiscal, cu modificările și completările
ulterioare, cu modificările ulterioare;
50. Ordinul ministrului finanțelor publice nr. 257/2007 privind
Procedura
pentru
aprobarea
perioadei
fiscale
semestriale/anuale pentru persoanele impozabile înregistrate în
scopuri de TVA;
51. Ordinul ministrului finanțelor publice nr. 523/2007 pentru
aprobarea Procedurii de soluționare a cererilor de rambursare a
taxei pe valoarea adăugată către persoane impozabile
neînregistrate și care nu sunt obligate să se înregistreze în
scopuri de TVA în România, stabilite în alt stat membru al
Uniunii Europene;
52. Ordinul ministrului finanțelor publice nr. 530/2007 pentru
aprobarea Procedurii de soluționare a cererilor de rambursare a
taxei pe valoarea adăugată către persoane impozabile
neînregistrate și care nu sunt obligate să se înregistreze în
scopuri de TVA în România, stabilite în afara Comunității;
53. Ordinul ministrului finanțelor publice nr. 500/2007 pentru
aprobarea Normelor privind procedura de acordare a
certificatului de amânare de la plata în vamă a taxei pe valoarea
adăugată și de eliberare a garanției pentru importurile de bunuri,
cu modificările ulterioare;
54. Ordinul ministrului economiei și finanțelor nr. 1.692/2007
pentru aprobarea Normelor privind restituirea taxei pe valoarea
adaugată cumpărătorilor, persoane fizice, care nu sunt stabiliți
în Comunitatea Europeană;
55. Ordinul președintelui Agenției Naționale de Administrare
Fiscală nr. 3/2007 privind Procedura de solicitare a certificatului
de înregistrare în scopuri de TVA pentru comercianții care se
înregistrează în scopuri de TVA de la înființare;
56. Ordinul președintelui Agenției Naționale de Administrare
Fiscală nr. 1.429/2007 pentru aprobarea competenței de
administrare a unor categorii de contribuabili de către Direcția
Generală a Finanțelor Publice a Municipiului București;
57. Ordinul ministrului finanțelor publice nr. 110/2007 privind
aprobarea Procedurii de gestionare a documentelor
administrative de însoțire, întocmite în cazul deplasării
produselor accizabile în regim suspensiv, cu modificările și
completările ulterioare;

*) A se vedea și rectificarea din Monitorul Oficial al României, Partea I, nr. 849 din 11 decembrie 2007.

14

MONITORUL OFICIAL AL ROMÂNIEI, PARTEA I, Nr. 92/16.II.2009

58. Ordinul ministrului economiei și finanțelor nr. 420/2007
privind aprobarea Procedurii de restituire a accizelor plătite de
către utilizatorii produselor supuse accizelor armonizate, pentru
care se acordă scutire indirectă;
59. Ordinul ministrului finanțelor publice nr. 2.157/2006
privind organizarea activității de administrare a contribuabililor
nerezidenți care nu au pe teritoriul României un sediu
permanent;
60. Ordinul președintelui Agenției Naționale de Administrare
Fiscală nr. 526/2004 privind procedura de modificare din oficiu
a domiciliului fiscal al contribuabilului;
61. Ordinul președintelui Agenției Naționale de Administrare
Fiscală nr. 519/2005 privind aprobarea Instrucțiunilor pentru
aplicarea titlului IX din Ordonanța Guvernului nr. 92/2003 privind
Codul de procedură fiscală, republicată;
62. Reglementările contabile conforme cu Directiva a IV-a
a Comunităților Economice Europene, parte componentă a
reglementărilor contabile conforme cu directivele europene,
aprobate prin Ordinul ministrului finanțelor publice nr. 1.752/2005,
cu modificările și completările ulterioare;
63. Ordinul ministrului economiei și finanțelor nr. 3.512/2008
privind documentele financiar-contabile;
64. Ordinul ministrului economiei și finanțelor nr. 858/2008
privind depunerea declarațiilor fiscale prin mijloace electronice
de transmitere la distanță;
65. Ordinul președintelui Agenției Naționale de Administrare
Fiscală nr. 2.250/2007 privind aprobarea Procedurii de
soluționare a cererilor de restituire a taxei pe valoarea adăugată
depuse în condițiile titlului VI ăTaxa pe valoarea adăugată” din
Legea nr. 571/2003 privind Codul fiscal, cu modificările și
completările ulterioare;
66. Ordinul ministrului finanțelor publice nr. 2.226/2006
privind utilizarea unor formulare financiar-contabile de către
persoanele prevăzute la art. 1 din Legea contabilității nr. 82/1991,
republicată;
67. Ordinul ministrului finanțelor publice nr. 172/2006 privind
încadrarea produselor în categoria material lemnos pentru care
se aplică taxare inversă, cu modificările ulterioare;
68. Ordinul ministrului economiei și finanțelor nr. 1.823/2007
pentru aprobarea Instrucțiunilor de aplicare a măsurilor de
simplificare în domeniul taxei pe valoarea adăugată privind
operațiunile pluripartite din Comunitate, legate de lucrări asupra
bunurilor mobile corporale, și a Instrucțiunilor de aplicare a
măsurilor de simplificare în domeniul taxei pe valoarea adăugată
privind retururile de bunuri în spațiul comunitar și tratamentul
fiscal al reparațiilor efectuate în perioada de garanție și
postgaranție;
69. Ordinul ministrului economiei și finanțelor nr. 2.067/2007
pentru aprobarea Normelor privind aplicarea scutirii de taxă pe
valoarea adăugată prevăzute la art. 143 alin. (1) lit. j), k), l) și
m) din Legea nr. 571/2003 privind Codul fiscal, cu modificările și
completările ulterioare, și la art. X și XI din Acordul dintre
România și Statele Unite ale Americii privind statutul forțelor
Statelor Unite ale Americii în România, semnat la Washington la
30 octombrie 2001, ratificat prin Legea nr. 260/2002;
70. Ordinul ministrului economiei și finanțelor nr. 2.180/2007
privind aprobarea Procedurii de autorizare pentru a importa
bunuri în regim de scutire de la plata taxei pe valoarea adăugată
a organismelor prevăzute la art. 48, 56 și la art. 64 lit. c) din
Normele privind scutirea de la plata taxei pe valoarea adăugată
și a accizelor pentru importurile definitive ale anumitor bunuri,
prevăzută la art. 142 alin. (1) lit. d) și art. 199 alin. (3) din Legea
nr. 571/2003 privind Codul fiscal, aprobate prin Ordinul
ministrului finanțelor publice nr. 2.220/2006;
71. Ordinul ministrului economiei și finanțelor nr. 227/2008
privind indicele de inflație utilizat pentru actualizarea plăților
anticipate în contul impozitului pe profit anual;

72. Ordinul ministrului finanțelor publice nr. 1.304/2004
privind modelul și conținutul formularelor și documentelor
utilizate în activitatea de inspecție fiscală, cu modificările și
completările ulterioare;
73. Ordinul ministrului finanțelor publice nr. 972/2006 privind
aprobarea formularului ăDecizia de impunere privind obligațiile
fiscale suplimentare de plată stabilite de inspecția fiscală”, cu
modificările ulterioare;
74. Ordinul ministrului economiei și finanțelor nr. 1.046/2007
pentru modificarea unor ordine ale ministrului economiei și
finanțelor (modifică Ordinul ministrului finanțelor publice
nr. 972/2006);
75. Ordinul ministrului finanțelor publice nr. 1.267/2006
pentru aprobarea formularului ”Decizie privind nemodificarea
bazei de impunere”, cu modificările și completările ulterioare;
76. Ordinul ministrului finanțelor publice nr. 1.939/2004
pentru aprobarea formularului ăDispoziție privind măsurile
stabilite de organele de inspecție fiscală”, cod 14.13.27.18;
77. Ordinul președintelui Agenției Naționale de Administrare
Fiscală nr. 708/2006 privind condițiile și modalitățile de
suspendare a inspecției fiscale, cu modificările și completările
ulterioare;
78. Ordinul președintelui Agenției Naționale de Administrare
Fiscală nr. 1.181/2007 privind modelul și conținutul Raportului
de inspecție fiscală;
79. Ordinul președintelui Agenției Naționale de Administrare
Fiscală nr. 575/2006 privind stabilirea condițiilor și declararea
contribuabililor inactivi, cu modificările și completările ulterioare;
80. Ordinul președintelui Agenției Naționale de Administrare
Fiscală nr. 2.310/2007 privind procedura de înregistrare a
contractelor încheiate între persoane juridice române și
persoane juridice străine sau persoane fizice nerezidente;
81. Ordinul președintelui Agenției Naționale de Administrare
Fiscală nr. 1.746/2008 pentru aprobarea modelului și
conținutului formularului (300) ăDecont de taxă pe valoarea
adăugată”;
82. Ordinul președintelui Agenției Naționale de Administrare
Fiscală nr. 1.498/2008 pentru aprobarea modelului și
conținutului formularului (301) ăDecont special de taxă pe
valoarea adăugată”;
83. Ordinul președintelui Agenției Naționale de Administrare
Fiscală nr. 552/2008 pentru aprobarea modelului și conținutului
formularului ăDeclarație recapitulativă privind livrările/achizițiile
intracomunitare de bunuri”;
84. Ordinul președintelui Agenției Naționale de Administrare
Fiscală nr. 222/2008 privind conținutul dosarului prețurilor de
transfer (liniile directoare privind prețurile de transfer emise de
Organizația pentru Cooperare și Dezvoltare Economică și Codul
de conduită privind documentația prețurilor de transfer, publicat
în Jurnalul Oficial al Uniunii Europene nr. C176/1 din 28 iulie
2006).
85. Ordinul președintelui Agenției Naționale de Administrare
Fiscală nr. 1.815/2008 pentru aprobarea modelului și
conținutului unor formulare prevăzute la titlul III din Legea
nr. 571/2003 privind Codul fiscal;
86. Ordinul președintelui Agenției Naționale de Administrare
Fiscală nr. 819/2008 pentru aprobarea Procedurii privind
declararea contribuabililor inactivi, cu modificările și completările
ulterioare;
87. Ordinul președintelui Agenției Naționale de Administrare
Fiscală nr. 605/2008 privind aprobarea Procedurii de anulare din
oficiu a înregistrării în scopuri de TVA a persoanelor impozabile
înregistrate în scopuri de TVA, care figurează în lista
contribuabililor inactivi;

15

MONITORUL OFICIAL AL ROMÂNIEI, PARTEA I, Nr. 92/16.II.2009

ANEXA Nr. 2

Nr. de înregistrare/.............

Loc foto

CERERE

de înscriere la examenul pentru atribuirea calității de consultant fiscal — sesiunea ...........................
Subsemnatul(a), ............................................., născut(ă) la data de ......................... în localitatea .....................................,
județul ............................................, legitimat(ă) cu B.I./C.I./pașaport seria ....... nr. ..........., eliberat(ă) de ................................ la data
de ..........................., CNP .................................., cetățenia ...................., domiciliat(ă) în ............................................................,
str. ................................... nr. ....., bl. ....., sc. ....., et. ....., ap. ....., județul/sectorul ......................., telefon fix .............................,
telefon mobil .............................., solicit înscrierea la examenul pentru atribuirea calității de consultant fiscal, organizat de Camera
Consultanților Fiscali, sesiunea ............................ .
Anexez la prezenta cerere curriculum vitae însoțit de următoarele documente, conform art. 5 alin. (2) din Regulamentul
pentru organizarea examenului de atribuire a calității de consultant fiscal, aprobat prin Hotărârea Consiliului Superior al Camerei
Consultanților Fiscali nr. 4/2007:
— B.I./C.I./pașaport, în copie;
— diploma de studii superioare (profil economic), sesiunea ........., seria ........ nr. ........, emisă de .............................. la data
de ..............., în copie legalizată;
— carnetul de muncă, seria .............. nr. .............., emis de ...................... la data de ...................., în copie certificată de
angajator sau în copie legalizată;
— certificatul de naștere, seria .............. nr. ............., emis de .................... la data de ................, în copie legalizată, în cazul
schimbării numelui;
— certificatul de căsătorie, seria ............. nr. ............, emis de .................... la data de ................, în copie legalizată, în
cazul schimbării numelui;
— certificatul de cazier judiciar, seria ............ nr. ........, emis de .................... la data de ................, în perioada de
valabilitate;
— certificatul de cazier fiscal, seria ............ nr. ........., emis de .................... la data de ................, în perioada de valabilitate;
— adeverința medicală, seria ........... nr. .............., emisă de ................... la data de ...................;
— 3 fotografii de 2/3 cm.
Declar pe propria răspundere, cunoscând prevederile Codului penal, că am desfășurat activitățile prevăzute la art. 5
alin. (1) lit. b) din Regulamentul pentru organizarea examenului de atribuire a calității de consultant fiscal, astfel:
Unitatea

Activitatea
desfășurată

Perioada
Nr. de luni
de la

Funcția

Observații

până la

Total perioadă:

Data ....................

Semnătura ...........................

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 92/16.II.2009 conține 16 pagini.

Prețul: 3,20 lei

&JUYDGY|324411|
ISSN 1453—4495

