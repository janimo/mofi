PARTEA I

Anul 177 (XXI) — Nr. 82

Miercuri, 11 februarie 2009

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.251 din 25 noiembrie 2008 referitoare la excepția
de neconstituționalitate a prevederilor art. 318 din
Codul de procedură civilă ..........................................

2–3

Decizia nr. 1.252 din 25 noiembrie 2008 referitoare la excepția
de neconstituționalitate a prevederilor art. 921 din
Codul de procedură civilă ..........................................

3–4

Decizia nr. 1.394 din 16 decembrie 2008 referitoare la
excepția de neconstituționalitate a dispozițiilor art. 17
din Legea nr. 146/1997 privind taxele judiciare de
timbru ........................................................................

4–5

DECIZII ALE PRIMULUI-MINISTRU
198.

199.

— Decizie privind constatarea încetării efectelor
actului de numire a doamnei Corina Georgeta Chertes
în funcția de subsecretar de stat la Ministerul
Educației, Cercetării și Inovării ..................................

6

— Decizie privind numirea domnului Iuliu Păcurariu în
funcția de consilier personal în cadrul Cabinetului
Primului-Ministru aflat în structura Cancelariei
Primului-Ministru ........................................................

6

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
3. — Hotărâre pentru aprobarea Normei nr. 3/2009
privind investițiile fondurilor de pensii administrate
privat și organizarea activității de investire ................

7–15

2

MONITORUL OFICIAL AL ROMÂNIEI, PARTEA I, Nr. 82/11.II.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.251
din 25 noiembrie 2008

referitoare la excepția de neconstituționalitate a prevederilor art. 318
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Ion Tiucă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 318 din Codul de procedură civilă, excepție
ridicată de Nicolae Matei și Partidul Social Democrat —
Organizația orășenească Năvodari în Dosarul nr. 2.911/36/2007
al Curții de Apel Constanța — Secția comercială, maritimă și
fluvială, contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 aprilie 2008, pronunțată în Dosarul
nr. 2.911/36/2007, Curtea de Apel Constanța — Secția
comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 318 din Codul de
procedură civilă, excepție ridicată de Nicolae Matei și Partidul
Social Democrat — Organizația orășenească Năvodari.
În motivarea excepției de neconstituționalitate se susține,
în esență, că prevederile de lege criticate contravin, în principal,
dispozițiilor constituționale ale art. 20 și 21, precum și ale art. 6
din Convenția pentru apărarea drepturilor omului și a libertăților
fundamentale, deoarece permit unei persoane să atace pe calea
contestației în anulare o hotărâre judecătorească definitivă și
irevocabilă, care a intrat în puterea lucrului judecat și și-a produs
efectele. În felul acesta se ajunge la reanalizarea fondului
cauzei, ceea ce nu este admisibil într-o cale extraordinară de
atac.
Curtea de Apel Constanța — Secția comercială, maritimă
și fluvială, contencios administrativ și fiscal consideră că
excepția de neconstituționalitate ăeste admisibilă”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
nu contravin dispozițiilor constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 318 din Codul
de procedură civilă, care au următoarea redactare: ăHotărârile
instanțelor de recurs mai pot fi atacate cu contestație când
dezlegarea dată este rezultatul unei greșeli materiale sau când
instanța, respingând recursul sau admițându-l numai în parte, a
omis din greșeală să cerceteze vreunul dintre motivele de
modificare sau de casare.”
Dispozițiile constituționale considerate a fi încălcate sunt cele
ale art. 20 referitoare la tratatele internaționale privind drepturile
omului și ale art. 21 privind accesul liber la justiție. Este invocată
și încălcarea art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că prevederile art. 318 din Codul de procedură civilă au mai fost
supuse controlului de constituționalitate prin raportare la
aceleași dispoziții constituționale și convenționale ca în prezenta
cauză. Astfel, prin Decizia nr. 990 din 6 noiembrie 2007,
publicată în Monitorul Oficial al României, Partea I, nr. 6 din
4 ianuarie 2008, și Decizia nr. 122 din 19 februarie 2008,
publicată în Monitorul Oficial al României, Partea I, nr. 298 din
16 aprilie 2008, Curtea a constatat că acest text de lege este o
normă de procedură pe care legiuitorul este abilitat să o instituie
în temeiul art. 126 alin. (2) din Constituție, cu condiția ca acesta
să nu contravină principiilor consacrate de Legea fundamentală.
Curtea a mai reținut că atât accesul la justiție, cât și folosirea
căilor de atac se exercită în formele și în condițiile procedurale
instituite prin lege. Astfel, chiar dacă recursul este declarat de
partea potrivnică, autorul excepției are dreptul de a-și formula
apărările pe care le consideră necesare.
Considerentele acestor decizii sunt valabile și în cauza de
față, întrucât nu au intervenit elemente noi de natură a
determina o reconsiderare a jurisprudenței Curții.

MONITORUL OFICIAL AL ROMÂNIEI, PARTEA I, Nr. 82/11.II.2009

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 318 din Codul de procedură civilă, excepție ridicată de
Nicolae Matei și Partidul Social Democrat — Organizația orășenească Năvodari în Dosarul nr. 2.911/36/2007 al Curții de Apel
Constanța — Secția comercială, maritimă și fluvială, contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.252
din 25 noiembrie 2008

referitoare la excepția de neconstituționalitate a prevederilor art. 921
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Ion Tiucă
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 921 din Codul de procedură civilă, excepție
ridicată de Societatea Comercială ăApolo SS” — S.R.L. din
Câmpulung în Dosarul nr. 8.963/1/2007 al Înaltei Curți de
Casație și Justiție — Secția de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2008, pronunțată în Dosarul
nr. 8.963/1/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 921 din Codul de procedură civilă, excepție
ridicată de Societatea Comercială ăApolo SS” — S.R.L. din
Câmpulung.
În motivarea excepției de neconstituționalitate se susține,
în esență, că prevederile de lege criticate contravin, în principal,

dispozițiilor constituționale ale art. 21 alin. (3) și ale art. 24
alin. (1), deoarece citarea unei persoane juridice prin afișare nu
îi asigură acesteia posibilitatea de a se apăra.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
nu contravin dispozițiilor constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 921 din Codul
de procedură civilă, care au următoarea redactare:
ăComunicarea citației și a altor acte de procedură nu se poate
realiza prin afișare în cazul persoanelor juridice, precum și al
asociațiilor sau societăților care, potrivit legii, pot sta în judecată,
cu excepția cazurilor în care se refuză primirea sau dacă se
constată lipsa oricărei persoane la sediul acestora.”

4

MONITORUL OFICIAL AL ROMÂNIEI, PARTEA I, Nr. 82/11.II.2009

Dispozițiile constituționale considerate a fi încălcate sunt cele
ale art. 21 alin. (3) privind dreptul la un proces echitabil și la
soluționarea cauzelor într-un termen rezonabil și ale art. 24
alin. (1) privind dreptul la apărare.
Examinând excepția de neconstituționalitate, Curtea reține
că asupra constituționalității prevederilor art. 921 din Codul de
procedură civilă, prin raportare la aceleași dispoziții
constituționale ca și în prezenta cauză, s-a mai pronunțat prin
Decizia nr. 257 din 12 mai 2005, publicată în Monitorul Oficial al
României, Partea I, nr. 524 din 21 iunie 2005, și Decizia nr. 730
din 13 septembrie 2007, publicată în Monitorul Oficial al
României, Partea I, nr. 730 din 29 octombrie 2007.

În aceste decizii Curtea a constatat că ăprin textul de lege
criticat se consacră două excepții de la regula care prevede
interdicția comunicării citației prin afișare. Prima excepție o
constituie situația când se refuză primirea, iar a doua, situația în
care înmânarea citației nu este posibilă ca urmare a lipsei
oricărei persoane de la sediul societății. Prin aceste excepții se
previne posibilitatea tergiversării cauzei datorită unei
permanente lipse de procedură, de natură să afecteze esențial
imperativele caracterului echitabil și termenului rezonabil în
derularea procesului”.
Considerentele acestor decizii sunt valabile și în cauza de
față, întrucât nu au intervenit elemente noi de natură a
determina o reconsiderare a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 921 din Codul de procedură civilă, excepție ridicată de
Societatea Comercială ăApolo SS” — S.R.L. din Câmpulung în Dosarul nr. 8.963/1/2007 al Înaltei Curți de Casație și Justiție —
Secția de contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.394
din 16 decembrie 2008

referitoare la excepția de neconstituționalitate a dispozițiilor art. 17 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 17 din Legea nr. 146/1997 privind taxele
judiciare de timbru, excepție ridicată de Societatea Comercială
Vidu — S.R.L. din Timișoara în Dosarul nr. 9.049/30/2007 al
Curții de Apel Timișoara — Secția comercială.
La apelul nominal lipsesc părțile, față de care procedura de
citare a fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 28 august 2008, pronunțată în Dosarul
nr. 9.049/30/2007, Curtea de Apel Timișoara — Secția
comercială a sesizat Curtea Constituțională pentru
soluționarea excepției de neconstituționalitate a art. 17 din
Legea nr. 146/1997 privind taxele judiciare de timbru,
excepție ridicată de Societatea Comercială Vidu — S.R.L. din
Timișoara.
În motivarea excepției de neconstituționalitate autorul
susține că dispozițiile art. 17 din Legea nr. 146/1997 creează
discriminări, sub aspectul regimului juridic al plății taxelor de
timbru, între persoanele de drept privat și autoritățile statului,
atunci când obiectul litigiilor deduse judecății îl constituie drepturi
și obligații legate de bunuri aflate în proprietatea privată a
acestor autorități. Or, în condițiile în care prevederile art. 44

MONITORUL OFICIAL AL ROMÂNIEI, PARTEA I, Nr. 82/11.II.2009
alin. (2) din Constituție garantează și ocrotesc în mod egal
proprietatea privată, indiferent de titular, tratamentul juridic diferit
reglementat prin legea taxelor de timbru nesocotește dreptul de
proprietate privată al persoanei de drept privat, atunci când
instituie în sarcina sa obligația de a plăti taxa judiciară de timbru,
în vreme ce autoritatea statului este scutită.
Curtea de Apel Timișoara — Secția comercială apreciază
excepția de neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul
Poporului
arată
că
excepția
de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 17 din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, cu modificările și completările
ulterioare, texte de lege care au următorul conținut: ăSunt scutite
de taxa judiciară de timbru cererile și acțiunile, inclusiv căile de
atac formulate, potrivit legii, de Senat, Camera Deputaților,
Președinția
României,
Guvernul
României,
Curtea
Constituțională, Curtea de Conturi, Consiliul Legislativ, Avocatul
Poporului, de Ministerul Public și de Ministerul Finanțelor,
indiferent de obiectul acestora, precum și cele formulate de alte
instituții publice, indiferent de calitatea procesuală a acestora,
când au ca obiect venituri publice.”

5

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (2) referitoare la garantarea proprietății
private în mod egal, indiferent de titular.
Examinând excepția de neconstituționalitate, Curtea
constată că s-a pronunțat asupra excepției de
neconstituționalitate a dispozițiilor de lege criticate prin
numeroase decizii, de exemplu Decizia nr. 846 din 28 noiembrie
2006, publicată în Monitorul Oficial al României, Partea I, nr. 37
din 18 ianuarie 2007. Cu acel prilej, Curtea a arătat că ăscutirea
autorităților publice vizate de textele criticate de taxele judiciare
de timbru este justificată, în mod obiectiv și rațional, de faptul
că autoritățile respective — creditori bugetari — sunt finanțate
de la bugetul de stat pentru a putea funcționa, iar taxele
respective se fac venit tot la bugetul de stat, astfel că ar fi absurd
ca autoritățile în cauză să fie obligate (formal) să plătească din
buget o taxă care revine aceluiași buget”. Curtea a statuat că
principiul egalității prevăzut de Constituție pentru cetățeni nu
poate ca, prin extensie, să primească semnificația unei egalități
între cetățeni și autoritățile publice. Așa cum rezultă din
dispozițiile constituționale ale art. 16, cetățenii se bucură de
drepturile prevăzute în Constituție și în legi, fiind egali în fața
acestora și a autorităților publice, în timp ce autoritățile publice
exercită atribuțiile ce le sunt stabilite de lege, potrivit
competenței lor, în realizarea funcțiilor pentru care sunt create.
Așa fiind, instituirea unor excepții de la regula generală a
plății taxelor judiciare de timbru (scutiri de la plata taxei) nu
constituie o încălcare a dispozițiilor art. 44 alin. (2) din
Constituție, care consacră aplicabilitatea principiului egalității în
materia garanției constituționale a dreptului de proprietate
privată. Plata unor taxe sau impozite reprezintă o obligație
constituțională a cetățenilor, prevăzută în art. 56 alin. (1) din
Legea fundamentală, în conformitate cu care aceștia au
obligația să contribuie, prin impozite și prin taxe, la cheltuielile
publice. Or, potrivit art. 139 alin. (1) din Constituție, impozitele,
taxele și orice alte venituri ale bugetului de stat și ale bugetului
asigurărilor sociale de stat se stabilesc numai prin lege, fiind
așadar la latitudinea legiuitorului să stabilească scutiri de taxe
sau impozite având în vedere situații diferite, fără ca prin
aceasta să se aducă atingere principiului egalității în drepturi și,
indirect, dreptului de proprietate privată.
Întrucât nu au intervenit elemente noi, de natură a
reconsidera jurisprudența Curții Constituționale, soluția și
considerentele acestei decizii își mențin valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 17 din Legea nr. 146/1997 privind taxele judiciare de timbru,
excepție ridicată de Societatea Comercială Vidu — S.R.L. din Timișoara în Dosarul nr. 9.049/30/2007 al Curții de Apel Timișoara —
Secția comercială.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 82/11.II.2009

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind constatarea încetării efectelor actului de numire
a doamnei Corina Georgeta Chertes în funcția de subsecretar
de stat la Ministerul Educației, Cercetării și Inovării
Având în vedere faptul că prin Hotărârea Guvernului nr. 51/2009 privind
organizarea și funcționarea Ministerului Educației, Cercetării și Inovării a fost
aprobată structura organizatorică a Ministerului Educației, Cercetării și Inovării, în
care nu se mai regăsește funcția de subsecretar de stat,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Se constată încetarea, începând cu data de 3 februarie 2009,
a efectelor actului de numire a doamnei Corina Georgeta Chertes în funcția de
subsecretar de stat la Ministerul Educației, Cercetării și Inovării.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 10 februarie 2009.
Nr. 198.

GUVERNUL ROMÂNIEI
PRIMUL-MINISTRU

DECIZIE
privind numirea domnului Iuliu Păcurariu în funcția
de consilier personal în cadrul Cabinetului Primului-Ministru
aflat în structura Cancelariei Primului-Ministru
În temeiul prevederilor art. 15 lit. c) și ale art. 19 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii, domnul
Iuliu Păcurariu se numește în funcția de consilier personal în cadrul Cabinetului
Primului-Ministru aflat în structura Cancelariei Primului-Ministru.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 10 februarie 2009.
Nr. 199.

MONITORUL OFICIAL AL ROMÂNIEI, PARTEA I, Nr. 82/11.II.2009

7

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
COMISIA DE SUPRAVEGHERE A SISTEMULUI DE PENSII PRIVATE

HOTĂRÂRE
pentru aprobarea Normei nr. 3/2009 privind investițiile fondurilor de pensii administrate privat
și organizarea activității de investire
În temeiul dispozițiilor art. 16, art. 23 lit. f) și ale art. 24 lit. b) din Ordonanța de urgență a Guvernului nr. 50/2005 privind
înființarea, organizarea și funcționarea Comisiei de Supraveghere a Sistemului de Pensii Private, aprobată cu modificări și
completări prin Legea nr. 313/2005,
conform Hotărârii Parlamentului României nr. 24/2006 privind numirea președintelui, a vicepreședintelui și a celorlalți
membri ai Consiliului Comisiei de Supraveghere a Sistemului de Pensii Private,
având în vedere dispozițiile art. 25 alin. (1) lit. i) și ale art. 28 alin. (1) lit. e) și alin. (2) lit. f) din Legea nr. 411/2004 privind
fondurile de pensii administrate privat, republicată, cu modificările și completările ulterioare,
în baza hotărârii luate în ședința Consiliului Comisiei de Supraveghere a Sistemului de Pensii Private din data de
28 ianuarie 2009,
Comisia de Supraveghere a Sistemului de Pensii Private emite următoarea hotărâre:
Art. 1. — Se aprobă Norma nr. 3/2009 privind investițiile
fondurilor de pensii administrate privat și organizarea activității
de investire, prevăzută în anexa care face parte integrantă din
prezenta hotărâre.
Art. 2. — Prezenta hotărâre și norma menționată la art. 1 se
publică în Monitorul Oficial al României, Partea I, și pe site-ul

Comisiei de Supraveghere a Sistemului de Pensii Private
(www.csspp.ro).
Art. 3. — Direcția secretariat, directorul general și Direcția
reglementare vor urmări ducerea la îndeplinire a prevederilor
prezentei hotărâri.

Președintele Comisiei de Supraveghere a Sistemului de Pensii Private,
Mircea Oancea
București, 28 ianuarie 2009.
Nr. 3.
ANEXĂ

N O R M A Nr. 3/2009
privind investițiile fondurilor de pensii administrate privat și organizarea activității de investire
În temeiul dispozițiilor art. 16, art. 23 lit. f) și ale art. 24 lit. b) din Ordonanța de urgență a Guvernului nr. 50/2005 privind
înființarea, organizarea și funcționarea Comisiei de Supraveghere a Sistemului de Pensii Private, aprobată cu modificări și
completări prin Legea nr. 313/2005,
având în vedere prevederile art. 25 alin. (1) lit. i) și ale art. 28 alin. (1) lit. e) și alin. (2) lit. f) din Legea nr. 411/2004 privind
fondurile de pensii administrate privat, republicată, cu modificările și completările ulterioare, denumită în continuare Lege,
Comisia de Supraveghere a Sistemului de Pensii Private, denumită în continuare Comisie, emite prezenta normă.
CAPITOLUL I
Dispoziții generale
Art. 1. — Prezenta normă stabilește atribuțiile și obligațiile
administratorului de pensii administrate privat cu privire la
activitatea de investire, investițiile fondului de pensii administrat
privat, procedura de încadrare în grade de risc a fondurilor de
pensii administrate privat, precum și decizia de investire,
atribuțiile persoanei responsabile cu activitatea de investire a
activelor fondurilor de pensii private și autorizarea acesteia.
Art. 2. — (1) Termenii și expresiile utilizate în prezenta normă
au semnificațiile prevăzute la art. 2 din Lege și în Legea
nr. 297/2004 privind piața de capital, cu modificările și
completările ulterioare.
(2) De asemenea, termenii de mai jos au următoarele
semnificații:

a) instrumente cu risc scăzut (IRS) — instrumentele cu venit
fix, respectiv:
(i) titluri de stat;
(ii) obligațiuni emise de organisme străine neguvernamentale;
(iii) alte instrumente financiare având garanția explicită și
integrală a statului;
b) conducători — membrii consiliului de administrație și
directorii administratorului ori, după caz, membrii consiliului de
supraveghere și ai directoratului;
c) abatere pasivă de la limitele investiționale — depășirea ori
scăderea față de limitele investiționale, apărută fără ca
administratorul să cumpere sau să vândă instrumentele
financiare respective;
d) grup — un grup de entități, format dintr-o societate-mamă,
filialele sale și entitățile în care societatea-mamă sau filialele
sale dețin o participație, precum și un grup de entități legate între

8

MONITORUL OFICIAL AL ROMÂNIEI, PARTEA I, Nr. 82/11.II.2009

ele printr-o relație, alta decât cea dintre o societate-mamă și o
filială, respectiv o relație în următorul sens:
(i) o entitate sau mai multe entități sunt conduse pe o
bază unică, în virtutea unui contract încheiat cu acea
entitate ori a prevederilor din statutul sau actul
constitutiv al acelor entități;
(ii) organele de administrare, de conducere sau de
supraveghere ale uneia sau mai multor entități sunt
formate din aceleași persoane reprezentând
majoritatea decizională, aflate în funcție în cursul
exercițiului financiar și până la întocmirea situațiilor
financiare consolidate;
e) investment grade — ratingul de performanță acordat
emitenților de valori mobiliare de către agențiile de evaluare
specializate;
f) persoană relevantă în raport cu administratorul — se
înțelege oricare dintre următoarele persoane:
(i) un director, conducător sau echivalent al
administratorului;
(ii) un angajat (salariat) al administratorului, precum și
orice altă persoană fizică ce își oferă serviciile la
dispoziția și sub controlul administratorului și care este
implicată în desfășurarea de către administrator a
activității de administrare a fondului de pensii;
(iii) persoană fizică/juridică direct implicată în furnizarea
serviciilor către administrator în baza unui contract de
externalizare;
g) persoană responsabilă cu investirea — persoana cu
atribuții de coordonare/conducere a direcției de investiții;
h) private equity — acțiuni la companii private care nu sunt
listate pe piețe reglementate;
i) rating — evaluarea făcută de o agenție specializată asupra
riscurilor asociate unui emitent, unei obligațiuni sau unui alt titlu
de creanță, pe parcursul vieții instrumentului financiar evaluat;
j) societate-mamă — o entitate care se află în una dintre
următoarele situații:
(i) are majoritatea drepturilor de vot într-o altă entitate,
denumită filială;
(ii) are dreptul de a numi sau de a înlocui majoritatea
membrilor organelor de administrare, de conducere
sau de supraveghere ale altei entități, denumită filială,
și este în același timp acționar/asociat sau membru al
acelei entități;
(iii) are dreptul de a exercita o influență dominantă asupra
unei entități, denumită filială, al cărei acționar/asociat
sau membru este, în virtutea unui contract încheiat cu
acea entitate ori a unor prevederi din actul constitutiv
al entității, în cazul în care legislația aplicabilă filialei îi
permite acesteia să fie supusă unor astfel de contracte
sau prevederi;
(iv) este acționar/asociat sau membru al unei entități și
majoritatea membrilor organelor de administrare, de
conducere sau de supraveghere ale acelei filiale, aflați
în funcție în exercițiul financiar în curs, în exercițiul
financiar anterior și până la data la care sunt întocmite
situațiile financiare consolidate, au fost numiți numai
ca rezultat al exercitării drepturilor sale de vot; această
prevedere nu se aplică în cazul în care o altă entitate
are față de acea filială drepturile prevăzute la pct. (i),
(ii) sau (iii);
(v) este acționar/asociat sau membru al unei entități și
controlează singură, în baza unui acord încheiat cu alți
acționari/asociați sau membri ai acelei entități,
denumită filială, majoritatea drepturilor de vot în acea
filială;
(vi) are dreptul de a exercita sau, în opinia autorităților
competente, exercită în fapt o influență dominantă ori
un control asupra altei entități, denumită filială;

(vii) societatea-mamă împreună cu o altă entitate,
denumită filială, sunt conduse pe o bază unică de către
societatea-mamă;
k) tranzacție personală — o tranzacție cu un instrument
financiar efectuată de către sau în numele unei persoane
relevante în raport cu administratorul, în situația în care acea
persoană relevantă acționează în afara obiectului activității pe
care o desfășoară în acea calitate.
CAPITOLUL II
Atribuțiile administratorului cu privire la activitatea
de investire
SECȚIUNEA 1
Dispoziții generale

Art. 3. — Administratorul investește activele fondului de
pensii administrat privat cu respectarea politicii investiționale
autorizate de Comisie, având ca obiectiv maximizarea veniturilor
rezultate din investiții, prin investirea prudențială a activelor
fondului de pensii, în folosul exclusiv al participanților sau, după
caz, al beneficiarilor și în conformitate cu prevederile legale.
Art. 4. — Administratorul are următoarele obligații:
a) să asigure investirea activelor fondurilor de pensii
administrate privat cu respectarea limitelor prevăzute de lege și
a celor stabilite prin prospectul schemei de pensii;
b) să investească activele fondurilor de pensii administrate
privat într-un mod care să asigure securitatea, calitatea,
lichiditatea și profitabilitatea activelor fondului de pensii
administrat privat;
c) să asigure diversificarea portofoliului fondului de pensii
administrat privat, în vederea dispersiei riscului și a menținerii
unui grad adecvat de lichiditate. Activele se vor diversifica în
mod corespunzător, astfel încât să se evite dependența
excesivă de un anumit activ, emitent sau grup de societăți
comerciale, precum și concentrări de riscuri pe ansamblul
activelor.
Art. 5. — În exercitarea atribuțiilor sale, administratorului îi
sunt interzise următoarele:
a) să negocieze și să încheie tranzacții în numele și în contul
altor persoane decât fondul de pensii administrat privat pe care
îl administrează, cu excepția tranzacțiilor permise de legislația în
vigoare;
b) să externalizeze, în sensul transferării de atribuții pe bază
de contract sau încredințării executării anumitor obligații către
un alt administrator sau către o societate comercială, activitățile
prevăzute la art. 57 alin. (1) lit. a), b), c), d), e) și f) din Lege.
SECȚIUNEA a 2-a
Reglementări interne

Art. 6. — Reglementările interne ale administratorului cu
privire la activitatea de investire vor fi aprobate de consiliul de
administrație/consiliul de supraveghere și se vor referi, fără a se
limita la:
a) proceduri referitoare la tranzacțiile în interesul propriu al
administratorului sau tranzacțiile personale ale salariaților
acestuia;
b) proceduri adecvate care să asigure separarea
instrumentelor financiare aparținând fondului de pensii
administrat privat de cele aparținând administratorului, precum
și de cele ale celorlalte fonduri de pensii facultative administrate
de același administrator;
c) proceduri de administrare a riscului, care să includă
metode de evaluare a riscurilor investiționale, a riscului de credit,
a riscului de piață, riscului de lichiditate, riscului operațional,
riscului reputațional etc.;

MONITORUL OFICIAL AL ROMÂNIEI, PARTEA I, Nr. 82/11.II.2009
d) proceduri adecvate care să asigure posibilitatea ca toate
operațiunile efectuate de administrator să fie reconstituite,
inclusiv în ceea ce privește părțile implicate, timpul și locul unde
au fost efectuate, să asigure păstrarea înregistrărilor tranzacțiilor
desfășurate, în conformitate cu prevederile Normei Comisiei de
Supraveghere a Sistemului de Pensii Private nr. 2/2008 privind
organizarea activității de arhivă la administratorii de fonduri de
pensii private, aprobată prin Hotărârea Comisiei de
Supraveghere a Sistemului de Pensii Private nr. 3/2008;
e) proceduri adecvate care să detalieze competențele și
modul în care se administrează activele fondului.
CAPITOLUL III
Gestionarea conflictului de interese
Art. 7. — (1) Administratorul trebuie să ia toate măsurile
astfel încât să se asigure că situațiile de conflict de interese între
societate, inclusiv conducători, salariați, societatea-mamă,
grupul din care administratorul face parte sau orice persoană
afiliată ori aflată în mod direct sau indirect în poziție de control
față de societate, și fondul de pensii, precum și între combinații
ale situațiilor de mai sus sunt identificate și gestionate astfel
încât interesele fondului de pensii să nu fie afectate.
(2) De asemenea, administratorul se va asigura că nu există
un conflict între interesul participantului la fondul de pensii și
interesele personale ale unui angajat, atunci când angajatul are
interese în calitatea sa de persoană privată.
(3) În vederea identificării tipurilor de conflict de interese care
apar în cursul furnizării serviciilor de administrare a portofoliului
fondului de pensii și a serviciilor conexe sau a combinării
acestora și a căror existență ar putea prejudicia interesele unui
fond, administratorul va lua în considerare, în baza unor criterii
minime stabilite la nivelul societății, situația în care o persoană
relevantă sau o persoană legată de aceasta în mod direct ori
indirect prin control se află în oricare din următoarele situații:
a) administratorul sau acea persoană ar putea obține un
câștig financiar ori ar putea evita o pierdere financiară, pe
cheltuiala fondului;
b) administratorul sau acea persoană beneficiază de un
stimulent financiar ori de un altfel de stimulent pentru a favoriza
o societate comercială cu care va încheia un contract de orice
tip.
Art. 8. — Administratorul trebuie să dispună măsurile și
procedurile necesare pentru a se asigura că sunt respectate:
a) cerința ca personalul direcției de investiții care efectuează
activități de analiză financiară și alte persoane relevante să nu
se implice în tranzacții personale sau să procedeze la sfătuirea
ori determinarea oricăror persoane de a proceda la efectuarea
de tranzacții cu instrumentele financiare supuse cercetării sau
cu orice instrumente financiare legate de acestea, inainte ca
rezultatele cercetării să fie utilizate de fondul de pensii;
b) cerința ca tranzacțiile personale identificate la nivelul
administratorului fondului de pensii să fie evidențiate într-un
registru care să includă orice aprobare sau interdicție în legătură
cu acestea;
c) interdicțiile prevăzute la cap. VII.
Art. 9. — Procedurile întocmite în aplicarea art. 8 lit. b)
trebuie să fie astfel concepute încât să asigure în mod distinct
următoarele:
a) fiecare persoană relevantă cunoaște restricțiile cu privire
la tranzacțiile personale, precum și măsurile stabilite de către
administrator cu privire la tranzacțiile personale și la dezvăluirea
informațiilor;
b) administratorul este informat de îndată cu privire la orice
tranzacție personală la care participă o persoană relevantă, fie
în baza unei notificări cu privire la acea tranzacție, fie prin alte
proceduri care permit administratorului să identifice asemenea
tranzacții.

9

CAPITOLUL IV
Procedura de încadrare în grade de risc a fondurilor
de pensii administrate privat
Art. 10. — (1) Unui fond de pensii administrat privat i se va
asocia un grad de risc.
(2) În funcție de gradul de deținere a instrumentelor cu risc
scăzut ca procent (%) din totalul activelor fondului de pensii
administrat privat, fondului de pensii administrat privat i se poate
asocia unul dintre următoarele grade de risc:
a) grad de risc scăzut al unui fond de pensii administrat
privat — total dețineri de IRS din totalul activului fondului:
100%—85%;
b) grad de risc mediu al unui fond de pensii administrat privat —
total dețineri de IRS din totalul activului fondului: 85%—65%;
c) grad de risc ridicat al unui fond de pensii administrat privat —
total dețineri de IRS din totalul activului fondului: 65%—50%.
Art. 11. — Administratorul fondului de pensii administrat
privat are obligația să corecteze, inclusiv prin măsuri active,
abaterea de la gradul de risc declarat în prospectul schemei de
pensii, în maximum 60 de zile calendaristice de la data
depășirii/scăderii pasive peste/sub limitele aferente gradului de
risc declarat.
CAPITOLUL V
Investițiile fondului de pensii administrat privat
SECȚIUNEA 1
Reguli generale

Art. 12. — Pe toată durata funcționării fondului de pensii
administrat privat, administratorul va respecta structura de
portofoliu prevăzută în prospectul schemei de pensii autorizat
de către Comisie.
Art. 13. — (1) Administratorul poate investi activele fondului
de pensii administrat privat pe următoarele piețe financiare:
a) piața monetară;
b) piața de capital.
(2) Administratorul poate investi atât pe piața primară, cât și
pe piețe secundare reglementate, inclusiv pe piața secundară
bancară.
Art. 14. — Activele fondului de pensii vor fi investite în
instrumentele financiare prevăzute la art. 25 alin. (1) lit. a)—h)
din Lege și de prezenta normă, cu respectarea următoarelor
limite maxime pentru fiecare instrument:
a) 20% din activele fondului de pensii vor putea fi investite în
instrumente ale pieței monetare, cu respectarea următoarelor
sublimite:
(i) conturi în lei sau în valută liber convertibilă la bănci
autorizate să funcționeze pe teritoriul României, Uniunii
Europene sau al Spațiului Economic European — 5%;
(ii) depozite în lei sau în valută liber convertibilă la bănci
autorizate să funcționeze pe teritoriul României, Uniunii
Europene sau al Spațiului Economic European, pentru
o perioadă de până la 180 de zile calendaristice —
20%;
(iii) depozite în lei sau în valută liber convertibilă la bănci
autorizate să funcționeze pe teritoriul României, Uniunii
Europene sau al Spațiului Economic European, pentru
o perioadă mai mare de 180 de zile calendaristice —
20%;
b) 70% din activele fondului de pensii vor putea fi investite în
titluri de stat din România, state membre ale Uniunii Europene
sau aparținând Spațiului Economic European, cu respectarea
următoarelor sublimite:
(i) titluri de stat cu scadența mai mică de un an — 50%;
(ii) titluri de stat cu scadența mai mare de un an — 70%;
c) 30% din activele fondului de pensii vor putea fi investite în
obligațiuni și alte valori mobiliare emise de autorități ale

10

MONITORUL OFICIAL AL ROMÂNIEI, PARTEA I, Nr. 82/11.II.2009

administrației publice locale din România, state membre ale
Uniunii Europene sau aparținând Spațiului Economic European;
d) 50% din activele fondului de pensii vor putea fi investite în
valori mobiliare tranzacționate pe piețe reglementate din
România, state membre ale Uniunii Europene sau aparținând
Spațiului Economic European, cu respectarea următoarelor
sublimite:
(i) acțiuni tranzacționate pe piețe reglementate din
România — 35%;
(ii) acțiuni tranzacționate pe piețe reglementate din state
membre ale Uniunii Europene sau aparținând Spațiului
Economic European, altele decât România — 35%;
(iii) obligațiuni corporatiste ale emitenților din România —
30%;
(iv) obligațiuni corporatiste ale emitenților din state
membre ale Uniunii Europene sau aparținând Spațiului
Economic European, altele decât România, care
îndeplinesc condițiile prevăzute la art. 17 — 30%;
e) 15% din activele fondului de pensii vor putea fi investite în
titluri de stat emise de state terțe, indiferent de termenul până la
maturitate, cu respectarea următoarelor sublimite:
(i) titluri de stat din S.U.A., Canada, Japonia —15%;
(ii) titluri de stat din alte state terțe care îndeplinesc
condițiile prevăzute la art. 17 — 5%;
f) 10% din activele fondului de pensii vor putea fi investite în
obligațiuni și alte valori mobiliare emise de autorități ale
administrației publice locale din state terțe, cu respectarea
următoarelor sublimite:
(i) obligațiuni și alte valori mobiliare emise de autorități
ale administrației publice locale din S.U.A., Canada,
Japonia — 10%;
(ii) obligațiuni și alte valori mobiliare emise de autorități
ale administrației publice locale din state terțe care
îndeplinesc condițiile prevăzute la art. 17 — 5%;
g) 5% din activele fondului de pensii vor putea fi investite în
obligațiuni emise de organisme străine neguvernamentale,
altele decât cele menționate la lit. j), tranzacționate pe piețe
reglementate care îndeplinesc condițiile prevăzute la art. 17;
h) 5% din activele fondului de pensii vor putea fi investite în
titluri de participare emise de organisme de plasament colectiv
în valori mobiliare din România, state membre ale Uniunii
Europene sau aparținând Spațiului Economic European și din
state terțe;
i) 2% din activele fondului de pensii vor putea fi investite în
private equity la companii din România, state membre ale
Uniunii Europene sau aparținând Spațiului Economic European;
j) 15% din activele fondului de pensii vor putea fi investite în
obligațiuni emise de Banca Mondială, Banca Europeană pentru
Reconstrucție și Dezvoltare, Banca Europeană de Investiții,
tranzacționate pe piețe reglementate care îndeplinesc condițiile
prevăzute la art. 17;
k) 3% din activele fondului de pensii vor putea fi investite în
mărfuri și derivate pe mărfuri precum: țiței și derivați ai acestuia,
bumbac, cafea, grâu, cupru, aluminiu, zinc, metale prețioase,
tranzacționate pe burse reglementate și specializate din
Uniunea Europeană și S.U.A.
Art. 15. — (1) Administratorul poate investi într-un singur
emitent sau în fiecare categorie de active ale acestuia, fără a
depăși în total 5%, precum și în activele unui grup de emitenți
și persoanele afiliate acestora, fără a depăși în total 10%.
(2) Limitele prevăzute la alin. (1) se referă la toate tipurile de
investiții permise de lege și de prezenta normă, inclusiv conturi
și depozite bancare, cu excepția titlurilor de stat.

SECȚIUNEA a 2-a
Reguli speciale

Art. 16. — Administratorul va urmări investirea în acțiuni
tranzacționate ale emitenților care îndeplinesc cel puțin condițiile
de admitere la categoria a 2-a a Bursei de Valori București.
Art. 17. — Administratorul poate investi numai în acele
obligațiuni sau alte titluri de creanță din state aparținând Uniunii
Europene sau Spațiului Economic European ori statelor terțe,
cu excepția României, care au primit din partea agențiilor de
rating internaționale calificativul ăinvestment grade”.
Art. 18. — În cazul în care în procesul de investire sunt
depășite în mod pasiv limitele prevăzute la art. 14 și 15, în
maximum 30 de zile calendaristice de la data depășirii limitei,
administratorul fondului de pensii administrat privat are obligația
să corecteze, inclusiv prin măsuri active, abaterea de la limitele
investiționale prevăzute de legislația în vigoare și în prospectul
schemei de pensii private.
Art. 19. — Administratorii pot proteja portofoliul de investiții al
fondului de pensii administrat privat împotriva riscului valutar și
a riscului de dobândă, prin instrumente financiare specifice.
CAPITOLUL VI
Decizia de investire, atribuțiile persoanei responsabile
cu investirea și autorizarea acesteia
SECȚIUNEA 1
Decizia de investire și atribuțiile persoanei responsabile
cu investirea

Art. 20. — Decizia de investire se va lua cu respectarea
politicii investiționale, a limitelor de investire prevăzute de
prospectul schemei de pensii private autorizat de către Comisie
și a reglementărilor în vigoare.
Art. 21. — În vederea gestionării operațiunilor zilnice ale
fondului de pensii, administratorul va avea în structura sa
organizatorică o direcție de investiții organizată în mod distinct,
responsabilă cu analiza oportunităților investiționale și plasarea
activelor în conformitate cu strategia stabilită de conducătorii
administratorului, după caz.
Art. 22. — Persoana responsabilă cu investirea va avea cel
puțin următoarele atribuții în domeniul său de activitate:
a) să organizeze activitatea direcției de investiții;
b) să asigure investirea activelor, cu respectarea limitelor
prevăzute de lege și a celor stabilite prin prospectul schemei de
pensii;
c) să asigure diversificarea portofoliului fondului de pensii
administrat privat în vederea dispersiei riscului și a menținerii
unui grad adecvat de lichiditate;
d) să efectueze analize prealabile investirii asupra riscului de
investiție și a costurilor implicate;
e) să asigure dezvoltarea de politici și proceduri adecvate
privind analiza oportunităților investiționale și a plasării activelor;
f) să asigure respectarea reglementărilor prudențiale;
g) să asigure informarea consiliului de administrație/
consiliului de supraveghere asupra problemelor și evoluțiilor
semnificative care ar putea influența profilul de risc al fondului de
pensii administrat privat;
h) să stabilească sisteme de raportare detaliate și oportune
către consiliul de administrație și/sau consiliul de supraveghere,
după caz, care să permită acestora să efectueze o evaluare
corectă a activității desfășurate.

MONITORUL OFICIAL AL ROMÂNIEI, PARTEA I, Nr. 82/11.II.2009
SECȚIUNEA a 2-a
Autorizarea persoanei responsabile cu investirea

Art. 23. — Persoana responsabilă cu activitatea de investire
își desfășoară activitatea în baza deciziei de autorizare emise de
Comisie.
Art. 24. — Comisia autorizează persoana responsabilă cu
investirea, dacă aceasta îndeplinește cumulativ următoarele
condiții:
a) să aibă încheiat un contract de muncă cu normă întreagă
sau un contract de mandat cu societatea administrator de pensii
și să desfășoare activități de investire numai în cadrul acelei
societăți;
b) să fie absolventă a unei instituții de învățământ superior de
lungă durată;
c) să aibă experiență profesională de cel puțin 3 ani în
domeniul financiar-bancar/administrării de investiții;
d) să nu fi fost condamnată pentru gestiune frauduloasă,
abuz de încredere, fals, uz de fals, înșelăciune, delapidare,
mărturie mincinoasă, dare sau luare de mită, precum și alte
infracțiuni de natură economică;
e) să nu fi fost sancționată de Comisia de Supraveghere a
Sistemului de Pensii Private, Comisia Națională a Valorilor
Mobiliare, Banca Națională a României sau de Comisia de
Supraveghere a Asigurărilor cu interzicerea desfășurării de
activități pe piețele supravegheate de acestea ori de către o
autoritate de supraveghere din domeniul financiar-bancar din
străinătate sau să se fi aflat în altă situație care, prin aspectele
relevate, ar putea avea efecte negative asupra imaginii
administratorului la care persoana în cauză va activa ca
persoană responsabiă cu investirea în cadrul direcției de
investiții;
f) să nu fie membră în consiliul de administrație/conducător,
angajat sau să aibă orice relație contractuală, directă ori
indirectă, cu un alt administrator al unui fond de pensii
administrat privat, cu instituția de credit care îndeplinește funcția
de depozitar al fondului de pensii administrat de către
administratorul la care acesta este angajat, cu o societate de
servicii de investiții financiare cu care administratorul la care
persoana este angajată se află în relație contractuală.
Art. 25. — Administratorul transmite Comisiei cererea de
autorizare a persoanei responsabile cu investirea din cadrul
instituției sale, întocmită conform modelului prevăzut în anexa
nr. 1, împreună cu următoarele documente:
a) copie de pe actul de identitate al persoanei care urmează
a fi numită persoană responsabilă cu investirea, a cărei
conformitate cu originalul va fi certificată de posesorul actului de
identitate;
b) curriculum vitae întocmit conform modelului prevăzut în
anexa nr. 2;
c) copie de pe actul care atestă că are studii superioare de
lungă durată, absolvite cu examen de licență sau de diplomă,
după caz;
d) copie de pe contractul de muncă sau contractul de
mandat, după caz;
e) chestionarul al cărui model este prevăzut în anexa nr. 3,
completat și semnat de această persoană;
f) declarație pe propria răspundere, din care să rezulte că
persoana în cauză nu se află în vreuna dintre situațiile de
incompatibilitate prevăzute de Lege;
g) certificatul de cazier judiciar și certificatul de cazier fiscal;
h) declarația nr. 1 și declarația nr. 2, prevăzute în anexele
nr. 4 și 5.
Art. 26. — Comisia analizează și hotărăște cu privire la
eliberarea deciziei de autorizare a persoanei responsabile cu
investirea în termen de 30 de zile calendaristice de la
înregistrarea dosarului complet al solicitantului.

11

Art. 27. — (1) Orice solicitare a Comisiei privind informațiile
suplimentare sau de modificare a documentelor prezentate
inițial întrerupe termenul prevăzut la art. 26, un nou termen
începând să curgă de la data depunerii respectivelor informații
sau modificări, depunere care nu poate fi făcută mai târziu de
30 de zile calendaristice de la data solicitării Comisiei, sub
sancțiunea respingerii cererii.
(2) În situația în care documentele depuse sunt incomplete,
ilizibile sau se constată depunerea acestora într-o formă
necorespunzătoare, precum și lipsa unor documente, acestea
sunt returnate solicitantului spre completare sau înlocuire, după
caz.
Art. 28. — Decizia de autorizare se comunică
administratorului în termen de 5 zile calendaristice de la data
adoptării acesteia.
Art. 29. — Orice modificare a documentelor sau a condițiilor
pe baza cărora s-a eliberat decizia de autorizare a persoanei
responsabile cu investirea va fi supusă autorizării Comisiei.
SECȚIUNEA a 3-a
Respingerea cererii de autorizare a persoanei responsabile cu
investirea din cadrul societății administrator de pensii private

Art. 30. — (1) Neîndeplinirea uneia dintre condițiile prevăzute
în prezenta normă duce la respingerea cererii de autorizare a
persoanei responsabile cu investirea din cadrul societății
administrator de pensii private.
(2) Decizia de respingere, scrisă și motivată, se comunică
administratorului în termen de 5 zile calendaristice de la
adoptarea acesteia.
(3) Decizia de respingere poate fi contestată în termen de
maximum 30 de zile de la data comunicării ei, în conformitate cu
legislația în vigoare.
Art. 31. — O nouă cerere de autorizare poate fi adresată
Comisiei numai dacă au fost remediate deficiențele care au
constituit motivele de respingere a cererii inițiale.
SECȚIUNEA a 4-a
Retragerea autorizației persoanei responsabile cu investirea
din cadrul societății administrator de pensii private

Art. 32. — Comisia poate retrage autorizația persoanei
responsabile cu investirea din cadrul societății administrator de
pensii private în următoarele condiții:
a) dacă decizia de autorizare a fost obținută pe baza unor
informații sau documente false ori care au indus în eroare;
b) în situația în care nu mai sunt îndeplinite condițiile avute
în vedere la autorizare;
c) la cererea administratorului;
d) ca sancțiune.
Art. 33. — (1) Decizia de retragere, scrisă și motivată, se
comunică administratorului în termen de 5 zile calendaristice de
la adoptarea acesteia.
(2) Decizia de retragere poate fi contestată în termen de
maximum 30 de zile de la data comunicării ei, în conformitate cu
legislația în vigoare.
Art. 34. — Administratorul are obligația să solicite Comisiei
retragerea autorizației persoanei responsabile cu investirea cel
târziu la data încetării sau schimbării raporturilor de muncă sau
a mandatului.
Art. 35. — Înlocuirea persoanei responsabile cu investirea
din cadrul administratorilor de pensii private se va face în termen
de 45 de zile de la data menționată la art. 34 și va fi notificată
imediat Comisiei, urmând să se parcurgă etapele pentru
obținerea deciziei de autorizare a persoanei nou-numite în
această funcție.

12

MONITORUL OFICIAL AL ROMÂNIEI, PARTEA I, Nr. 82/11.II.2009
CAPITOLUL VII
Interdicții privind investițiile

CAPITOLUL VIII
Dispoziții finale

Art. 36. — Administratorii nu pot investi activele fondului de
pensii pe care îl administrează în:
a) instrumente financiare tranzacționate pe alte piețe decât
pe piețe reglementate, cu excepția celor de pe piața secundară
bancară;
b) operațiuni de vânzare în lipsă sau de împrumut cu valori
mobiliare admise la tranzacționare;
c) instrumente financiare emise de către societatea-mamă a
administratorului, grupul din care administratorul face parte,
precum și de către orice altă persoană afiliată sau aflată în mod
direct sau indirect în poziție de control față de societate;
d) orice alte active care nu pot fi identificate sau a căror
evaluare este incertă.
Art. 37. — (1) Administratorului, analiștilor financiari și
persoanelor relevante implicate în producerea cercetării pentru
investiții le este interzis să accepte stimulente de la persoanele
având un interes material legat de subiectul cercetării pentru
investiții.
(2) Administratorul, analiștii financiari și alte persoane
relevante implicate în producerea cercetării pentru investiții nu
trebuie să promită emitenților asigurarea unei cercetări
favorabile.

Art. 38. — (1) În termen de 60 de zile calendaristice de la
data intrării în vigoare a prezentei norme, administratorul are
obligația să finalizeze reorganizarea internă a activității sale în
conformitate cu prevederile prezentei norme, inclusiv prin
autorizarea persoanei responsabile cu investirea.
(2) Persoanele autorizate/avizate de Comisie în vederea
desfășurării activității de investiții în cadrul unui administrator de
pensii private până la intrarea în vigoare a prezentei norme nu
trebuie să reia procedura de autorizare.
Art. 39. — Termenele prevăzute de prezenta normă care
expiră într-o zi de sărbătoare legală sau într-o zi nelucrătoare
se vor prelungi până la sfârșitul următoarei zile lucrătoare.
Art. 40. — Prevederile Normei nr. 22/2008 pentru
modificarea temporară a limitei maxime aplicabile investițiilor
fondurilor de pensii administrate privat în titluri de stat, aprobată
prin Hotărârea Comisiei de Supraveghere a Sistemului de Pensii
Private nr. 38/2008, rămân aplicabile.
Art. 41. — Nerespectarea dispozițiilor cuprinse în prezenta
normă se sancționează în conformitate cu prevederile legislației
în vigoare, respectiv art.16, art. 81 alin. (1) lit. c), art. 140
alin. (1), art. 141 alin. (1) lit. g), alin. (2), (3), (4), (6), (7), (9), (10)
din Lege.
Art. 42. — Prezenta normă intră în vigoare la data de 1 mai
2009.
Art. 43. — Anexele nr. 1—5 fac parte integrantă din prezenta
normă.
ANEXA Nr. 1
la normă

Pagina 1/1
DATE DE IDENTIFICARE ALE SOCIETĂȚII

CERERE PENTRU AUTORIZAREA PERSOANEI
RESPONSABILE CU INVESTIREA

Subsemnatul(a)
.......................................................................................................................................................................................................,
(numele și prenumele)

în calitate de reprezentant legal al administratorului
..

....................... ............

......................................................

..,

(denumirea societății de administrare)

având sediul social: ........................................................................................................................................................................,
(localitatea, strada și numărul)

..................................

....................................................

.....,

(județul, codul poștal)

solicit autorizarea persoanei responsabile cu investirea, respectiv a dnei, dlui
..............................

........................................................................................................... .
(numele și prenumele persoanei)

Date de contact ale persoanei responsabile cu investirea:
Numărul de telefon:

....................................................... Numărul de fax:

Adresa de poștă electronică

.

Prezenta cerere este însoțită de un număr de
Semnătura reprezentantului legal:

...................................

.....................................................

................................

.................

documente, totalizând un număr de

..

Data: ................................
FALSE DECLARAȚII SAU OMISIUNI INTENȚIONATE ALE UNOR FAPTE
POT CONSTITUI ÎNCĂLCĂRI ALE LEGII PENALE

.......
.
.............

.
file.

13

MONITORUL OFICIAL AL ROMÂNIEI, PARTEA I, Nr. 82/11.II.2009

ANEXA Nr. 2
la normă

Curriculum vitae
Informații personale
Nume/Prenume

Numele și prenumele

Adresa

Numărul imobilului, numele străzii, codul poștal, localitatea, țara

Telefon

Fix:

Mobil:

Fax
E-mail
Cetățenia
Data nașterii
Sex
Experiența profesională
Perioada

Menționați pe rând fiecare experiența profesională relevantă, începând cu cea mai recentă
dintre acestea.

Funcția sau postul ocupat
Principalele activități și
responsabilități
Numele și adresa
angajatorului
Tipul activității sau sectorul
de activitate
Educație și formare
Perioada

Menționați pe rând fiecare formă de învățământ și program de formare profesională urmat,
începând cu cel mai recent.

Calificarea/diploma obținută
Domenii principale
studiate/competențe
dobândite
Numele și tipul instituției de
învățământ
Nivelul de clasificare a
formei de învățământ
Aptitudini și competențe
personale
Limba maternă

Precizați limba maternă

Limba(i) străină(e)
cunoscută/e
Autoevaluare

Înțeles
Abilități de
ascultare

Abilități de citire

Vorbit
Interacțiune

Scris
Exprimare

Limba
Limba
Competențe și cunoștințe de
utilizare a calculatorului

Descrieți competențele și indicați contextul în care au fost dobândite.

Alte competențe și aptitudini

Descrieți competențele și indicați contextul în care au fost dobândite.

Informații suplimentare

Indicați alte informații utile care nu au fost menționate anterior, de exemplu: persoane de
contact, referințe etc.

14

MONITORUL OFICIAL AL ROMÂNIEI, PARTEA I, Nr. 82/11.II.2009
ANEXA Nr. 3
la normă

CHESTIONAR

pentru persoana responsabilă cu activitatea de investire a activelor din cadrul societății
administrator de pensii private
Acest chestionar va fi completat de către persoana propusă ca persoană responsabilă cu investirea din cadrul societății
administrator de pensii private. Chestionarul se întocmește potrivit acestui model; este obligatoriu a se răspunde la toate întrebările.
Nu sunt acceptate chestionarele semnate prin reprezentare.
1. Denumirea și adresa societății administrator de pensii administrate privat pentru care se comunică informațiile:
..............................................................................................................................................................................................
2. Identitatea persoanei care urmează a fi numită persoană responsabilă cu investirea din cadrul societății administrator
de pensii private (numele și prenumele, CNP, seria și numărul actului de identitate, emitentul și data emiterii acestuia, data și locul
nașterii, cetățenia și domiciliul).
..............................................................................................................................................................................................
3. Funcția pe care o exercitați în cadrul societății. Se va prezenta și o scurtă descriere a atribuțiilor și responsabilităților
aferente.
..............................................................................................................................................................................................
4. Comunicați orice informații suplimentare care ar putea fi considerate relevante pentru aprecierea calificării, experienței
profesionale și a onorabilității dumneavoastră.
..............................................................................................................................................................................................
5. Ați fost sau sunteți acționar semnificativ (care deține cel puțin 10% din capitalul social sau din drepturile de vot) ori
asociat într-o societate comercială? În această eventualitate, precizați denumirea societății comerciale și nivelul participației
dumneavoastră.
..............................................................................................................................................................................................
6. Ați exercitat activități pentru care, potrivit dispozițiilor legale aplicabile, era prevăzută obligativitatea obținerii unei aprobări
de la o autoritate de reglementare, supraveghere și/sau control din domeniul financiar-bancar din România sau din străinătate?
..............................................................................................................................................................................................
7. Ați avut, dumneavoastră sau societățile la care ați exercitat responsabilități de conducere și/sau de administrare ori la
care ați fost acționar semnificativ ori asociat, dificultăți financiare majore sau v-ați aflat dumneavoastră ori respectivele entități în
alte situații care să fi condus la proceduri judiciare sau extrajudiciare, finalizate ori aflate în curs de desfășurare? Dacă da, faceți
orice precizare utilă.
..............................................................................................................................................................................................
8. Autoritățile însărcinate cu supravegherea în domeniul financiar-bancar din România sau din străinătate v-au refuzat
vreo autorizație ori v-au aplicat vreo sancțiune dumneavoastră personal? Dar vreuneia dintre entitățile la care ați exercitat
responsabilități de conducere și/sau de administrare ori la care ați fost acționar semnificativ ori asociat? Dacă da, dați detalii,
indiferent dacă între timp a intervenit reabilitarea (se vor indica: autoritatea care a dispus sancționarea, fapta sancționată,
sancțiunea și data aplicării sancțiunii).
..............................................................................................................................................................................................
9. Sunteți angajat sau aveți o relație contractuală cu o altă societate de administrare a investițiilor, societate de asigurare,
societate de servicii de investiții financiare sau instituție de credit care îndeplinește funcția de depozitar? Dacă da, faceți orice
precizare utilă.
..............................................................................................................................................................................................
10. Sunteți angajat sau aveți o relație contractuală cu o altă societate de administrare de pensii private? Dacă da, faceți
orice precizare utilă.
..............................................................................................................................................................................................

Semnătura
Data

.

.

FALSE DECLARAȚII SAU OMISIUNI INTENȚIONATE ALE UNOR FAPTE
POT CONSTITUI ÎNCĂLCĂRI ALE LEGII PENALE

15

MONITORUL OFICIAL AL ROMÂNIEI, PARTEA I, Nr. 82/11.II.2009

ANEXA Nr. 4
la normă

D E C L A R A Ț I A Nr. 1

privind afilierea
Declarația se întocmește potrivit acestui model. Nu sunt acceptate declarațiile semnate prin reprezentare.
Subsemnatul, ..............................................................., cu domiciliul în ...................................................................................,
posesor al actului de identitate tip
..., seria
.... nr. .................., eliberat de
....................................... la data de
..........................., valabil până la data de .
...
., CNP ..........................................., în calitate de reprezentant al direcției
de investiții al administratorului ..................................................................................., declar prin prezenta că am/nu am calitatea
de persoană afiliată, în raport cu o persoană fizică sau juridică, așa cum este definită la art. 2 alin. (2) din Legea nr. 411/2004 privind
fondurile de pensii administrate privat, republicată, cu modificările și completările ulterioare.
Relații de afiliere:
Nr.
crt.

Denumirea societății/numele și prenumele
persoanei fizice

Statul rezident al societății în care
sunt deținute acțiuni

Participarea la capitalul social
al societății/drepturile de vot (%)

Semnătura ............................
Data ......................................

ANEXA Nr. 5
la normă

D E C L A R A Ț I A Nr. 2

privind deținerile reprezentând cel puțin 5% din capitalul social sau din drepturile de vot ale unei societăți
Declarația se întocmește potrivit acestui model. Nu sunt acceptate declarațiile semnate prin reprezentare.
Subsemnatul, ..............................................................................., cu domiciliul în .......................................................................,
posesor al actului de identitate tip ., seria .. nr. .............., eliberat de
.................... la data de ........................, valabil până
la data de
., CNP ....................................., în calitate de reprezentant al direcției de investiții al administratorului
..................................................................., declar prin prezenta că am/nu am dețineri care reprezintă cel puțin 5% din capitalul social
sau din drepturile de vot.
Dețineri individuale:
Nr.
crt.

Numele și prenumele persoanei
fizice/Denumirea societății cu care declarantul
se află în relații de afiliere

Felul afilierii, conform art. 2 alin. (2)
din Legea nr. 411/2004 privind fondurile
de pensii administrate privat, republicată,
cu modificările și completările ulterioare

Participarea la capitalul social al
societății/drepturile de vot (%)

Semnătura ............................
Data ......................................

FALSE DECLARAȚII SAU OMISIUNI INTENȚIONATE ALE UNOR FAPTE
POT CONSTITUI ÎNCĂLCĂRI ALE LEGII PENALE

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 82/11.II.2009 conține 16 pagini.

Prețul: 3,20 lei

&JUYDGY|324312|
ISSN 1453—4495

