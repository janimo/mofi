PARTEA I

Anul 177 (XXI) — Nr. 767

LEGI, DECRETE, HOTĂRÂRI ȘI ALTE ACTE

Marți, 10 noiembrie 2009

SUMAR
Nr.

24.

Pagina
HOTĂRÂRI ALE SENATULUI
— Hotărâre privind validarea unui membru interimar
al Consiliului Superior al Magistraturii ......................

DECIZII ALE CURȚII CONSTITUȚIONALE
Decizia nr. 1.266 din 8 octombrie 2009 referitoare la excepția
de neconstituționalitate a prevederilor art. 322 pct. 9
și art. 725 alin. 3 din Codul de procedură civilă..........
Decizia nr. 1.268 din 8 octombrie 2009 referitoare la excepția
de neconstituționalitate a dispozițiilor art. 38515 pct. 2
lit. d) din Codul de procedură penală ........................
Decizia nr. 1.271 din 8 octombrie 2009 referitoare la excepția
de neconstituționalitate a prevederilor art. 2 alin. (1)
lit. a) și h) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945—22 decembrie 1989 și art. 329 din
Codul de procedură civilă ..........................................
Decizia nr. 1.275 din 8 octombrie 2009 referitoare la excepția
de neconstituționalitate a dispozițiilor art. 331, art. 361
alin. 1 lit. a) și art. 3856 alin. 3 din Codul de procedură
penală ........................................................................

1

2–3
3–4

4–6

7–8

Pagina
Decizia nr. 1.280 din 8 octombrie 2009 referitoare la excepția
de neconstituționalitate a prevederilor art. 1081 alin. 1
lit. b), art. 1084 și art. 1085 din Codul de procedură
civilă ..........................................................................
Decizia nr. 1.282 din 8 octombrie 2009 referitoare la excepția
de neconstituționalitate a prevederilor art. 728 alin. 1
teza întâi din Codul civil și art. 6735 alin. 2 din Codul de
procedură civilă ..........................................................
Decizia nr. 1.283 din 8 octombrie 2009 referitoare la excepția
de neconstituționalitate a prevederilor art. 31 alin. (41)
din Legea nr. 53/2003 — Codul muncii ......................
Decizia nr. 1.287 din 8 octombrie 2009 referitoare la excepția
de neconstituționalitate a prevederilor art. 43 alin. 3
din Codul familiei ........................................................
Decizia nr. 1.296 din 13 octombrie 2009 referitoare la excepția
de neconstituționalitate a prevederilor art. 21 alin. (5)
din Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................
Decizia nr. 1.326 din 13 octombrie 2009 referitoare la excepția
de neconstituționalitate a dispozițiilor art. 1337 din
Codul civil ..................................................................

8–9

10–11
11–12
12–13

14–15
15–16

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind validarea unui membru interimar al Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția României, republicată, precum și ale Legii
nr. 317/2004 privind Consiliul Superior al Magistraturii, republicată, cu modificările ulterioare,
Senatul adoptă prezenta hotărâre.
Articol unic. — Până la alegerea unui nou membru,
Senatul îl validează în calitate de membru interimar al
Consiliului Superior al Magistraturii pe domnul judecător

Gheorghe Buta, ca urmare a delegării doamnei judecător
Lidia Bărbulescu în funcția de președinte al Înaltei Curți de
Casație și Justiție.

Această hotărâre a fost adoptată de Senat în ședința din data de 9 noiembrie 2009, cu respectarea prevederilor art. 76
alin. (2) din Constituția României, republicată.
p. PREȘEDINTELE SENATULUI,

TEODOR VIOREL MELEȘCANU
București, 9 noiembrie 2009.
Nr. 24.

2

MONITORUL OFICIAL AL ROMÂNIEI, PARTEA I, Nr. 767/10.XI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.266
din 8 octombrie 2009

referitoare la excepția de neconstituționalitate a prevederilor art. 322 pct. 9 și art. 725 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 322 pct. 9 și art. 725 alin. 3 din Codul de
procedură civilă, excepție ridicată de Eugene Y. Weissman,
Mariana Bălan, Karin Humbert, Liana Alberta de Neuberger, Eric
Albert Weissmann și Kirstin Pilarcik/Lamphere în Dosarul
nr. 42.194/3/2007 al Curții de Apel București — Secția a III-a
civilă pentru cauze cu minori și de familie.
La apelul nominal se prezintă, pentru autorii excepției,
avocatul Dumitru P. Mihai din cadrul Baroului București, lipsind
celelalte părți, față de care procedura de citare a fost legal
îndeplinită.
Cauza se află în stare de judecată.
Având cuvântul, avocatul autorilor excepției solicită
admiterea acesteia, expunând, pe larg, motivele formulate în
fața instanței de judecată. În plus invocă, direct, în fața Curții,
neconstituționalitatea art. II alin. (3) din Ordonanța de urgență a
Guvernului nr. 58/2003 privind modificarea și completarea
Codului de procedură civilă, așa cum a fost modificat de Legea
nr. 195/2004 pentru aprobarea acestei ordonanțe, pentru
aceleași motive de neconstituționalitate pe care le-a invocat cu
privire la art. 725 alin. 3 din Codul de procedură civilă. Depune
note scrise.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât criticile de neconstituționalitate privesc atât modificarea
legii, cât și aplicarea acesteia.
C U R T E A,

având în vedere actele și lucrările dosarului, constată
următoarele:
Prin Încheierea din 12 martie 2009, pronunțată în Dosarul
nr. 42.194/3/2007, Curtea de Apel București — Secția a III-a
civilă pentru cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 322 pct. 9 și art. 725 alin. 3 din Codul de
procedură civilă, excepție ridicată de Eugene Y. Weissman,
Mariana Bălan, Karin Humbert, Liana Alberta de Neuberger, Eric
Albert Weissmann și Kirstin Pilarcik/Lamphere.
În motivarea excepției de neconstituționalitate autorii
acesteia susțin, în esență, că textele de lege criticate sunt
neconstituționale, întrucât condiționează admisibilitatea cererii
de revizuire de producerea unor consecințe grave care continuă
și la data introducerii cererii, iar pe de altă parte — referitor la
art. 725 alin. 3 din Codul de procedură civilă — hotărârea asupra

cererii de revizuire este supusă căilor de atac existente la data
pronunțării hotărârii revizuite.
Curtea de Apel București — Secția a III-a civilă pentru
cauze cu minori și de familie apreciază că prevederile de lege
criticate sunt neconstituționale
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile art. 322 pct. 9
din Codul de procedură civilă contravin Constituției, iar
prevederile art. 725 alin. 3 din același cod sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, prevederile
de lege criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 322 pct. 9 și art. 725 alin. 3 din Codul de
procedură civilă, cu următoarea redactare:
— Art. 322 pct. 9: ădacă Curtea Europeană a Drepturilor
Omului a constatat o încălcare a drepturilor sau libertăților
fundamentale datorată unei hotărâri judecătorești, iar
consecințele grave ale acestei încălcări continuă să se producă
și nu pot fi remediate decât prin revizuirea hotărârii pronunțate.”;
— Art. 725 alin. 3: ăHotărârile pronunțate înainte de intrarea
în vigoare a legii noi rămân supuse căilor de atac și termenelor
prevăzute de legea sub care au fost pronunțate.”
Dispozițiile constituționale considerate a fi încălcate sunt cele
ale art. 16 privind egalitatea în drepturi, art. 21 privind liberul
acces la justiție și art. 53 referitor la restrângerea exercițiului
unor drepturi sau al unor libertăți.
Examinând critica de neconstituționalitate cu privire la
art. 322 pct. 9 din Codul de procedură civilă, Curtea constată că
autorul excepției solicită, de fapt, modificarea soluției legislative
criticate, întrucât textul de lege criticat condiționează
admisibilitatea cererii de revizuire de producerea unor
consecințe grave care continuă și la data introducerii cererii.
Acceptarea unei asemenea critici ar echivala cu
transformarea instanței de contencios constituțional într-un
legislator pozitiv, ceea ce ar contraveni art. 61 din Constituție,
potrivit căruia ăParlamentul este [...] unica autoritate legiuitoare
a țării”, precum și art. 2 alin. (3) din Legea nr. 47/1992, potrivit
cărora ă(3) Curtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

MONITORUL OFICIAL AL ROMÂNIEI, PARTEA I, Nr. 767/10.XI.2009
Referitor la motivul de neconstituționalitate invocat cu privire
la art. 725 alin. 3 din Codul de procedură civilă, Curtea constată
că acesta nu privește textul de lege criticat, ca atare, ci aplicarea
în timp a acestuia, aspect care excedează competenței instanței
de contencios constituțional.
Și, în fine, cu privire la excepția de neconstituționalitate a
art. II alin. (3) din Ordonanța de urgență a Guvernului
nr. 58/2003 privind modificarea și completarea Codului de
procedură civilă, ridicată direct în fața Curții Constituționale, se

3

constată că aceasta nu poate fi primită pentru faptul că astfel
s-ar încălca prevederile art. 146 lit. d) din Constituție și art. 29
alin. (4) din Legea nr. 47/1992. Potrivit acestor prevederi legale,
excepția se ridică în fața instanței judecătorești, părțile fiind în
drept să o dezbată, depunând dovezile și probele pe care le
cred necesare și exercitându-și drepturile procesuale ce le
aparțin, ca în orice cauză pendinte pe rolul unei instanțe
judecătorești.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 322 pct. 9 și art. 725 alin. 3 din Codul
de procedură civilă, excepție ridicată de Eugene Y. Weissman, Mariana Bălan, Karin Humbert, Liana Alberta de Neuberger, Eric
Albert Weissmann și Kirstin Pilarcik/Lamphere în Dosarul nr. 42.194/3/2007 al Curții de Apel București — Secția a III-a civilă pentru
cauze cu minori și de familie.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.268
din 8 octombrie 2009

referitoare la excepția de neconstituționalitate a dispozițiilor art. 38515 pct. 2 lit. d)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 38515 pct. 2 lit. d) din Codul de procedură
penală, excepție ridicată de Floruța Octavian Adrian în Dosarul
nr. 5.418/111/2005 al Înaltei Curți de Casație și Justiție — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.

C U R T E A,

având în vedere actele și lucrările dosarului, reține următoarele:
Prin Încheierea din 13 martie 2009, pronunțată în Dosarul
nr. 5.418/111/2005, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 38515 pct. 2 lit. d)
din Codul de procedură penală, excepție ridicată de Floruța
Octavian Adrian.
În motivarea excepției de neconstituționalitate se susține,
în esență, că dispozițiile legale criticate nu satisfac nici
exigențele Constituției, nici pe cele europene în materia
dreptului la o cale de atac împotriva unei hotărâri de
condamnare, din moment ce permit judecarea cauzei după
regulile de judecată în fond și condamnarea unui inculpat pentru
prima dată în recurs, hotărârea de condamnare fiind definitivă.
Înalta Curte de Casație și Justiție — Secția penală
apreciază că excepția de neconstituționalitate invocată în cauză
este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

4

MONITORUL OFICIAL AL ROMÂNIEI, PARTEA I, Nr. 767/10.XI.2009

Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie prevederile art. 38515 pct. 2
lit. d) din Codul de procedură penală, cu modificările și
completările ulterioare, potrivit cărora: ăInstanța, judecând
recursul, pronunță una din următoarele soluții: [...] 2. admite
recursul, casând hotărârea atacată și: [...] d) dispune
rejudecarea de către instanța de recurs în cazurile prevăzute în
art. 3859 alin. 1 pct. 11—20, precum și în cazul prevăzut în
art. 3856 alin. 3.”;

Dispozițiile constituționale invocate sunt cele ale art. 21 alin. (3)
privind dreptul la un proces echitabil, ale art. 129 privind
Folosirea căilor de atac și, respectiv, ale art. 11 și art. 20, cu
raportare la art. 14 paragraful 5 din Pactul Internațional cu privire
la drepturile civile și politice, art. 6 din Convenția pentru apărarea
drepturilor omului și a libertăților fundamentale privind dreptul la
un proces echitabil și art. 2 paragraful 1 din Protocolul adițional
nr. 7 la Convenție.
Examinând excepția de neconstituționalitate, astfel cum a
fost formulată, Curtea constată că dispozițiile legale criticate au
mai fost supuse controlului instanței de contencios constituțional
prin raportare la critici similare. În acest sens este, de exemplu,
Decizia nr. 798 din 19 mai 2009, publicată în Monitorul Oficial al
României, Partea I, nr. 457 din 1 iulie 2009, prin care Curtea
Constituțională a respins ca neîntemeiată excepția de
neconstituționalitate a dispozițiilor art. 38515 pct. 2 lit. d) din
Codul de procedură penală, pentru considerentele acolo
reținute.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziei menționate își păstrează valabilitatea
și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38515 pct. 2 lit. d) din Codul de procedură penală, excepție
ridicată de Floruța Octavian Adrian în Dosarul nr. 5.418/111/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.271
din 8 octombrie 2009

referitoare la excepția de neconstituționalitate a prevederilor art. 2 alin. (1) lit. a) și h)
din Legea nr. 10/2001 privind regimul juridic al unor imobile preluate în mod abuziv în perioada
6 martie 1945 — 22 decembrie 1989 și art. 329 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Simona Ricu
Mihaela Ionescu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2 alin. (1) lit. a) și h) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945 — 22 decembrie 1989 și art. 329 din
Codul de procedură civilă, excepție ridicată de Vera Bulahov în

MONITORUL OFICIAL AL ROMÂNIEI, PARTEA I, Nr. 767/10.XI.2009
Dosarul nr. 3.719/299/2007 al Tribunalului București — Secția
a V-a civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate. În acest sens
arată că motivul de neconstituționalitate invocat de către autor
nu privește textul de lege criticat, ca atare, ci aplicarea acestuia,
aspect ce excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 26 februarie 2008, pronunțată în Dosarul
nr. 3.719/299/2007, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor art. 2 alin. (1) lit. a) și h)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989 și art. 329 din Codul de procedură civilă.
Excepția a fost ridicată de Vera Bulahov într-o cauză civilă
având ca obiect o acțiune în constatare.
În motivarea excepției de neconstituționalitate autorul
acesteia susține, în esență, faptul că prevederile criticate nu
îndeplinesc condițiile de claritate, precizie, previzibilitate și
predictibilitate, consacrate atât în jurisprudența Curții Europene
a Drepturilor Omului (cauzele Păduraru contra României, 2005,
Rotaru contra României, 2000, și Sunday Times contra Regatului
Unit, 1979), cât și în jurisprudența Curții Constituționale a
României (Decizia nr. 61/2007). Prin urmare, imprevizibilitatea
legislației referitoare la domeniul proprietății private constituie, în
sine, o încălcare a drepturilor prevăzute de Constituție. Arată că,
fără nicio justificare, prin prevederile de lege criticate au fost
declarate ca fiind abuzive și preluările de imobile care au
respectat legislația în vigoare la acea dată. Totodată, susține că
statul avea obligația de a menține un just echilibru între
interesele celor două categorii de proprietari, respectiv foștii
proprietari și cumpărătorii de bună-credință ai imobilelor, fără a
discrimina vreuna dintre cele două categorii.
În ceea ce privește prevederile art. 329 din Codul de
procedură civilă, arată, în esență, că, în situația soluționării
cauzei și pronunțării unei hotărâri de către instanța
judecătorească anterior soluționării unui recurs în interesul legii
ori anterior publicării deciziei pronunțate de Secțiile Unite ale
Înaltei Curți de Casație și Justiție, instanța nu ia în considerare
soluția instanței supreme, în aceste condiții părțile nebeneficiind
de o justiție egală pentru toți.
Tribunalul București — Secția a V-a civilă consideră că
excepția de neconstituționalitate este neîntemeiată. În acest
sens arată că prevederile art. 2 alin. (1) lit. a) și h) din Legea
nr. 10/2001 nu contravin Legii fundamentale, întrucât, astfel cum
a reținut Curtea Constituțională în jurisprudența sa, soluția de
restituire a unor categorii de imobile este rezultatul opțiunii
legiuitorului și are la bază exercitarea dreptului pe care acesta
îl are de a decide asupra modului de reparare a injustițiilor și a
abuzurilor din regimul trecut. În ceea ce privește prevederile
art. 329 din Codul de procedură civilă, consideră că partea este
nemulțumită de modul de interpretare de către prima instanță
de judecată a textului de lege criticat, aspect care excedează
competenței Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

5

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că prevederile art. 2 alin. (1)
lit. a) și lit. h) din Legea nr. 10/2001 dispun pentru viitor și se
aplică tuturor celor aflați în situația prevăzută în ipoteza normei
legale, fără nicio discriminare pe considerente arbitrare.
Totodată, acestea sunt rezultatul opțiunii legiuitorului, care poate
decide asupra modului de reparare a injustițiilor și a abuzurilor
din legislația anterioară, în conformitate cu dispozițiile
constituționale potrivit cărora conținutul și limitele dreptului de
proprietate sunt stabilite de lege. De asemenea, consideră că
prevederile criticate nu sunt de natură să îngrădească dreptul
părților de se adresa justiției pentru apărarea drepturilor,
libertăților și intereselor lor legitime, de a beneficia de un proces
echitabil, precum și de judecarea acestuia într-un termen
rezonabil. În ceea ce privește prevederile art. 329 din Codul de
procedură civilă, apreciază că acestea nu contravin dispozițiilor
constituționale ale art. 124 alin. (2), ci au ca scop asigurarea
interpretării și aplicării unitare a legii pe întreg cuprinsul țării. În
fine, consideră că dispozițiile art. 26 alin. (1) din Constituție nu
sunt incidente în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 2 alin. (1) lit. a) și h) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, republicată, în
urma adoptării Legii nr. 247/2005 privind reforma în domeniile
proprietății și justiției, precum și unele măsuri adiacente, în
Monitorul Oficial al României, Partea I, nr. 798 din 2 septembrie
2005, care au următorul conținut:
ă(1) În sensul prezentei legi, prin imobile preluate în mod
abuziv se înțelege:
a) imobilele naționalizate prin Decretul nr. 92/1950 pentru
naționalizarea unor imobile, cu modificările și completările
ulterioare, prin Legea nr. 119/1948 pentru naționalizarea
întreprinderilor industriale, bancare, de asigurări, miniere și de
transporturi, precum și prin alte acte normative de naționalizare;
[...]
h) orice alte imobile preluate de stat cu titlu valabil, astfel cum
este definit la art. 6 alin. (1) din Legea nr. 213/1998 privind
proprietatea publică și regimul juridic al acesteia, cu modificările
și completările ulterioare;”.
Totodată, obiect al excepției de neconstituționalitate îl
constituie și prevederile art. 329 din Codul de procedură civilă,
cu următorul conținut:
ăProcurorul general al Parchetului de pe lângă Înalta Curte
de Casație și Justiție, din oficiu sau la cererea ministrului justiției,
precum și colegiile de conducere ale curților de apel au dreptul,

6

MONITORUL OFICIAL AL ROMÂNIEI, PARTEA I, Nr. 767/10.XI.2009

pentru a se asigura interpretarea și aplicarea unitară a legii pe
întreg teritoriul României, să ceară Înaltei Curți de Casație și
Justiție să se pronunțe asupra chestiunilor de drept care au fost
soluționate diferit de instanțele judecătorești.
Deciziile prin care se soluționează sesizările se pronunță de
Secțiile Unite ale Înaltei Curți de Casație și Justiție și se publică
în Monitorul Oficial al României, Partea I.
Soluțiile se pronunță numai în interesul legii, nu au efect
asupra hotărârilor judecătorești examinate și nici cu privire la
situația părților din acele procese. Dezlegarea dată problemelor
de drept judecate este obligatorie pentru instanțe.”
Autorul
excepției
invocă
încălcarea
dispozițiilor
constituționale ale art. 15 alin. (2) privind neretroactivitatea legii,
ale art. 16 alin. (1) referitoare la egalitatea cetățenilor, ale art. 21
alin. (3) referitoare la dreptul părților la un proces echitabil și la
soluționarea cauzei într-un termen rezonabil, ale art. 26 alin. (1)
privind viața intimă, familială și privată, ale art. 44 alin. (2) și (3)
referitoare la garantarea și ocrotirea dreptului de proprietate
privată și ale art. 124 alin. (2) potrivit cărora justiția este unică,
imparțială și egală pentru toți. Totodată, consideră că prevederile
de lege criticate contravin și dispozițiilor art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată următoarele:
I. În privința prevederilor art. 329 din Codul de procedură
civilă, Curtea constată că aspectele invocate de către autor
privesc probleme de aplicare a legii, care nu intră însă în sfera
controlului de constituționalitate. Potrivit art. 2 alin. (1) și (2) din
Legea nr. 47/1992 privind organizarea și funcționarea acesteia,
Curtea Constituțională asigură controlul de constituționalitate
prin raportare la prevederile Legii fundamentale, aplicarea
reglementărilor legale revenind instanțelor judecătorești și, ca
atare, excepția este inadmisibilă.
II. Prevederile art. 2 alin. (1) lit. a) și h) din Legea nr. 10/2001
au mai fost supuse controlului de constituționalitate. Astfel, prin
Decizia nr. 196 din 2 martie 2006, publicată în Monitorul Oficial
al României, Partea I, nr. 275 din 27 martie 2006, Curtea a
respins excepția și a reținut că autorii acesteia solicită, în fapt,
modificarea conținutului normei legale criticate, în sensul
adaptării ei la principiile protecției drepturilor omului și a
libertăților fundamentale, evidențiate în jurisprudența instanței

de contencios european a drepturilor omului, aspecte care
excedează competenței instanței de contencios constituțional.
Modificarea conținutului unei norme juridice, cu respectarea
condițiilor de claritate, precizie, previzibilitate și predictibilitate,
este atributul exclusiv al legiuitorului, în temeiul dispozițiilor
art. 61 alin. (1) din Constituție, potrivit cărora ăParlamentul este
organul reprezentativ suprem al poporului român și unica
autoritate legiuitoare a țării.” Curtea a constatat că dreptul
oricărei persoane la judecarea cauzei sale în mod echitabil, în
mod public și într-un termen rezonabil nu a fost încălcat, câtă
vreme instanța de judecată a examinat în fond cauza dedusă
judecății și s-a pronunțat asupra existenței dreptului de
proprietate pretins de reclamanți.
Soluția și considerentele pronunțate în decizia menționată își
mențin valabilitatea și în prezenta cauză, neexistând temeiuri
care să determine reconsiderarea jurisprudenței Curții.
În plus, în prezenta cauză, față de susținerile autorului
excepției privind jurisprudența Curții Europene a Drepturilor
Omului referitoare la respectarea criteriilor de calitate,
accesibilitate și previzibilitate ale normelor juridice, se constată
că aceeași instanță europeană a statuat, de exemplu prin
hotărârea pronunțată în cauzele Cantoni contra Franței, 1996, și
Rekvenyi contra Ungariei, 1999, că previzibilitatea consecințelor
ce decurg dintr-un act normativ determinat nu poate avea o
certitudine absolută, întrucât, oricât de dorită ar fi aceasta, ea ar
da naștere la o rigiditate excesivă a reglementării. De aceea,
rămâne în sarcina judecătorilor ca, în cadrul actului de justiție pe
care îl înfăptuiesc, să decidă cu privire la interpretarea și
aplicarea unor norme legale.
De altfel, Curtea Europeană a Drepturilor Omului a reținut în
jurisprudența sa (Dumitru Popescu contra României, 2007,
Vermeire contra Belgiei, 1991) faptul că prevederile Convenției
pentru apărarea drepturilor omului și a libertăților fundamentale
fac parte integrantă din ordinea juridică internă a statelor
semnatare, acest aspect implicând obligația pentru judecătorul
național de a asigura efectul deplin al normelor acesteia,
asigurându-le preeminența față de orice altă prevedere contrară
din legislația națională.
Celelalte dispoziții constituționale nu au incidență în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a prevederilor art. 329 din Codul de procedură civilă,
excepție ridicată de Vera Bulahov în Dosarul nr. 3.719/299/2007 al Tribunalului București — Secția a V-a civilă.
2. Respinge, ca fiind neîntemeiată, excepția de neconstituționalitate a prevederilor art. 2 alin. (1) lit. a) și h) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție
ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 767/10.XI.2009

7

CURTEA CONSTITUȚIONALĂ

D E C I Z I A Nr. 1.275
din 8 octombrie 2009

referitoare la excepția de neconstituționalitate a dispozițiilor art. 331, art. 361 alin. 1 lit. a)
și art. 3856 alin. 3 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 331, art. 361 alin. 1 lit. a) și art. 3856 alin. 3 din
Codul de procedură penală, excepție ridicată de Elena Neculai
în Dosarul nr. 9.410.1/55/2007 al Tribunalului Arad — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 25 martie 2009, pronunțată în Dosarul
nr. 9.410.1/55/2007, Tribunalul Arad — Secția penală a
sesizat Curtea Constituțională cu excepția de
neconstituționalitate a dispozițiilor art. 331, art. 361 alin. 1
lit. a) și art. 3856 alin. 3 din Codul de procedură penală,
excepție ridicată de Elena Neculai.
În motivarea excepției de neconstituționalitate se susține
că prevederile legale criticate sunt neconstituționale, deoarece
interzic exercitarea apelului ca și cale de atac ordinară,
încălcând astfel ădreptul constituțional de a accesa toate căile de
atac”. În ceea ce privește art. 331 din Codul de procedură
penală, se arată că este neconstituțional, deoarece lasă la
latitudinea judecătorului să admită sau nu un mijloc de probă. Se
consideră că probele propuse înaintea judecătorului trebuie în
mod obligatoriu să fie acceptate de instanță pentru aflarea
adevărului și pentru a permite părții să își prezinte proba așa
cum a solicitat-o.
Tribunalul Arad — Secția penală apreciază că excepția de
neconstituționalitate este neîntemeiată, întrucât textele de lege
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale. Arată că accesul liber la justiție și dreptul la
un proces echitabil nu presupun accesul la toate gradele de
jurisdicție și obligativitatea parcurgerii unui număr de trei grade
de jurisdicție în materie penală, legiuitorul având dreptul ca prin
legi speciale să stabilească căile de atac și condițiile în care pot
fi exercitate.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 331, art. 361
alin. 1 lit. a) și art. 3856 alin. 3 din Codul de procedură penală.
Textele de lege criticate au următorul cuprins:
— Art. 331: ăDacă din cercetarea judecătorească rezultă că
pentru lămurirea faptelor sau împrejurărilor cauzei este
necesară administrarea unor probe noi, instanța dispune fie
judecarea cauzei în continuare, fie amânarea ei.”;
— Art. 361 alin. 1 lit. a): ăSentințele pot fi atacate cu apel. Nu
pot fi atacate cu apel: [... ] a) sentințele privind infracțiunile
pentru care punerea în mișcare a acțiunii penale se face la
plângerea prealabilă a persoanei vătămate.”;
— Art. 3856 alin. 3: ăRecursul declarat împotriva unei hotărâri
care, potrivit legii, nu poate fi atacată cu apel, nu este limitat la
motivele de casare prevăzute în art. 3859, iar instanța este
obligată ca, în afara temeiurilor invocate și cererilor formulate
de recurent, să examineze întreaga cauză sub toate aspectele.”
Dispozițiile constituționale invocate în susținerea excepției
sunt cele ale art. 21— Accesul liber la justiție, art. 24 — Dreptul
la apărare, art. 124 — Înfăptuirea justiției și ale art. 129 —
Folosirea căilor de atac. Se invocă, de asemenea, dispozițiile
art. 2 din Protocolul nr. 7 adițional la Convenția pentru apărarea
drepturilor omului și a libertăților fundamentale privind dublul
grad de jurisdicție în materie penală.
Examinând excepția de neconstituționalitate astfel cum a fost
formulată, Curtea reține următoarele:
Contrar susținerilor autorului excepției, dispozițiile art. 331
din Codul de procedură penală dau expresie dreptului părților la
un proces echitabil. Astfel, pentru a contribui la soluționarea
cauzei și la realizarea scopului procesului penal, probele
propuse de părți trebuie să fie concludente și utile. Administrarea
de probe care nu au niciun efect asupra soluționării cauzei, ori
pentru dovedirea unor aspecte asupra cărora organele judiciare
s-au edificat deja, nu ar conduce decât la tergiversarea
soluționării cauzei.
În ceea ce privește dispozițiile art. 361 alin. 1 lit. a) din Codul
de procedură penală, acestea sunt în concordanță cu
prevederile art. 126 alin. (2) și ale art. 129 din Constituție, care
dau în competența exclusivă a legiuitorului stabilirea
competenței, a procedurii de judecată și a căilor de atac
împotriva hotărârilor judecătorești, precum și cu cele ale art. 2
din Protocolul nr. 7 adițional la Convenția pentru apărarea
drepturilor omului și a libertăților fundamentale privind dublul
grad de jurisdicție în materie penală.

8

MONITORUL OFICIAL AL ROMÂNIEI, PARTEA I, Nr. 767/10.XI.2009

Tot astfel, prevederile art. 3856 alin. 3 din Codul de procedură
penală nu aduc nicio atingere dreptului la un proces echitabil,
Curtea reținând în acest sens în jurisprudența sa următoarele:
ăfaptul de a nu putea folosi [...] calea de atac a apelului nu
afectează drepturile procesuale [...], având în vedere dispozițiile
art. 3856 alin. 3 din Codul de procedură penală, care prevăd că

recursul, în acest caz, nu se limitează la motivele de casare
enumerate de art. 3859 din Codul de procedură penală, iar
instanța este obligată să examineze întreaga cauză sub toate
aspectele” (Decizia nr. 156 din 17 aprilie 2003, publicată în
Monitorul Oficial al României, Partea I, nr. 357 din 26 mai 2003).

Pentru motivele mai sus arătate, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 331, art. 361 alin. 1 lit. a) și art. 3856 alin. 3 din Codul de
procedură penală, excepție ridicată de Elena Neculai în Dosarul nr. 9.410.1/55/2007 al Tribunalului Arad — Secția penală.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.280
din 8 octombrie 2009

referitoare la excepția de neconstituționalitate a prevederilor art. 1081 alin. 1 lit. b), art. 1084
și art. 1085 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1081 alin. 1 lit. b), art. 1084 și art. 1085 din
Codul de procedură civilă, excepție ridicată de Mircea
Busuioceanu în Dosarul nr. 19.562/300/2006 al Judecătoriei
Sectorului 2 București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2009, pronunțată în Dosarul
nr. 19.562/300/2006, Judecătoria Sectorului 2 București —
Secția civilă a sesizat Curtea Constituțională cu excepția de

neconstituționalitate a prevederilor art. 1081 alin. 1 lit. b),
art. 1084 și art. 1085 din Codul de procedură civilă. Excepția
a fost ridicată de Mircea Busuioceanu într-o cerere de
reexaminare a amenzii judiciare.
În motivarea excepției de neconstituționalitate, autorul
acesteia susține, în esență, faptul că încheierea prin care se
soluționează cererea de recuzare și se dispune aplicarea
amenzii se pronunță în camera de consiliu, fără citarea părților
și fără administrarea vreunei probe, astfel că judecătorul se
pronunță asupra bunei sau relei-credințe a persoanei care a
formulat cererea de recuzare, în absența acesteia și fără a-i da
posibilitatea să se apere și ăsă-și dovedească buna-credință”.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată. În acest sens, arată că amenda judiciară se aplică
în lipsa părții, fără citarea acesteia, însă dreptul la apărare nu
este încălcat de vreme ce partea are la dispoziție calea de atac
a cererii de reexaminare, potrivit art. 1085 din Codul de
procedură civilă, putând învedera și proba argumentele în
sensul scutirii sau reducerii amenzii judiciare aplicate. Faptul că
cererea de reexaminare se soluționează în camera de consiliu
nu afectează dreptul la un proces echitabil și dreptul la apărare
al părții, atâta timp cât textul de lege criticat pentru
neconstituționalitate nu reglementează împrejurarea că cererea
se soluționează fără citare. Consecința acestui fapt este aceea
a aplicării regulii generale în materia dreptului procesual civil,
respectiv citarea, de vreme ce printr-o dispoziție expresă nu se
prevede contrariul. În concluzie, atâta timp cât partea are la

MONITORUL OFICIAL AL ROMÂNIEI, PARTEA I, Nr. 767/10.XI.2009
dispoziție o cale de atac împotriva sancțiunii aplicate, prilej cu
care își poate exprima poziția față de măsura dispusă, iar la
soluționarea acestei căi de atac se impune citarea sa, putând
astfel să se prezinte personal pentru susținerea punctului său
de vedere, rezultă că dreptul la apărare și dreptul la un proces
echitabil sunt garantate. Mai mult, judecătorul care aplică
sancțiunea amenzii judiciare pentru exercitarea cu rea-credință
a dreptului procesual de a formula cereri de recuzare este ținut
să arate motivele care au format convingerea în sensul
existenței relei-credințe, folosind în acest scop, ca probe,
înscrisurile de la dosar coroborate cu prezumțiile simple.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că acestea nu împiedică
părțile interesate să apeleze la instanțele judecătorești și să se
prevaleze de toate garanțiile procesuale care condiționează,
într-o societate democratică, procesul echitabil. Totodată,
consideră că normele criticate nu aduc atingere principiului
constituțional potrivit căruia dreptul la apărare este garantat.
Face referire la deciziile Curții Constituționale nr. 109/2008,
nr. 741/2008, nr. 231/2009 și nr. 462/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1081 alin. 1 lit. b), art. 1084 și art. 1085 din Codul
de procedură civilă, cu următorul conținut:
— Art. 1081 alin. 1 lit. b):
ăDacă legea nu prevede altfel, instanța, potrivit dispozițiilor
prezentului articol, va putea sancționa următoarele fapte
săvârșite în legătură cu procesul, astfel:
1. cu amendă judiciară de la 500.000 lei la 7.000.000 lei:(...)

9

b) formularea, cu rea-credință, a unei cereri de recuzare sau
de strămutare;(...)”;
— Art. 1084: ăAmenda și despăgubirea se stabilesc prin
încheiere executorie, care se comunică celui obligat, dacă
măsura a fost luată în lipsa acestuia.”;
— Art. 1085: ăÎmpotriva încheierii prevăzute la art. 1084 cel
obligat la amendă sau despăgubire va putea face numai cerere
de reexaminare, solicitând, motivat, să se revină asupra amenzii
ori despăgubirii sau să se dispună reducerea acestora.
Cererea se face în termen de 15 zile, după caz, de la data la
care a fost luată măsura sau de la data comunicării încheierii.
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
Autorul excepției consideră că se aduce atingere dispozițiilor
constituționale ale art. 21 referitoare la accesul liber la justiție și
ale art. 24 privind dreptul la apărare.
Examinând excepția de neconstituționalitate, Curtea
constată că dispozițiile legale criticate au mai fost examinate din
perspectiva unor critici similare. Astfel, cu prilejul pronunțării
deciziilor nr. 231 din 19 februarie 2009, publicată în Monitorul
Oficial al României, Partea I, nr. 209 din 1 aprilie 2009, și nr. 547
din 18 octombrie 2005, publicată în Monitorul Oficial al
României, Partea I, nr. 1.030 din 21 noiembrie 2005, Curtea
Constituțională a respins ca neîntemeiată excepția de
neconstituționalitate a dispozițiilor art. 1081 alin. 1 pct. 1 lit. b),
ale art. 1084 și 1085 din Codul de procedură civilă.
Curtea a reținut că textele de lege criticate prevăd doar
posibilitatea aplicării unor amenzi judiciare, în cazul exercitării cu
rea-credință a unor drepturi procesuale, ceea ce corespunde
exigențelor art. 57 din Constituție, care instituie îndatorirea
fundamentală a cetățenilor de a exercita drepturile și libertățile
constituționale cu bună-credință, fără încălcarea drepturilor și
libertăților celorlalți.
De asemenea, textele criticate nu cuprind prevederi de
natură să aducă atingere dreptului de acces la justiție și
dreptului la apărare. Dimpotrivă, dispozițiile art. 1085 din Codul
de procedură civilă prevăd că persoana obligată la amendă sau
despăgubire poate face cerere de reexaminare, prin care
solicită, motivat, să se revină asupra amenzii ori despăgubirii.
Întrucât în cauza de față nu au fost aduse elemente noi de
natură să impună reconsiderarea jurisprudenței Curții
Constituționale în materie, atât soluția, cât și considerentele
acestor decizii își mențin valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1081 alin. 1 lit. b), art. 1084 și art. 1085 din Codul de procedură
civilă, excepție ridicată de Mircea Busuioceanu în Dosarul nr. 19.562/300/2006 al Judecătoriei Sectorului 2 București — Secția
civilă.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

10

MONITORUL OFICIAL AL ROMÂNIEI, PARTEA I, Nr. 767/10.XI.2009
CURTEA CONSTITUȚIONALĂ

D E C I Z I A Nr. 1.282
din 8 octombrie 2009

referitoare la excepția de neconstituționalitate a prevederilor art. 728 alin. 1 teza întâi
din Codul civil și art. 6735 alin. 2 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 728 alin. 1 teza întâi din Codul civil și art. 6735
alin. 2 din Codul de procedură civilă, excepție ridicată de Nicolae
Guță în Dosarul nr. 39.097/3/2008 al Tribunalului București —
Secția a IV-a civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 2.387R din 19 decembrie 2008,
pronunțată în Dosarul nr. 39.097/3/2008, Tribunalul București —
Secția a IV-a civilă a sesizat Curtea Constituțională cu
excepția de neconstituționalitate a prevederilor art. 728
alin. 1 teza întâi din Codul civil și art. 6735 alin. 2 din Codul
de procedură civilă. Excepția a fost ridicată de Nicolae Guță
într-o acțiune având ca obiect o cerere de ieșire din indiviziune
cu privire la un bun imobil.
În motivarea excepției de neconstituționalitate autorul
acesteia susține, în esență, că, stipulându-se în Codul civil și în
Codul de procedură civilă obligativitatea ieșirii din indiviziune și
a împărțelii în natură prin formarea de loturi și atribuirea lor, se
încalcă dreptul de proprietate al persoanei care nu dorește
încetarea acestei situații juridice. Arată că prin cererea de ieșire
din indiviziune se dispune asupra întregului bun, avându-se în
vedere doar voința unuia dintre coproprietari, încălcându-se
astfel dreptul celuilalt coproprietar de a dispune de propriul bun.
Tribunalul București — Secția a IV-a civilă apreciază că
textele de lege criticate nu contravin dispozițiilor art. 44 alin. (2)
teza întâi din Constituție. În acest sens, arată că este atributul
legiuitorului să stabilească modalitățile ieșirii din indiviziune în
situația în care sunt mai multe persoane coproprietare ale
aceluiași bun, prin aceste modalități neîncălcându-se dreptul de
proprietate al coproprietarilor cărora nu li se va atribui bunul în
natură.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea reglementează

procedura ieșirii din indiviziune a unor persoane care sunt
coproprietare ale unui bun și nu conțin norme contrare
principiului garantării și ocrotirii, în mod egal, a dreptului de
proprietate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 728 alin. 1 teza întâi din Codul civil și art. 6735
alin. 2 din Codul de procedură civilă.
Textele de lege criticate au următorul conținut:
— Art. 728 alin. 1 teza întâi din Codul civil: ăNimeni nu poate
fi obligat a rămâne în indiviziune.”;
— Art. 6735 alin. 2 din Codul de procedură civilă: ăInstanța va
face împărțeala în natură. În temeiul celor stabilite potrivit alin. 1,
ea procedează la formarea loturilor și la atribuirea lor. În cazul
în care loturile nu sunt egale în valoare, ele se întregesc
printr-o sumă în bani.”
În susținerea excepției de neconstituționalitate autorul
acesteia invocă încălcarea dispozițiilor constituționale ale art. 44
alin. (2) teza întâi potrivit cărora proprietatea privată este
garantată și ocrotită în mod egal de lege, indiferent de titular.
Examinând excepția de neconstituționalitate, Curtea
constată că dispozițiile art. 728 din Codul civil au mai făcut
obiectul controlului de constituționalitate, reținând în Decizia
nr. 844 din 8 iulie 2008, publicată în Monitorul Oficial al
României, Partea I, nr. 593 din 7 august 2008, că, de principiu,
proprietatea, în majoritatea cazurilor, este pură și simplă. Sunt
situații însă când proprietatea este afectată de modalități și
prezintă forme speciale. O astfel de modalitate o reprezintă
proprietatea comună, cu cele trei forme: coproprietatea,
indiviziunea și devălmășia.
Această situație, uneori, nu este avantajoasă pentru
proprietari și nici favorabilă pentru exploatarea economică a
bunurilor, din cauza dificultății de a se putea exercita toate
atributele dreptului de proprietate. De aceea, tocmai în interesul
coproprietarilor, art. 728 din Codul civil prevede că ăNimeni nu
poate fi obligat a rămâne în indiviziune”. Deși art. 728 se referă,
în principiu, la partajul succesoral, el se aplică tuturor
indiviziunilor, oricare ar fi izvorul lor, astfel că orice proprietar
poate cere ieșirea din indiviziune prin partaj, fără ca ceilalți
coproprietari să se poată opune. Coproprietarii au însă
posibilitatea de a conveni să rămână în indiviziune pe termen
de 5 ani, cu posibilitatea reînnoirii acestei convenții la expirarea
termenului, potrivit alin. 2 al aceluiași articol.

MONITORUL OFICIAL AL ROMÂNIEI, PARTEA I, Nr. 767/10.XI.2009
Așadar, Curtea a reținut că textul art. 728 din Codul civil
conține suficiente mijloace de asigurare a respectării normelor
constituționale privind garantarea și ocrotirea proprietății private,
reprezentând totodată o aplicare a principiului potrivit căruia
ăCetățenii beneficiază de drepturile și de libertățile consacrate
prin Constituție și prin alte legi și au obligațiile prevăzute de
acestea”.

11

Rațiunile care au stat la baza adoptării soluției anterioare își
păstrează valabilitatea și în prezenta cauză, astfel încât aceasta
se impune a fi menținută.
În ceea ce privește prevederile art. 6735 alin. 2 din Codul de
procedură civilă, acestea reglementează reguli procedurale
privind împărțeala judiciară în acord cu dispozițiile
constituționale privind ocrotirea și garantarea în mod egal a
proprietății.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 728 alin. 1 teza întâi din Codul civil și art. 6735 alin. 2
din Codul de procedură civilă, excepție ridicată de Nicolae Guță în Dosarul nr. 39.097/3/2008 al Tribunalului București — Secția
a IV-a civilă.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.283
din 8 octombrie 2009

referitoare la excepția de neconstituționalitate a prevederilor art. 31 alin. (41)
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 31 alin. (41) din Legea nr. 53/2003 — Codul
muncii, excepție ridicată de Vifor Gheorghe Stănescu în Dosarul
nr. 10.488/3/2008 (număr în format vechi 7.478/2008) al Curții
de Apel București — Secția a VII-a civilă și pentru cauze privind
conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, ca fiind
inadmisibilă, întrucât aceasta nu este motivată.

C U R T E A,

având în vedere actele și lucrările dosarului, constată
următoarele:
Prin Încheierea din 10 aprilie 2009, pronunțată în Dosarul
nr. 10.488/3/2008 (număr în format vechi 7.478/2008), Curtea
de Apel București — Secția a VII-a civilă și pentru cauze
privind conflicte de muncă și asigurări sociale a sesizat
Curtea Constituțională cu excepția de neconstituționalitate
a prevederilor art. 31 alin. (41) din Legea nr. 53/2003 —
Codul muncii. Excepția a fost ridicată de Vifor Gheorghe
Stănescu într-o cauză civilă privind anularea măsurii încetării
contractului individual de muncă.
În motivarea excepției de neconstituționalitate autorul nu
indică niciun temei constituțional.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
apreciază că textul de lege criticat nu contravine Constituției,
deoarece acesta reglementează o cale simplificată de încetare
a contractului de muncă supus perioadei de probă, justificat de
caracterul precar al unui astfel de contract ce nu s-a consolidat
decât după expirarea acestei perioade.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

12

MONITORUL OFICIAL AL ROMÂNIEI, PARTEA I, Nr. 767/10.XI.2009

Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, reține că acestea nu conțin norme
contrare principiilor constituționale privind munca și protecția
socială a muncii. Face referire la Decizia Curții Constituționale
nr. 356/2005.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiect al excepției de neconstituționalitate îl constituie
prevederile art. 31 alin. (41) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora, ăPe durata sau la
sfârșitul perioadei de probă, contractul individual de muncă
poate înceta numai printr-o notificare scrisă, la inițiativa oricăreia
dintre părți”.
Examinând excepția, Curtea constată că autorul excepției nu
indică temeiul constituțional al sesizării, or, potrivit art. 10 alin. (2)
din Legea nr. 47/1992, sesizările adresate Curții Constituționale
trebuie motivate. Ca atare, Curtea nu se poate substitui autorului
excepției în ceea ce privește formularea unor motive de
neconstituționalitate. Acest fapt ar avea semnificația exercitării
unui control de constituționalitate din oficiu, ceea ce este
inadmisibil în raport cu dispozițiile art. 146 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 31 alin. (41) din Legea nr. 53/2003 —
Codul muncii, excepție ridicată de Vifor Gheorghe Stănescu în Dosarul nr. 10.488/3/2008 (număr în format vechi 7.478/2008) al
Curții de Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.287
din 8 octombrie 2009

referitoare la excepția de neconstituționalitate a prevederilor art. 43 alin. 3 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 43 alin. 3 din Codul familiei, excepție ridicată
de Adriana Anca Opriș în Dosarul nr. 1.112/296/2009 al
Judecătoriei Satu Mare.

La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 aprilie 2009, pronunțată în Dosarul
nr. 1.112/296/2009, Judecătoria Satu Mare a sesizat Curtea
Constituțională cu excepția de neconstituționalitate a
prevederilor art. 43 alin. 3 din Codul familiei. Excepția a fost
ridicată de Adriana Anca Opriș într-o cauză ce are ca obiect
stabilirea programului de vizitare al minorului.

MONITORUL OFICIAL AL ROMÂNIEI, PARTEA I, Nr. 767/10.XI.2009
În motivarea excepției de neconstituționalitate autorul
acesteia susține că prevederile criticate au o redactare ambiguă
ce nu corespunde actualelor necesități sociale, prin aceasta fiind
încălcate drepturi fundamentale constituționale, cum este cel
privitor la integritatea psihică a copiilor și dreptul la ocrotirea
sănătății și protecția copiilor.
Judecătoria Satu Mare apreciază că prevederile art. 43
alin. 3 din Codul familiei nu contravin dispozițiilor constituționale
invocate, ci sunt în deplină concordanță cu prevederile emise
ulterior în materie, respectiv Legea nr. 272/2004 privind protecția
și promovarea drepturilor copilului.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale. În acest sens, arată că măsurile reglementate
de acestea au caracter accesoriu în raport cu măsura
încredințării copilului, permițând exercitarea în mod direct a
supravegherii, ajutorării și îndrumării minorilor, chiar și în ipoteza
în care minorul refuză păstrarea legăturilor personale cu
părintele căruia nu i-a fost încredințat. Face referire la Decizia
Curții Constituționale nr. 82/2003.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 43 alin. 3 din Codul familiei, republicat în
Buletinul Oficial nr. 13 din 18 aprilie 1956, având următorul
conținut: ăPărintele divorțat, căruia nu i s-a încredințat copilul,
păstrează dreptul de a avea legături personale cu acesta,
precum și de a veghea la creșterea, educarea, învățătura și
pregătirea lui profesională.”

13

Autorul
excepției
invocă
încălcarea
dispozițiilor
constituționale ale art. 26 alin. (1) și (2) privind viața intimă,
familială și privată și ale art. 49 alin. (1) referitoare la protecția
copiilor și a tinerilor.
Examinând excepția de neconstituționalitate, Curtea observă
că art. 43 alin. 3 din Codul familiei reglementează dreptul pe
care îl are părintele căruia nu i s-a încredințat copilul de a păstra
legături personale cu acesta, precum și de a veghea la
creșterea, educarea, învățătura și pregătirea lui profesională.
Curtea constată că prevederile art. 43 alin. 3 din Codul
familiei au mai fost supuse controlului de constituționalitate, prin
raportare la aceleași texte constituționale. Astfel, prin Decizia
nr. 82 din 25 februarie 2003, publicată în Monitorul Oficial al
României, Partea I, nr. 189 din 26 martie 2003, Curtea a reținut
că textul de lege dedus controlului instituie termenul de drepturi
ale părintelui divorțat căruia nu i s-a încredințat copilul. Astfel,
acesta păstrează dreptul de a avea legături personale cu copilul
și de a veghea la creșterea, educarea, învățătura și pregătirea
lui profesională în opoziție cu terțele persoane și alături de
celălalt părinte, căruia i s-a încredințat copilul.
Totodată, părintele căruia nu i s-a încredințat copilul este
debitorul obligațiilor corelative drepturilor recunoscute de lege,
fiind ținut să asigure alături de fostul său soț, tot în calitate de
părinte, realizarea efectivă a drepturilor conferite acestuia de
lege. O atare conduită cooperantă este impusă de împrejurarea
că drepturile menționate constituie, în realitate, mijloace pentru
îndeplinirea obligațiilor pe care le are orice părinte față de copilul
său și care subzistă atât timp cât părintele nu este decăzut din
drepturile părintești.
Curtea constată că susținerea potrivit căreia art. 43 alin. 3
din Codul familiei contravine prevederilor constituționale
consacrate de art. 26 alin. (1) și de art. 49 alin. (1) nu poate fi
reținută, cu atât mai mult cu cât reglementarea criticată instituie
o modalitate prin care autoritățile publice își îndeplinesc
obligațiile de a respecta și ocroti viața intimă, familială și privată,
constituind totodată o componentă a regimului special de
protecție și asistență a copiilor și tinerilor în realizarea drepturilor
lor. În ceea ce privește încălcarea art. 26 alin. (2) din Constituție,
este evident că prin persoana fizică îndreptățită să dispună de
ea însăși și fără a încălca drepturile și libertățile altora legiuitorul
constituant a avut în vedere persoana fizică cu capacitate
deplină de exercițiu și experiență de viață, care are posibilitatea
de a-și valorifica acest drept în deplină cunoștință de cauză,
ceea ce nu se regăsește în persoana unui minor, lipsit de
capacitate de exercițiu.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 43 alin. 3 din Codul familiei, excepție ridicată de Adriana Anca
Opriș în Dosarul nr. 1.112/296/2009 al Judecătoriei Satu Mare.
Definitivă și general obligatorie.
Pronunțată în ședința publică din data de 8 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

14

MONITORUL OFICIAL AL ROMÂNIEI, PARTEA I, Nr. 767/10.XI.2009
CURTEA CONSTITUȚIONALĂ

D E C I Z I A Nr. 1.296
din 13 octombrie 2009

referitoare la excepția de neconstituționalitate a prevederilor art. 21 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 21 alin. (5) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Ionel
Letcanu și Manuela Letcanu în Dosarul nr. 4.294/4/2008 al
Judecătoriei Sectorului 4 București — Secția civilă.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 ianuarie 2009, pronunțată în Dosarul
nr. 4.294/4/2008, Judecătoria Sectorului 4 București —
Secția civilă a sesizat Curtea Constituțională cu excepția de
neconstituționalitate a prevederilor art. 21 alin. (5) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989. Excepția a fost ridicată de Ionel Letcanu și Manuela
Letcanu într-o cauză civilă având ca obiect pronunțarea unei
hotărâri care să țină loc de act de vânzare-cumpărare a unui
apartament.
În motivarea excepției de neconstituționalitate autorii
acesteia susțin că modificarea Legii nr. 10/2001 prin Legea
nr. 247/2005, ulterioară încheierii convenției părților, încalcă
dispozițiile art. 21 și 44 din Constituție, deoarece se îngrădește
dreptul de a avea acces la justiție pentru valorificarea drepturilor
decurgând dintr-o convenție încheiată anterior intrării în vigoare
a acestei modificări. Fac referire la cauzele Rotaru împotriva
României, 2000, și Sunday Times împotriva României, 1979, și
arată că, interpretând dispozițiile art. 6 alin. (1) din Convenția
pentru apărarea drepturilor omului și a libertăților fundamentale,
Curtea Europeană a Drepturilor Omului a reținut că, pentru a-și
apăra drepturile civile în mod efectiv, iar nu doar teoretic, orice
persoană are dreptul să dispună de informații suficiente asupra
normelor juridice aplicabile într-un caz dat și să fie capabilă să
prevadă, într-o măsură rezonabilă, consecințele care pot apărea
dintr-un act determinat.
Judecătoria Sectorului 4 București — Secția civilă
consideră că excepția de neconstituționalitate este
neîntemeiată. În acest sens, arată că în argumentarea excepției
autorii au plecat de la o premisă greșită constând în
absolutizarea exercițiului prerogativelor dreptului de proprietate,

făcând abstracție de prevederile art. 44 alin. (1) teza a doua din
Constituție, potrivit cărora ăconținutul și limitele dreptului de
proprietate sunt stabilite de lege”, ca și de acelea ale art. 136
alin. (5) care consacră caracterul inviolabil al proprietății private
ăîn condițiile legii”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului nu a comunicat punctul său de vedere
asupra excepției de neconstituționalitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 21 alin. (5) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, care
au următorul conținut: ă(5) Sub sancțiunea nulității absolute,
până la soluționarea procedurilor administrative și, după caz,
judiciare, generate de prezenta lege, este interzisă înstrăinarea,
concesionarea, locația de gestiune, asocierea în participațiune,
ipotecarea, locațiunea, precum și orice închiriere sau
subînchiriere în beneficiul unui nou chiriaș, schimbarea
destinației, grevarea sub orice formă a bunurilor imobile —
terenuri și/sau construcții notificate potrivit prevederilor prezentei
legi.”
Autorii excepției invocă încălcarea dispozițiilor constituționale
ale art. 20 alin. (2) privind tratatele internaționale privind
drepturile omului, ale art. 21 alin. (1), (2) și (3) privind accesul
liber la justiție și ale art. 44 alin. (1) referitoare la garantarea și
ocrotirea dreptului de proprietate privată. Totodată, consideră că
prevederile de lege criticate contravin și dispozițiilor art. 6
alin. (1) din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil.
Examinând excepția de neconstituționalitate, Curtea reține
următoarele:
Art. 21 alin. (5) din Legea nr. 10/2001 reglementează
sancțiunea nulității absolute a tuturor actelor juridice de
înstrăinare sau grevare cu sarcini a bunurilor imobile notificate
potrivit prezentei legi până la soluționarea procedurilor
administrative sau judiciare generate de această lege.
Curtea constată că această interdicție temporară de
înstrăinare sau grevare cu sarcini, până la soluționarea

MONITORUL OFICIAL AL ROMÂNIEI, PARTEA I, Nr. 767/10.XI.2009
procedurilor administrative sau judiciare, a terenurilor și/sau a
construcțiilor pentru care s-au formulat notificări persoanelor
juridice deținătoare, are ca scop stabilitatea raporturilor juridice
și siguranța circuitului civil. De altfel, prevederile de lege criticate
sunt în deplin acord cu dispozițiile art. 44 alin. (1) teza a doua din
Constituție, potrivit cărora conținutul și limitele dreptului de
proprietate sunt stabilite de lege. Reglementând prin norme
imperative această interdicție, este evidentă intenția legiuitorului
de a preveni apariția unor situații juridice neclare cu privire la
bunurile imobile notificate potrivit prevederilor acestei legi, care

15

fac obiectul unor proceduri administrative sau judiciare de
restituire.
De asemenea, în prezenta cauză, Curtea nu poate reține
nicio încălcare a dreptului de acces liber la justiție. Mai mult,
autorul și-a exercitat acest drept prin formularea acțiunii având
ca obiect pronunțarea unei hotărâri care să țină loc de act de
vânzare-cumpărare a unui apartament. Împrejurarea că instanța
de judecată se va pronunța luând în considerare prevederile
imperative ale art. 21 alin. (5) din Legea nr. 10/2001 nu poate fi
reținută ca o încălcare a dispozițiilor constituționale privind
liberul acces la justiție și dreptul la un proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 21 alin. (5) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989, excepție ridicată de Ionel Letcanu și Manuela
Letcanu în Dosarul nr. 4.294/4/2008 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.326
din 13 octombrie 2009

referitoare la excepția de neconstituționalitate a dispozițiilor art. 1337 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1337 din Codul civil, excepție ridicată de
Gheorghe Biriu în Dosarul nr. 13.822/301/2008 al Judecătoriei
Sectorului 3 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cauzei și arată că dosarul
se află la al doilea termen de judecată. La primul termen din data
de 17 septembrie 2009, partea Societatea Comercială ăTabros
Impex” — S.R.L., reprezentată prin avocat Dănuț Done, a
solicitat acordarea unui nou termen de judecată, deoarece
avocatul titular al contractului de reprezentare în fața Curții
Constituționale, domnul Ioan Gheorghe Bârsan, se afla în

imposibilitatea de prezentare ca urmare a unor probleme de
sănătate.
Partea Societatea Comercială ăTabros Impex” — S.R.L. a
depus note scrise prin care solicită respingerea, ca
neîntemeiată, a excepției de neconstituționalitate a dispozițiilor
art. 1337 din Codul civil.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public, care pune concluzii de respingere a excepției de
neconstituționalitate
ca
neîntemeiată,
apreciind
că
reglementarea criticată nu contravine normelor constituționale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2009, pronunțată în Dosarul
nr. 13.822/301/2008, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a prevederilor art. 1337 din Codul civil,
excepție ridicată de Gheorghe Biriu într-o cauză având ca obiect
judecarea unei acțiuni în pretenții.
În motivarea excepției, autorul acesteia susține că
dispozițiile art. 1337 din Codul civil încalcă dreptul de proprietate
privată, precum și principiul constituțional al egalității în drepturi,
deoarece ădă posibilitatea unor părți de rea-credință să obțină

16

MONITORUL OFICIAL AL ROMÂNIEI, PARTEA I, Nr. 767/10.XI.2009

venituri necuvenite, legalizând îmbogățirea fără just temei”. De
asemenea, în opinia autorului excepției, textul de lege criticat
ăacordă o protecție sporită cumpărătorului față de vânzător, în
ciuda faptului că acesta nu este în culpă”.
Judecătoria Sectorului 3 București — Secția civilă și-a
exprimat opinia în sensul că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze prezenta excepție de neconstituționalitate.

Obiectul excepției îl reprezintă dispozițiile art. 1337 din Codul
civil, potrivit cărora: ăVânzătorul este de drept obligat, după
natura contractului de vânzare, a răspunde către cumpărător de
evicțiunea totală sau parțială a lucrului vândut, sau de sarcinile
la care s-ar pretinde supus acel obiect și care n-ar fi declarate
la facerea contractului.”
În opinia autorului excepției, dispozițiile de lege criticate
contravin prevederilor constituționale ale art. 16 referitoare la
egalitatea în drepturi și ale art. 44 privind dreptul de proprietate
privată.
Examinând excepția de neconstituționalitate, Curtea
constată că textul de lege criticat reglementează obligația
vânzătorului de a apăra dreptul de proprietate transmis
cumpărătorului, protejându-l pe acesta împotriva oricăror
tulburări în exercitarea prerogativelor de proprietar sau chiar
împotriva pierderii dreptului de proprietate asupra bunului,
datorată unor cauze anterioare transmiterii proprietății. Din acest
punct de vedere, Curtea constată că prevederile art. 1337 din
Codul civil sunt în concordanță cu prevederile art. 44 alin. (1)
teza întâi și alin. (2) teza întâi din Constituție referitoare la
garantarea și apărarea dreptului de proprietate și a proprietății
private.
În legătură cu susținerea privind încălcarea prevederilor
art. 16 din Constituție, Curtea constată că aceasta nu este
întemeiată, dat fiind faptul că dispozițiile art. 1337 din Codul civil
nu conțin niciun criteriu discriminator, fiind aplicabile în mod egal
tuturor persoanelor aflate în ipoteza instituită prin această normă
juridică.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1337 din Codul civil, excepție ridicată de Gheorghe Biriu în
Dosarul nr. 13.822/301/2008 al Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 13 octombrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 767/10.XI.2009 conține 16 pagini.

Prețul: 3,20 lei

&JUYDGY|434899]
ISSN 1453—4495

