Anul 177 (XXI) — Nr. 40

PARTEA I

LEGI, DECRETE, HOTĂRÂRI ȘI ALTE ACTE

Joi, 22 ianuarie 2009

SUMAR
Nr.

Pagina

Nr.

Pagina

HOTĂRÂRI ALE GUVERNULUI ROMÂNIEI
21.

22.

23.

DECIZII ALE PRIMULUI-MINISTRU

— Hotărâre privind eliberarea, la cerere, a domnului
Szakal Andras Zsolt din funcția publică de subprefect
al județului Brașov ......................................................

136.
1

— Hotărâre pentru modificarea Regulamentului privind
organizarea și desfășurarea programului de formare
specializată pentru ocuparea unei funcții publice
corespunzătoare categoriei înalților funcționari publici,
aprobat prin Hotărârea Guvernului nr. 832/2007........

137.

— Decizie privind eliberarea domnului József Birtalan
din funcția de președinte, cu rang de secretar de stat,
al Agenției Naționale a Funcționarilor Publici ............

3

— Decizie privind numirea domnului Szakal Andras
Zsolt în funcția de președinte, cu rang de secretar de
stat, al Agenției Naționale a Funcționarilor Publici ....

3

ACTE ALE BĂNCII NAȚIONALE A ROMÂNIEI

2
2.

— Hotărâre pentru modificarea și completarea
Hotărârii Guvernului nr. 341/2007 privind intrarea în
categoria înalților funcționari publici, managementul
carierei și mobilitatea înalților funcționari publici ........

2–3

— Regulament pentru modificarea Regulamentului
Băncii Naționale a României nr. 3/2007 privind
limitarea riscului de credit la creditele destinate
persoanelor fizice ......................................................

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind eliberarea, la cerere, a domnului Szakal Andras Zsolt
din funcția publică de subprefect al județului Brașov
Având în vedere Cererea domnului Szakal Andras Zsolt privind eliberarea din
funcția publică de subprefect al județului Brașov, înregistrată sub nr. 5/339 din
19 ianuarie 2009,
în temeiul art. 108 din Constituția României, republicată, precum și al art. 19
alin. (1) lit. a) și al art. 97 lit. c) din Legea nr. 188/1999 privind Statutul funcționarilor
publici, republicată, cu modificările și completările ulterioare,
Guvernul României adoptă prezenta hotărâre.
Articol unic. — Domnul Szakal Andras Zsolt se eliberează, la cerere, din
funcția publică de subprefect al județului Brașov.
PRIM-MINISTRU

EMIL BOC
Contrasemnează:
Ministrul administrației și internelor,
Liviu Nicolae Dragnea
București, 22 ianuarie 2009.
Nr. 21.

4

2

MONITORUL OFICIAL AL ROMÂNIEI, PARTEA I, Nr. 40/22.I.2009
GUVERNUL ROMÂNIEI

HOTĂRÂRE
pentru modificarea Regulamentului privind organizarea și desfășurarea programului
de formare specializată pentru ocuparea unei funcții publice corespunzătoare categoriei
înalților funcționari publici, aprobat prin Hotărârea Guvernului nr. 832/2007
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Regulamentul privind organizarea și
desfășurarea programului de formare specializată pentru
ocuparea unei funcții publice corespunzătoare categoriei înalților
funcționari publici, aprobat prin Hotărârea Guvernului
nr. 832/2007, publicată în Monitorul Oficial al României,
Partea I, nr. 531 din 6 august 2007, se modifică după cum
urmează:
1. La articolul 2, alineatul (2) va avea următorul cuprins:
ă(2) Ordinul prevăzut la alin. (1) lit. a) se publică în Monitorul
Oficial al României, Partea I, cu cel puțin 30 de zile înaintea
desfășurării concursului.”

2. La articolul 3, alineatul (1) va avea următorul cuprins:
ăArt. 3. — (1) În vederea gestionării procedurilor
administrative de organizare și desfășurare a concursului,
se constituie, cu cel puțin 15 zile înainte de desfășurarea
concursului, prin act administrativ al conducerii Institutului,
secretariatul comisiilor de concurs și de soluționare a
contestațiilor, denumit în continuare secretariat.”
3. La articolul 4 alineatul (1), partea introductivă va avea
următorul cuprins:
ăArt. 4. — (1) Secretariatul are obligația să asigure
publicitatea prin afișarea la sediul și pe pagina de internet
ale Institutului, cu cel puțin 10 zile înainte de desfășurarea
concursului, a următoarelor informații:”.

PRIM-MINISTRU

EMIL BOC
Contrasemnează:
Ministrul administrației și internelor,
Liviu Nicolae Dragnea
Ministrul finanțelor publice,
Gheorghe Pogea
București, 22 ianuarie 2009.
Nr. 22.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 341/2007 privind intrarea în categoria
înalților funcționari publici, managementul carierei și mobilitatea înalților funcționari publici
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 341/2007 privind intrarea
în categoria înalților funcționari publici, managementul carierei și
mobilitatea înalților funcționari publici, publicată în Monitorul
Oficial al României, Partea I, nr. 247 din 12 aprilie 2007, cu
modificările și completările ulterioare, se modifică și se
completează după cum urmează:
1. La articolul 5, alineatul (2) se abrogă.
2. La articolul 25 alineatul (1), după litera h) se introduce
o nouă literă, litera i), cu următorul cuprins:
ăi) prin revocare.”
3. La articolul 57, alineatul (2) se modifică și va avea
următorul cuprins:
ă(2) În cazurile prevăzute la art. 25 alin. (1) lit. b)—i),
primul-ministru desemnează o persoană, cu respectarea
prevederilor art. 51 alin. (1), pentru durata rămasă a mandatului
persoanei care își pierde calitatea de membru al comisiei de
evaluare.”
4. La articolul 68, alineatele (2)—(4) se modifică și vor
avea următorul cuprins:
ă(2) Numărul posturilor corespunzătoare funcției publice de
inspector guvernamental se stabilește, în condițiile alin. (1),
având în vedere criteriile prevăzute la art. 5 alin. (3), în mod
treptat și în raport cu fondurile bugetare disponibile.

(3) În vederea aplicării prevederilor alin. (1) și (2), bugetul
Secretariatului General al Guvernului se suplimentează în cursul
anului 2009 cu sumele necesare, pe baza numărului funcțiilor
publice aprobate de Guvern.
(4) Se autorizează Ministerul Finanțelor Publice să introducă
modificările necesare în structura bugetului aprobat pentru anul
2009.”
5. Articolul 69 se modifică și va avea următorul cuprins:
ăArt. 69. — În cursul anilor 2007, 2008 și 2009, ocuparea
funcțiilor publice corespunzătoare categoriei înalților funcționari
publici se face în condițiile Legii nr. 188/1999, republicată, cu
modificările și completările ulterioare, pe baza mecanismelor
instituite prin prezenta hotărâre, cu aplicarea, în ordine, a
următoarelor modalități:
a) prin mobilitate, în condițiile prezentei hotărâri;
b) prin excepție de la prevederile art. 7, prin concurs
organizat pentru ocuparea funcțiilor publice corespunzătoare
categoriei înalților funcționari publici vacante, în situația în care
nu a fost posibilă ocuparea funcției în condițiile prevăzute la lit. a).”
Art. II. — Hotărârea Guvernului nr. 341/2007 privind intrarea
în categoria înalților funcționari publici, managementul carierei și
mobilitatea înalților funcționari publici, publicată în Monitorul

MONITORUL OFICIAL AL ROMÂNIEI, PARTEA I, Nr. 40/22.I.2009
Oficial al României, Partea I, nr. 247 din 12 aprilie 2007, cu
modificările și completările ulterioare, precum și cu modificările

și completările aduse prin prezenta hotărâre, se va republica,
dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul administrației și internelor,
Liviu Nicolae Dragnea
București, 22 ianuarie 2009.
Nr. 23.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului József Birtalan
din funcția de președinte, cu rang de secretar de stat,
al Agenției Naționale a Funcționarilor Publici
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și al art. 11 alin. (1) și (2) din Hotărârea Guvernului
nr. 1.000/2006 privind organizarea și funcționarea Agenției Naționale a
Funcționarilor Publici, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul József
Birtalan se eliberează din funcția de președinte, cu rang de secretar de stat, al
Agenției Naționale a Funcționarilor Publici.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 22 ianuarie 2009.
Nr. 136.
GUVERNUL ROMÂNIEI
PRIMUL-MINISTRU

DECIZIE
privind numirea domnului Szakal Andras Zsolt
în funcția de președinte, cu rang de secretar de stat,
al Agenției Naționale a Funcționarilor Publici
În temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și al art. 11 alin. (1) și (2) din Hotărârea Guvernului
nr. 1.000/2006 privind organizarea și funcționarea Agenției Naționale a
Funcționarilor Publici, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Szakal
Andras Zsolt se numește în funcția de președinte, cu rang de secretar de stat, al
Agenției Naționale a Funcționarilor Publici.
PRIM-MINISTRU

EMIL BOC
Contrasemnează:
Șeful Cancelariei Primului-Ministru,
Cătălin Ovidiu Baba
București, 22 ianuarie 2009.
Nr. 137.

3

4

MONITORUL OFICIAL AL ROMÂNIEI, PARTEA I, Nr. 40/22.I.2009

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

REGULAMENT
pentru modificarea Regulamentului Băncii Naționale a României nr. 3/2007
privind limitarea riscului de credit la creditele destinate persoanelor fizice
Având în vedere prevederile art. 4 alin. (1) din Ordonanța de urgență a Guvernului nr. 99/2006 privind instituțiile de credit
și adecvarea capitalului, aprobată cu modificări și completări prin Legea nr. 227/2007, cu modificările ulterioare, și ale art. 30 alin. (1)
din titlul I al Ordonanței Guvernului nr. 28/2006 privind reglementarea unor măsuri financiar-fiscale, aprobată cu modificări și
completări prin Legea nr. 266/2006,
în baza prevederilor art. 101 alin. (1) din Ordonanța de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările ulterioare, și ale art. 34 alin. (1) din titlul I al Ordonanței Guvernului nr. 28/2006,
aprobată cu modificări și completări prin Legea nr. 266/2006,
în temeiul prevederilor art. 48 din Legea nr. 312/2004 privind Statutul Băncii Naționale a României,
Banca Națională a României emite prezentul regulament.
Art. I. — Regulamentul Băncii Naționale a României
nr. 3/2007 privind limitarea riscului de credit la creditele
destinate persoanelor fizice, publicat în Monitorul Oficial al
României, Partea I, nr. 177 din 14 martie 2007, cu modificările
și completările ulterioare, se modifică după cum urmează:
— La articolul 4 alineatul (1), literele a) și f) vor avea
următorul cuprins:
ăa) modalitatea de organizare a activității de acordare și
derulare a creditelor destinate persoanelor fizice și, după caz,
condițiile de garantare pentru fiecare tip de credit, inclusiv limita
maximă admisă pentru valoarea finanțării în raport cu valoarea
imobilului ipotecat;
..............................................................................................
f) nivelurile maxime admise pentru gradul total de îndatorare,
inclusiv fundamentarea acestora, diferențiate pe categoriile de
clientelă, pe destinația creditului (de exemplu, credit de consum,
credit ipotecar), pe tipul creditului (defalcat în funcție de moneda
de exprimare sau, după caz, de indexare, de tipul dobânzii,

respectiv fixă sau variabilă, de termenul de acordare a creditului
și de comportamentul clientului în legătură cu onorarea
serviciului datoriei determinat de calitatea garanției), iar în cazul
creditelor care nu sunt garantate cu ipoteci asupra proprietăților
imobiliare locative sau a terenurilor intravilane, nivelurile maxime
admise pentru gradul total de îndatorare sunt stabilite inclusiv
prin luarea în considerare a riscului valutar, riscului de rată a
dobânzii, precum și a posibilității de majorare a costului
creditului provenind din comisioane și alte cheltuieli privind
administrarea creditului prevăzute în contract;”.
Art. II. — Prin derogare de la dispozițiile art. 3 alin. (2) din
Regulamentul Băncii Naționale a României nr. 3/2007, cu
modificările și completările ulterioare, reglementările proprii ale
împrumutătorilor, modificate pentru ducerea la îndeplinire a
prevederilor prezentului regulament și aprobate la nivelul
organelor decizionale competente, intră în vigoare de la data
transmiterii acestora Băncii Naționale a României — Direcția
supraveghere, în vederea validării.

Președintele Consiliului de administrație al Băncii Naționale a României,
Mugur Constantin Isărescu
București, 20 ianuarie 2009.
Nr. 2.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 40/22.I.2009 conține 4 pagini.

Prețul: 0,80 lei

&JUYDGY|323896]
ISSN 1453—4495

