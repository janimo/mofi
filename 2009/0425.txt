Anul 177 (XXI) — Nr. 425

PARTEA I

LEGI, DECRETE, HOTĂRÂRI ȘI ALTE ACTE

Luni, 22 iunie 2009

SUMAR

Nr.

Pagina

Nr.
Administrației și Internelor în funcția de secretar
general al Ministerului Dezvoltării Regionale și
Locuinței ....................................................................

DECIZII ALE CURȚII CONSTITUȚIONALE
Decizia nr. 579 din 14 aprilie 2009 referitoare la excepția de
neconstituționalitate a dispozițiilor art. 301 și art. 336
din Codul de procedură civilă ....................................

2–3

Decizia nr. 580 din 14 aprilie 2009 referitoare la excepția de
neconstituționalitate a dispozițiilor art. 2821 din Codul
de procedură civilă ....................................................

3–4

Decizia nr. 581 din 14 aprilie 2009 referitoare la excepția de
neconstituționalitate a dispozițiilor art. 2441 alin. 2 din
Codul de procedură civilă și ale art. 29 alin. (6) din
Legea nr. 47/1992 privind organizarea și funcționarea
Curții Constituționale ..................................................

569.

— Hotărâre privind aprobarea bugetului de venituri și
cheltuieli pe anul 2009 al Companiei Naționale ăPoșta
Română” — S.A., la care Ministerul Comunicațiilor și
Societății Informaționale îndeplinește atribuțiile pe care
statul român le are în calitate de acționar ..................
DECIZII ALE PRIMULUI-MINISTRU

568.

— Decizie privind detașarea doamnei Irina Alexe din
funcția de secretar general adjunct la Ministerul

11

— Decizie privind detașarea domnului Constantin
Cristian Baci de la Ministerul Administrației și Internelor
la Ministerul Dezvoltării Regionale și Locuinței, pe
funcția de secretar general adjunct ............................

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
113.
4–6

HOTĂRÂRI ALE GUVERNULUI ROMÂNIEI
701.

Pagina

380.
6–11
762.

— Ordin al viceprim-ministrului, ministrul administrației
și internelor, privind desemnarea domnului secretar de
stat Mihai Viorel Fifor și a domnului secretar de stat
Cătălin Vrabie ca reprezentanți ai Ministerului
Administrației și Internelor în componența Comisiei
Centrale pentru Recensământul General Agricol ......

12

— Ordin al ministrului agriculturii, pădurilor și
dezvoltării rurale privind condițiile de acordare a
autorizației speciale de pescuit în scop științific ........

13–15

— Ordin al ministrului sănătății pentru modificarea
Ordinului ministrului sănătății nr. 326/2009 privind
înființarea comisiilor de specialitate ale Ministerului
Sănătății și Comisiei naționale de transparență ........

16

2

MONITORUL OFICIAL AL ROMÂNIEI, PARTEA I, Nr. 425/22.VI.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 579
din 14 aprilie 2009

referitoare la excepția de neconstituționalitate a dispozițiilor art. 301 și art. 336
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 301 și art. 336 din Codul de procedură civilă,
excepție ridicată de Societatea Comercială Romenergo — S.A.
din București în Dosarul nr. 3.275/4/2007 al Tribunalului
București — Secția a III-a civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 31 octombrie 2008, pronunțată în Dosarul
nr. 3.275/4/2007, Tribunalul București — Secția a III-a civilă
a sesizat Curtea Constituțională pentru soluționarea
excepției de neconstituționalitate a art. 301 și art. 336 din
Codul de procedură civilă, excepție ridicată de Societatea
Comercială Romenergo — S.A. din București.
În motivarea excepției de neconstituționalitate autorul
consideră că prevederile criticate aduc atingere principiului
egalității în drepturi și liberului acces la justiție. Astfel, dispozițiile
art. 310 din Codul de procedură civilă nu asigură posibilitatea
reală ca subiectele de drept vizate de o hotărâre judecătorească
să fie efectiv înștiințate despre aceasta, întrucât nu li se
comunică hotărârea decât dacă au fost părți în proces. Or,
modalitatea de reglementare a instituției recursului și a
momentului de la care începe să curgă termenul de recurs
pentru persoanele cărora nu li s-a comunicat hotărârea este
contrară principiilor constituționale enunțate. Se încalcă și
dreptul de proprietate garantat de art. 44 din Constituție,
deoarece se ajunge la situația inechitabilă în care proprietatea
unei persoane juridice este grevată prin înregistrarea unui sediu,
dispusă prin hotărârea care autorizează constituirea unui
sindicat, fără ca persoana care este proprietara imobilului să fi
fost citată în proces.
În ceea ce privește dispozițiile art. 336 alin. 3 din Codul de
procedură civilă, acestea încalcă prevederile constituționale ale
art. 16 și 21, întrucât nu prevăd expres că recursul poate fi
formulat de orice persoană interesată, chiar dacă nu a fost parte
în proces.
Tribunalul București — Secția a III-a civilă apreciază
excepția ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Cu privire la obiectul excepției de neconstituționalitate,
Curtea observă că, deși a fost sesizată cu prevederile art. 301
și art. 336 din Codul de procedură civilă, din analiza notelor
scrise ale autorului excepției și a motivelor invocate, critica
vizează doar dispozițiile art. 301 și art. 336 alin. 3 din Codul de
procedură civilă, texte de lege care au următorul conținut:
— Art. 301: ăTermenul de recurs este de 15 zile de la
comunicarea hotărârii, dacă legea nu dispune altfel. Dispozițiile
art. 284 alin. 2—4 se aplică în mod corespunzător.”;
— Art. 336 alin. 3: ăRecursul poate fi făcut de orice persoană
interesată, chiar dacă nu a fost citată la dezlegarea cererii.”
Autorul excepției susține că dispozițiile de lege criticate
încalcă prevederile constituționale cuprinse în art. 16, 21, 44 și
53, precum și în art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate ridicată, Curtea
reține că, prin Decizia nr. 998 din 6 noiembrie 2007, publicată în
Monitorul Oficial al României, Partea I, nr. 869 din 19 decembrie
2007, a constatat că dispozițiile art. 336 alin. 3 din Codul de
procedură civilă reprezintă norme de procedură privind
soluționarea recursului în materia procedurii necontencioase,
iar conform prevederilor art. 126 alin. (2) din Constituție,
legiuitorul stabilește prin lege competența instanțelor de
judecată și procedura în fața acestora, evident și cu respectarea
celorlalte prevederi sau principii constituționale. Faptul că, în
temeiul textului de lege criticat, în materie necontencioasă
recursul poate fi declarat de orice persoană interesată, chiar
dacă nu a fost citată la dezlegarea cererii, nu încalcă, ci dă
expresie principiului prevăzut de art. 21 din Constituție, potrivit
căruia orice persoană se poate adresa justiției pentru apărarea
drepturilor, a libertăților și a intereselor sale legitime.
Într-o atare împrejurare, pentru terțul care nu a fost citat și
nici nu a participat la desfășurarea procedurii grațioase,
termenul de recurs, în temeiul art. 338 alin. 1 coroborat cu
art. 301 din Codul de procedură civilă, este de 15 zile și începe
să curgă de la pronunțare, aceasta fiind singura posibilitate de

MONITORUL OFICIAL AL ROMÂNIEI, PARTEA I, Nr. 425/22.VI.2009
a i se recunoaște dreptul la calea de atac, de vreme ce
încheierea nu se comunică celui care nu a participat la
soluționarea cererii. Curtea a statuat în mod constant că
reglementarea de către legiuitor, în limitele competenței ce i-a
fost conferită prin Constituție, a condițiilor de exercitare a unui
drept — subiectiv sau procesual, inclusiv prin instituirea unor
termene, nu constituie o restrângere a exercițiului acestuia, ci
doar o modalitate eficientă de a preveni exercitarea sa abuzivă,
în detrimentul altor titulari de drepturi, în egală măsură ocrotite.
Așa fiind, termenul instituit prin textul de lege criticat are în
vedere soluționarea procesului cu celeritate, în absența lui calea
de atac putând fi formulată oricând, fapt ce ar fi de natură a
genera o stare de perpetuă incertitudine cât privește raporturile
juridice stabilite printr-o hotărâre judecătorească, afectând astfel
grav stabilitatea și securitatea care trebuie să le caracterizeze.
De altfel, art. 126 alin. (2) din Constituție, potrivit căruia
ăCompetența instanțelor judecătorești și procedura de judecată

3

sunt prevăzute numai prin lege”, precum și art. 129, care
prevede că ăÎmpotriva hotărârilor judecătorești, părțile interesate
și Ministerul Public pot exercita căile de atac, în condițiile legii”,
atribuie exclusiv legiuitorului prerogativa stabilirii competenței și
procedurii de judecată, inclusiv a condițiilor de exercitare a căilor
de atac. Prin urmare, termenele procedurale instituite de textul
de lege criticat reprezintă expresia aplicării dispozițiilor
constituționale invocate mai sus.
Departe de a îngrădi drepturi consacrate constituțional,
reglementarea prevăzută de art. 301 și art. 336 din Codul de
procedură civilă constituie o garanție a aplicării principiului
prevăzut de art. 6 paragraful 1 din Convenția pentru apărarea
drepturilor omului și a libertăților fundamentale, privind
judecarea unei cauze în mod echitabil și într-un termen
rezonabil, în scopul înlăturării oricăror abuzuri din partea părților,
prin care s-ar tinde la tergiversarea nejustificată a soluționării
unui proces.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 301 și art. 336 din Codul de procedură civilă, excepție ridicată
de Societatea Comercială Romenergo — S.A. din București în Dosarul nr. 3.275/4/2007 al Tribunalului București — Secția a III-a
civilă.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 580
din 14 aprilie 2009

referitoare la excepția de neconstituționalitate a dispozițiilor art. 2821 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 2821 din Codul de procedură civilă, excepție
ridicată de Eduard Baboi în Dosarul nr. 4.182/299/2008 al
Tribunalului București — Secția a III-a civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:

Prin Încheierea din 24 noiembrie 2008, pronunțată în Dosarul
nr. 4.182/299/2008, Tribunalul București — Secția a III-a
civilă a sesizat Curtea Constituțională pentru soluționarea
excepției de neconstituționalitate a art. 2821 din Codul de
procedură civilă, excepție ridicată de Eduard Baboi.
În motivarea excepției de neconstituționalitate autorul
arată că textul de lege criticat este discriminatoriu și încalcă
liberul acces la justiție, întrucât stabilește că hotărârea dată în
cauza sa nu este supusă apelului, singura cale de atac fiind
recursul.
Tribunalul București — Secția a III-a civilă apreciază
excepția ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.

4

MONITORUL OFICIAL AL ROMÂNIEI, PARTEA I, Nr. 425/22.VI.2009

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2821 din Codul de procedură civilă, dispoziții care
au următorul conținut:
ăNu sunt supuse apelului hotărârile judecătorești date în
primă instanță în cererile introduse pe cale principală privind
pensii de întreținere, litigii al căror obiect are o valoare de până
la 1 miliard lei inclusiv, atât în materie civilă, cât și în materie
comercială, acțiunile posesorii, precum și cele referitoare la
înregistrările în registrele de stare civilă, luarea măsurilor
asigurătorii și în alte cazuri prevăzute de lege.
Hotărârile instanțelor judecătorești prin care se soluționează
plângerile împotriva hotărârilor autorităților administrației publice
cu activitate jurisdicțională și ale altor organe cu astfel de
activitate nu sunt supuse apelului, dacă legea nu prevede altfel.”

Autorul excepției susține că dispozițiile legale criticate încalcă
prevederile constituționale ale art. 11, 20, 12 și 24.
Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat, de exemplu prin Decizia nr. 226 din 18 mai 2004,
publicată în Monitorul Oficial al României, Partea I, nr. 507 din
7 iunie 2004. Cu acel prilej, Curtea a apreciat că acest text de
lege nu conține nicio dispoziție discriminatorie, regimul juridic
diferit fiind determinat de deosebirea de situații care impune
soluții legislative diferite în vederea asigurării celerității
soluționării cauzelor aflate pe rolul instanțelor. Așa fiind, cu
privire la încălcarea art. 16 alin. (1) din Constituție, în măsura în
care reglementarea dedusă controlului se aplică tuturor celor
aflați în situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
Pe de altă parte, Curtea a considerat că instituirea unor reguli
speciale privind exercitarea căilor de atac nu contravine, așa
cum susține autorul excepției de neconstituționalitate,
prevederilor constituționale cuprinse în art. 21 privind accesul
liber la justiție, atâta timp cât, potrivit celor prevăzute de art. 2821
din Codul de procedură civilă, părților interesate le este
asigurată posibilitatea exercitării unei căi de atac împotriva
hotărârii judecătorești considerate defavorabilă.
Întrucât nu au intervenit elemente noi de natură să determine
reconsiderarea jurisprudenței Curții Constituționale, atât soluția,
cât și considerentele cuprinse în această decizie își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 din Codul de procedură civilă, excepție ridicată de
Eduard Baboi în Dosarul nr. 4.182/299/2008 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 581
din 14 aprilie 2009

referitoare la excepția de neconstituționalitate a dispozițiilor art. 2441 alin. 2
din Codul de procedură civilă și ale art. 29 alin. (6) din Legea nr. 47/1992 privind organizarea
și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător

Carmen-Cătălina Gliga
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 2441 alin. 2 din Codul de procedură civilă și ale
art. 29 alin. (6) din Legea nr. 47/1992 privind organizarea și
funcționarea Curții Constituționale, excepție ridicată de
Academia Română, prin Fundația ăPatrimoniu”, în Dosarul
nr. 3.733/114/2008 al Tribunalului Buzău — Secția civilă.

MONITORUL OFICIAL AL ROMÂNIEI, PARTEA I, Nr. 425/22.VI.2009
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2008, pronunțată în Dosarul
nr. 3.733/114/2008, Tribunalul Buzău — Secția civilă a sesizat
Curtea Constituțională cu excepția de neconstituționalitate
a dispozițiilor art. 2441 alin. 2 din Codul de procedură civilă
și ale art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Academia Română, prin Fundația ăPatrimoniu”.
În motivarea excepției de neconstituționalitate, autorul
susține că textul de lege criticat contravine prevederilor
constituționale privind egalitatea în drepturi a cetățenilor și
dreptul la un proces echitabil, întrucât art. 2441 alin. 2 din Codul
de procedură civilă creează în mod evident o discriminare a
părților cu privire la calea de atac a recursului, care poate fi
exercitată împotriva unei încheieri prin care s-a admis cererea
de suspendare a cauzei pe toată durată suspendării. Or,
absența unui termen în interiorul căruia să poată fi exercitată
calea de atac contravine dreptului la un proces echitabil,
soluționat într-un termen rezonabil.
În opinia autorului excepției, dispozițiile art. 29 alin. (6) din
Legea nr. 47/1992 încalcă prevederile art. 142 alin. (1) și art. 146
lit. d) din Constituție, deoarece conferă posibilitatea instanței
judecătorești în fața căreia a fost ridicată excepția de
neconstituționalitate de a cenzura sesizarea Curții
Constituționale, îngrădind astfel exercitarea controlului de
constituționalitate de către această din urmă instanță.
Tribunalul Buzău — Secția civilă consideră excepția ca
fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2441 alin. 2 din Codul de procedură civilă și ale
art. 29 alin. (6) din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, texte de
lege care au următorul conținut:
— Art. 2441 alin. 2 din Codul de procedură civilă: ăRecursul
se poate declara cât timp durează suspendarea cursului

5

judecării procesului, atât împotriva încheierii prin care s-a dispus
suspendarea, cât și împotriva încheierii prin care s-a respins
cererea de repunere pe rol a procesului.”;
— Art. 29 alin. (6) din Legea nr. 47/1992: ăDacă excepția este
inadmisibilă, fiind contrară prevederilor alin. (1), (2) sau (3),
instanța respinge printr-o încheiere motivată cererea de sesizare
a Curții Constituționale. Încheierea poate fi atacată numai cu
recurs la instanța imediat superioară, în termen de 48 de ore de
la pronunțare. Recursul se judecă în termen de 3 zile.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16 alin. (1) referitoare la egalitatea cetățenilor în fața
legii, ale art. 21 alin. (3) referitoare la dreptul la un proces
echitabil, soluționat într-un termen rezonabil, ale art. 11 alin. (2)
și art. 20 alin. (1) raportate la dispozițiile art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că a analizat în mai multe rânduri constituționalitatea
prevederilor din Codul de procedură civilă referitoare la
suspendarea cursului judecării procesului, prin raportare la
aceleași dispoziții constituționale ca și în prezenta cauză. Astfel,
prin Decizia nr. 712 din 13 septembrie 2007, publicată în
Monitorul Oficial al României, Partea I, nr. 702 din 18 octombrie
2007, Curtea a reținut că ăsusținerea autorului excepției potrivit
căreia textul de lege criticat este neconstituțional deoarece nu
reglementează expres termenul de declarare a recursului
împotriva încheierilor prin care s-a dispus suspendarea este
neîntemeiată, dispozițiile art. 2441 alin. 2 teza întâi din Codul de
procedură civilă reglementând termenul de declarare a
recursului, și anume cât timp durează suspendarea cursului
judecării procesului.
Textul de lege criticat reprezintă norme speciale de
procedură, derogatorii de la dreptul comun, impuse de specificul
domeniului reglementat, și anume suspendarea judecății,
adoptate de legiuitor în cadrul competenței sale constituționale,
astfel cum este consacrată prin art. 126 alin. (2) din Constituție,
potrivit căruia ăCompetența instanțelor judecătorești și
procedura de judecată sunt prevăzute numai prin lege”.
Legiuitorul, în considerarea unor situații speciale, poate adopta
norme de procedură derogatorii de la dreptul comun, atâta
vreme cât își subordonează acest demers regulilor și principiilor
constituționale.”
În ceea ce privește critica referitoare la dispozițiile art. 29
alin. (6) din Legea nr. 47/1992, Curtea constată că asupra
constituționalității acestora s-a pronunțat în repetate rânduri,
exemplu fiind Decizia nr. 607 din 15 noiembrie 2005, publicată
în Monitorul Oficial al României, Partea I, nr. 70 din 25 ianuarie
2006. Cu acel prilej, s-a reținut, în esență, că aceste prevederi
sunt constituționale, reprezentând norme de procedură pe care
instanța care a fost sesizată cu excepția de neconstituționalitate
este obligată să le aplice, în vederea selectării doar a acelor
excepții care, potrivit legii, pot face obiectul controlului de
constituționalitate exercitat de Curtea Constituțională, unica
autoritate de jurisdicție constituțională. Această procedură nu
face însă posibilă respingerea sau admiterea excepției de
neconstituționalitate de către instanța judecătorească, ci doar
pronunțarea, în situațiile date, asupra oportunității sesizării Curții
Constituționale, instanța de judecată având rol de filtru al
excepției de neconstituționalitate ridicate de părți, cu obligația
de a le respinge ca inadmisibile pe cele care nu îndeplinesc
cerințele legii.
Întrucât nu au intervenit elemente noi de natură să justifice
reconsiderarea jurisprudenței în materie, considerentele deciziei
amintite își păstrează valabilitatea și în prezenta cauză.

6

MONITORUL OFICIAL AL ROMÂNIEI, PARTEA I, Nr. 425/22.VI.2009

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2441 alin. 2 din Codul de procedură civilă și ale art. 29 alin. (6)
din Legea nr. 47/1992 privind organizarea și funcționarea Curții Constituționale, excepție ridicată de Academia Română, prin
Fundația ăPatrimoniu”, în Dosarul nr. 3.733/114/2008 al Tribunalului Buzău — Secția civilă.
Definitivă și general obligatorie.
Pronunțată în ședința publică din data de 14 aprilie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2009 al Companiei Naționale
ăPoșta Română” — S.A., la care Ministerul Comunicațiilor și Societății Informaționale
îndeplinește atribuțiile pe care statul român le are în calitate de acționar
În temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2009 al Companiei Naționale ăPoșta Română” — S.A., la care
Ministerul Comunicațiilor și Societății Informaționale îndeplinește
atribuțiile pe care statul român le are în calitate de acționar,
prevăzut în anexa care face parte integrantă din prezenta
hotărâre.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli al operatorului
economic prevăzut la art. 1 reprezintă limite maxime și nu pot fi

depășite decât în cazuri justificate și numai cu aprobarea
Guvernului, la propunerea Ministerului Comunicațiilor și
Societății Informaționale, cu avizul Ministerului Muncii, Familiei
și Protecției Sociale și al Ministerului Finanțelor Publice.
(2) În cazul în care în execuție se înregistrează depășiri sau
nerealizări ale veniturilor totale aprobate, operatorul economic
prevăzut la art. 1 poate efectua cheltuieli totale proporțional cu
gradul de realizare a veniturilor totale, cu încadrarea în
indicatorii de eficiență aprobați.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Gabriel Sandu
Ministrul muncii, familiei și protecției sociale,
Marian Sârbu
Ministrul finanțelor publice,
Gheorghe Pogea
București, 10 iunie 2009.
Nr. 701.

MONITORUL OFICIAL AL ROMÂNIEI, PARTEA I, Nr. 425/22.VI.2009

7
ANEXĂ*)

MINISTERUL COMUNICAȚIILOR ȘI SOCIETĂȚII INFORMAȚIONALE

Compania Națională ăPoșta Română” — S.A.
Bd. Dacia nr. 140, parter, et. 3—11, sectorul 2, 0200065, București
Cod fiscal RO 427410
B U G E T U L D E V E N I T U R I Ș I C H E LT U I E L I

pe anul 2009

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 425/22.VI.2009

MONITORUL OFICIAL AL ROMÂNIEI, PARTEA I, Nr. 425/22.VI.2009

9

10

MONITORUL OFICIAL AL ROMÂNIEI, PARTEA I, Nr. 425/22.VI.2009

MONITORUL OFICIAL AL ROMÂNIEI, PARTEA I, Nr. 425/22.VI.2009

11

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind detașarea doamnei Irina Alexe din funcția de secretar general adjunct
la Ministerul Administrației și Internelor în funcția de secretar general
al Ministerului Dezvoltării Regionale și Locuinței
Având în vedere solicitarea Ministerului Dezvoltării Regionale și Locuinței, prin care doamna Irina Alexe este propusă
pentru funcția de secretar general al ministerului,
ținând cont de Adresa nr. 214.495 din 28 aprilie 2009, prin care Ministerul Administrației și Internelor își exprimă acordul
pentru ca doamna Irina Alexe să fie detașată din funcția de secretar general adjunct la Ministerul Administrației și Internelor în
funcția de secretar general al Ministerului Dezvoltării Regionale și Locuinței,
luând în considerare avizul Agenției Naționale a Funcționarilor Publici, exprimat prin Adresa nr. 1.890.402 din 21 aprilie
2009, precum și acordul doamnei Irina Alexe pentru a fi detașată în funcția de secretar general al Ministerului Dezvoltării Regionale
și Locuinței,
potrivit dispozițiilor art. 47 din Legea nr. 360/2002 privind Statutul polițistului, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare
a prezentei decizii, doamna Irina Alexe se detașează
din funcția de secretar general adjunct la Ministerul

Administrației și Internelor în funcția de secretar
general al Ministerului Dezvoltării Regionale și
Locuinței.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 22 iunie 2009.
Nr. 568.

12

MONITORUL OFICIAL AL ROMÂNIEI, PARTEA I, Nr. 425/22.VI.2009
GUVERNUL ROMÂNIEI
PRIMUL-MINISTRU

DECIZIE
privind detașarea domnului Constantin Cristian Baci de la Ministerul Administrației și Internelor
la Ministerul Dezvoltării Regionale și Locuinței, pe funcția de secretar general adjunct
Având în vedere solicitarea Ministerului Dezvoltării Regionale și Locuinței, prin care domnul Constantin Cristian Baci este
propus pentru funcția de secretar general adjunct al ministerului,
ținând cont de Adresa nr. 10.738 din 18 iunie 2009, prin care Ministerul Administrației și Internelor își exprimă acordul
pentru ca domnul Constantin Cristian Baci să fie detașat de la Ministerul Administrației și Internelor pe funcția de secretar general
adjunct la Ministerul Dezvoltării Regionale și Locuinței,
luând în considerare punctul de vedere al Agenției Naționale a Funcționarilor Publici, exprimat prin Adresa nr. 189.069 din
18 iunie 2009, precum și acordul domnului Constantin Cristian Baci pentru a fi detașat în funcția de secretar general adjunct la
Ministerul Dezvoltării Regionale și Locuinței,
potrivit dispozițiilor art. 47 din Legea nr. 360/2002 privind Statutul polițistului, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, și al art. 19 alin. (1) lit. b) din Legea nr. 188/1999 privind Statutul funcționarilor publici,
republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei
decizii, domnul Constantin Cristian Baci se detașează de la

Ministerul Administrației și Internelor la Ministerul Dezvoltării
Regionale și Locuinței, pe funcția de secretar general adjunct.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 22 iunie 2009.
Nr. 569.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind desemnarea domnului secretar de stat Mihai Viorel Fifor și a domnului secretar de stat
Cătălin Vrabie ca reprezentanți ai Ministerului Administrației și Internelor în componența
Comisiei Centrale pentru Recensământul General Agricol
Având în vedere prevederile art. 4 alin. (2) și ale anexei nr. 1 din Legea nr. 153/2008 privind efectuarea recensământului
general agricol din România,
luând în considerare prevederile art. 1 din Ordonanța de urgență a Guvernului nr. 221/2008 pentru stabilirea unor măsuri
de reorganizare în cadrul administrației publice centrale, cu modificările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite prezentul ordin.
Art. 1. — Se desemnează ca reprezentanți ai Ministerului
Administrației și Internelor în componența Comisiei Centrale
pentru Recensământul General Agricol domnul secretar de stat
Mihai Viorel Fifor, în calitate de vicepreședinte, și domnul
secretar de stat Cătălin Vrabie, în calitate de membru.
Art. 2. — La data intrării în vigoare a prezentului ordin se
abrogă Ordinul ministrului internelor și reformei administrative

nr. 565/2008 privind desemnarea domnilor Paul Victor Dobre și
Marian Petrache ca reprezentanți ai Ministerului Internelor și
Reformei Administrative în Comisia Centrală pentru
Recensământul Agricol, publicat în Monitorul Oficial al
României, Partea I, nr. 597 din 11 august 2008.
Art. 3. — Prezentul ordin se publică în Monitorul Oficial al
României, Partea I.

Viceprim-ministru,
ministrul administrației și internelor,
Dan Nica
București, 15 iunie 2009.
Nr. 113.

MONITORUL OFICIAL AL ROMÂNIEI, PARTEA I, Nr. 425/22.VI.2009

13

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind condițiile de acordare a autorizației speciale de pescuit în scop științific
Având în vedere Referatul de aprobare al Agenției Naționale pentru Pescuit și Acvacultură nr. 2.055 din 14 aprilie 2009,
în temeiul art. 51 alin. (2) din Ordonanța de urgență a Guvernului nr. 23/2008 privind pescuitul și acvacultura,
în temeiul art. (7) alin. (6) din Hotărârea Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — (1) Prin pescuit în scop științific se înțelege
extragerea resurselor acvatice vii din domeniul public al statului
și din amenajările piscicole, în orice perioadă a anului, inclusiv
în perioadele de prohibiție, în orice zonă, pentru orice specie
acvatică, la orice vârstă și dimensiune, cu utilizarea oricăror
metode, unelte, dispozitive și plase de pescuit, atât pe timpul
zilei, cât și pe timpul nopții, în baza autorizației speciale de
pescuit în scop științific.
(2) Pescuitul în scop științific poate fi practicat de instituțiile
de cercetare care au obiectivele de cercetare menționate la
art. 51 din Ordonanța de urgență a Guvernului nr. 23/2008
privind pescuitul și acvacultura.
(3) Cantitățile de produse obținute în urma practicării
pescuitului în scop științific nu fac obiectul comercializării.
Art. 2. — (1) În vederea obținerii autorizației speciale de
pescuit în scop științific, instituțiile de cercetare depun la Agenția
Națională pentru Pescuit și Acvacultură, denumită în continuare
Agenție, o cerere însoțită de următoarele documente:
a) datele de identificare ale instituției de cercetare: actul
normativ în baza căruia funcționează, din care să reiasă că are
în obiectul de activitate cercetarea științifică în domeniul
resurselor acvatice vii, al pescuitului și acvaculturii, o copie a
certificatului de înregistrare fiscală, adresa, numerele de telefon
și fax, adresa de e-mail;
b) extrasul din planul de cercetare, care să prevadă temele
de cercetare aprobate, cu termene și domenii definite și care
corespund obiectivelor cercetării științifice în domeniul evaluării
resurselor acvatice vii, pescuitului și acvaculturii;
c) regulamentul de desfășurare a pescuitului în scop științific,
elaborat de fiecare instituție de cercetare și avizat de Agenție;
d) declarație pe propria răspundere a reprezentantului legal
al instituției privind obligația de a transmite Agenției, în termen
de 30 de zile de la expirarea valabilității autorizației, o sinteză
care să cuprindă activitățile desfășurate și rezultatele obținute ca
urmare a practicării pescuitului în scop științific;
e) lista cu cercetătorii responsabili ai tematicii/temei de
cercetare,
personalul
care
participă
la
pescuit,
navele/ambarcațiunile, uneltele și metodele folosite la pescuit.
(2) Navele/ambarcațiunile proprii folosite la pescuitul în scop
științific se înscriu în Fișierul navelor și ambarcațiunilor de
pescuit și primesc licență de pescuit în scop științific.
(3) Nava/ambarcațiunea licențiată pentru pescuitul în scop
științific va fi radiată din Fișierul navelor și ambarcațiunilor de

pescuit comercial, iar licența de pescuit comercial se suspendă
pe timpul desfășurării activității de pescuit în scop științific.
(4) Modelul licenței de pescuit în scop științific este prevăzut
în anexa nr. 1.
Art. 3. — Autorizațiile speciale de pescuit în scop științific se
eliberează de Agenție și se înregistrează într-un registru special.
Art. 4. — (1) Titularul autorizației speciale de pescuit în scop
științific eliberează periodic ordine de serviciu personalului
înscris în autorizație.
(2) Pescuitul în scop științific practicat cu metode și
echipamente interzise de lege se exercită strict în prezența
personalului de cercetare special desemnat de către deținătorul
autorizației speciale de pescuit în scop științific.
Art. 5. — (1) Autorizația specială de pescuit în scop științific
se eliberează pentru o perioadă de cel mult un an calendaristic,
în concordanță cu termenele fazelor prevăzute în tematica/tema
de cercetare, pentru fiecare zonă.
(2) Activitatea de pescuit în scop științific în perimetrul
Rezervației Biosferei ăDelta Dunării” se va desfășura în baza
permisului de cercetare eliberat de Administrația Rezervației
Biosferei ăDelta Dunării”, conform prevederilor Legii nr. 82/1993
privind constituirea Rezervației Biosferei ăDelta Dunării”, cu
modificările și completările ulterioare.
Art. 6. — În cazul nerespectării condițiilor care au stat la baza
eliberării autorizației, aceasta poate fi reținută/suspendată pe o
durată de 90 de zile, la propunerea personalului Agenției cu
drept de inspecție și control.
Art. 7. — Instituțiile de cercetare care nu transmit Agenției
sinteza menționată la art. 2 alin. (1) lit. d) nu vor mai putea obține
autorizație de pescuit în scop științific la următoarea solicitare.
Art. 8. — Modelul autorizației de pescuit în scop științific este
prevăzut în anexa nr. 2.
Art. 9. — Formularele licenței și autorizației de pescuit în
scop științific se asigură prin grija Agenției Naționale pentru
Pescuit și Acvacultură.
Art. 10. — Anexele nr. 1 și 2*) fac parte integrantă din
prezentul ordin.
Art. 11. — Ordinul ministrului agriculturii și dezvoltării rurale
nr. 405/2008 privind condițiile de acordare a autorizației speciale
pentru pescuit în scop științific, publicat în Monitorul Oficial al
României, Partea I, nr. 457 din 19 iunie 2008, se abrogă.
Art. 12. — Prezentul ordin se publică în Monitorul Oficial al
României, Partea I.

Ministrul agriculturii, pădurilor și dezvoltării rurale,
Ilie Sârbu
București, 11 iunie 2009.
Nr. 380.
*) Anexele nr. 1 și 2 sunt reproduse în facsimil.

14

MONITORUL OFICIAL AL ROMÂNIEI, PARTEA I, Nr. 425/22.VI.2009
ANEXA Nr. 1

MONITORUL OFICIAL AL ROMÂNIEI, PARTEA I, Nr. 425/22.VI.2009

15
ANEXA Nr. 2

16

MONITORUL OFICIAL AL ROMÂNIEI, PARTEA I, Nr. 425/22.VI.2009

MINISTERUL SĂNĂTĂȚII

ORDIN
pentru modificarea Ordinului ministrului sănătății nr. 326/2009 privind înființarea comisiilor
de specialitate ale Ministerului Sănătății și Comisiei naționale de transparență
Având în vedere Referatul de aprobare al Secretariatului general nr. I.B. 5.914/2009,
în temeiul art. 16 alin. (1) lit. f) din Legea nr. 95/2006 privind reforma în domeniul sănătății, cu modificările și completările
ulterioare, și al art. 7 alin. (4) și art. 11 din Hotărârea Guvernului nr. 1.718/2008 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 326/2009 privind
înființarea comisiilor de specialitate ale Ministerului Sănătății și
Comisiei naționale de transparență, publicat în Monitorul Oficial
al României, Partea I, nr. 218 din 6 aprilie 2009, se modifică
după cum urmează:
— La anexa nr. 2A, ăII. Componența comisiilor de
specialitate”, punctul 22 va avea următorul cuprins:
ă22. Comisia de recuperare, medicină fizică și
balneologie
Președinte: prof. dr. Mihai Berteanu — București

Vicepreședinte: prof. dr. Liviu Pop — Cluj-Napoca
Membri:
— prof. dr. Roxana Sanda Popescu — Craiova
— prof. dr. Adriana Sarah Nica — București
— conf. dr. Anca Ionescu — București
— conf. dr. Dan Nemeș — Timișoara
— conf. dr. Delia Cinteză — București
Secretar: dr. Horațiu Dinu — București”
Art. II. — Prezentul ordin se publică în Monitorul Oficial al
României, Partea I.

Ministrul sănătății,
Ion Bazac
București, 15 iunie 2009.
Nr. 762.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 425/22.VI.2009 conține 16 pagini.

Prețul: 3,20 lei

&JUYDGY|431478]
ISSN 1453—4495

