PARTEA I

Anul 177 (XXI) — Nr. 632

Joi, 24 septembrie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

77.

— Ordin al președintelui Autorității Naționale de
Reglementare în Domeniul Energiei privind aprobarea
contractelor-cadru pentru furnizarea reglementată a
gazelor naturale..........................................................

2–16

2

MONITORUL OFICIAL AL ROMÂNIEI, PARTEA I, Nr. 632/24.IX.2009

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea contractelor-cadru pentru furnizarea reglementată
a gazelor naturale
Având în vedere prevederile art. 8 alin. (1) lit. m) din Legea gazelor nr. 351/2004, cu modificările și completările ulterioare,
coroborat cu prevederile art. 52 și art. 56 alin. (11) din Legea nr. 24/2000 privind normele de tehnică legislativă pentru elaborarea
actelor normative, republicată, cu modificările și completările ulterioare,
în temeiul prevederilor art. 3 alin. (3) din Regulamentul de organizare și funcționare al Autorității Naționale de Reglementare
în Domeniul Energiei, aprobat prin Hotărârea Guvernului nr. 410/2007,
președintele Autorității Naționale de Reglementare în Domeniul Energiei emite următorul ordin:
Art. 1. — (1) Se aprobă Contractul-cadru pentru furnizarea
reglementată a gazelor naturale la consumatorii casnici,
prevăzut în anexa nr. 1A.
(2) Se aprobă Condițiile-standard pentru furnizarea
reglementată a gazelor naturale la consumatorii casnici,
prevăzute în anexa nr. 2A.
Art. 2. — (1) Se aprobă Contractul-cadru pentru furnizarea
reglementată a gazelor naturale la consumatorii noncasnici,
prevăzut în anexa nr. 1B.
(2) Se aprobă Condițiile-standard pentru furnizarea
reglementată a gazelor naturale la consumatorii noncasnici,
prevăzute în anexa nr. 2B.
Art. 3. — (1) Titularii licențelor de furnizare a gazelor naturale
au obligația remiterii contractelor de furnizare reglementată a
gazelor naturale prevăzute în anexele nr. 1A și 1B către
consumatori, în vederea semnării.
(2) Consumatorii au obligația returnării contractelor pentru
furnizarea reglementată a gazelor naturale semnate, în termen
de 15 zile calendaristice de la data transmiterii spre semnare de
către titularii licențelor de furnizare a gazelor naturale.
Art. 4. — (1) Titularii licențelor de furnizare a gazelor naturale
au obligația ca la redactarea textului contractelor propuse spre
semnare consumatorilor de gaze naturale să utilizeze fonturi a
căror mărime să fie de minimum 10.
(2) Titularii licențelor de furnizare a gazelor naturale au
obligația ca, în cazul în care doresc să prelucreze datele având
caracter personal ale consumatorilor de gaze naturale, să
solicite acordul acestora, exprimat în mod expres și neechivoc,
în conformitate cu prevederile legale.
Art. 5. — Părțile din contractele pentru furnizarea
reglementată a gazelor naturale au obligația să ducă la
îndeplinire prevederile prezentului ordin, iar compartimentele de

resort din cadrul Autorității Naționale de Reglementare în
Domeniul Energiei vor urmări respectarea acestora.
Art. 6. — Anexele nr. 1A, 1B, 2A și 2B fac parte integrantă din
prezentul ordin.
Art. 7. — Prezentul ordin se publică în Monitorul Oficial al
României, Partea I, și intră în vigoare la data de 1 octombrie
2009, dată până la care titularii licențelor de furnizare a gazelor
naturale și consumatorii de gaze naturale au obligația semnării
noilor contracte.
Art. 8. — La data intrării în vigoare a prezentului ordin se
abrogă Decizia președintelui Autorității Naționale de
Reglementare în Domeniul Gazelor Naturale nr. 182/2005
privind aprobarea contractelor-cadru de furnizare reglementată
a gazelor naturale pentru consumatorii captivi, publicată în
Monitorul Oficial al României, Partea I, nr. 225 din 17 martie
2005, cu modificările și completările ulterioare, Ordinul
președintelui Autorității Naționale de Reglementare în Domeniul
Energiei nr. 52/2007 privind aprobarea condițiilor generale de
contractare pentru consumatorii captivi de gaze naturale,
publicat în Monitorul Oficial al României, Partea I, nr. 878 din 21
decembrie 2007, și Ordinul președintelui Autorității Naționale de
Reglementare în Domeniul Energiei nr. 70/2009 privind
aprobarea contractelor-cadru pentru furnizarea reglementată a
gazelor naturale, publicat în Monitorul Oficial al României,
Partea I, nr. 547 din 6 august 2009.
Art. 9. — Exemplarele contractelor pentru furnizarea
reglementată a gazelor naturale, care până la publicarea
prezentului ordin au fost tipărite în forma inițială prevăzută de
Ordinul președintelui Autorității Naționale de Reglementare în
Domeniul Energiei nr. 70/2009, pot fi utilizate până la epuizarea
stocului.

Președintele Autorității Naționale de Reglementare în Domeniul Energiei,
Petru Lificiu

București, 10 septembrie 2009.
Nr. 77.

MONITORUL OFICIAL AL ROMÂNIEI, PARTEA I, Nr. 632/24.IX.2009

3
ANEXA Nr. 1A

CONTRACT-CADRU

pentru furnizarea reglementată a gazelor naturale la consumatorii casnici
nr. ............... din anul ............., luna ............................, ziua ...................
I. Părțile contractante
........................................................................................., cu sediul în ................................................................................,
str. ............................................................. nr. ....................., județul/sectorul ............................................., cod poștal ......................,
telefon ...................................., fax .................................., cod unic de înregistrare ........................................, cod de înregistrare
fiscală ................................, nr. de ordine la oficiul registrului comerțului .........................., având codul IBAN nr. .......................,
deschis la ..................................................................., titular al licenței de furnizare a gazelor naturale emise de autoritatea de
reglementare cu nr. .........................................., reprezentată legal prin ......................................................................, denumită în
continuare furnizor, în calitate de vânzător,
și
.............................................................................................................................................................................................................,
(se completează cu datele de identificare ale consumatorului casnic de gaze naturale)

denumit în continuare consumator, persoană fizică sau juridică, în calitate de client, au convenit încheierea prezentului contract.
II. Date și documente generale (se completează de furnizor)
1.Locul de consum ............................................................................., având actul de proprietate nr. ................/contractul
(se completează adresa locului de consum)

de locațiune (închiriere imobil) nr. .........................../contractul de comodat nr. ......./alte acte prevăzute de lege (de exemplu: statutul
asociației de proprietari sau locatari).
2. Presiunea minimă de furnizare .......................... Pa (bar) — se va completa de furnizor conform acordului de
acces/documentației tehnice avizate de operatorul sistemului de distribuție/transport.
III. Obiectul contractului
Art. 1. — Obiectul contractului îl constituie prestarea serviciului de furnizare a gazelor naturale în regim reglementat,
desemnând ansamblul de activități și operațiuni desfășurate de furnizor, pentru sau în legătură cu asigurarea cantităților de gaze
naturale, exprimate în unități de energie, la locul de consum.
IV. Durata contractului
Art. 2. — Contractul de furnizare a gazelor naturale se încheie pe durată nedeterminată, începând cu data de ................./pe
perioadă determinată, pentru intervalul .................................. — ................................ .
V. Prețul contractului, categoria de consum și termenul de plată
Art. 3. — (1) Prețul final reglementat pentru furnizarea gazelor naturale este de ................. lei/MWh, aprobat conform
reglementărilor în vigoare prin ordin al președintelui Autorității Naționale de Reglementare în Domeniul Energiei, corespunzător
categoriei ......................................... în care consumatorul este încadrat, și nu include TVA și accize.
(2) Plata contravalorii facturii reprezentând serviciul pentru furnizarea reglementată a gazelor naturale se face în termen
de 30 de zile calendaristice de la data emiterii facturii.
(3) Neachitarea facturii reprezentând contravaloarea serviciului de furnizare a gazelor naturale, în termen de 15 zile de la
data scadenței, atrage perceperea de majorări de întârziere, conform prevederilor din condițiile-standard; nivelul majorării de
întârziere este de ...... .
VI. Programul de consum
Art. 4. — (1) Furnizorul facturează contravaloarea serviciului de furnizare reglementată pe baza cantităților convenite cu
consumatorul prin Programul de consum prevăzut în anexa la prezentul contract, cu respectarea condițiilor-standard pentru
furnizarea reglementată a gazelor naturale la consumatorii casnici.
(2) În cazul în care consumul înregistrat este mai mic decât consumul estimat facturat lunar, furnizorul va proceda la
regularizare, începând cu prima factură emisă după momentul citirii echipamentului de măsurare.
VII. Art. 5. — Alte clauze: .......................................................................................................................................................
VIII. Art. 6. — (1) Prezentul contract este completat de Condițiile-standard pentru furnizarea reglementată a gazelor
naturale la consumatorii casnici, aprobate prin Ordinul președintelui Autorității Naționale de Reglementare în Domeniul Energiei
nr. 77/2009 privind aprobarea contractelor-cadru pentru furnizarea reglementată a gazelor naturale, care fac parte integrantă din
prezentul contract.
(2) Condițiile-standard pentru furnizarea reglementată a gazelor naturale la consumatorii casnici stabilesc cadrul general
aplicabil relațiilor contractuale derulate între furnizor și consumator.
(3) ................................................................... se obligă să informeze consumatorul asupra condițiilor-standard pentru
(titularul licenței de furnizare a gazelor naturale)

furnizarea reglementată a gazelor naturale la consumatorii casnici, precum și a oricăror modificări și completări ale acestora,
dispuse de Autoritatea Națională de Reglementare în Domeniul Energiei, și, la cererea consumatorului, să pună la dispoziția

4

MONITORUL OFICIAL AL ROMÂNIEI, PARTEA I, Nr. 632/24.IX.2009

acestuia un exemplar prin remitere/transmitere, la momentul solicitării (solicitarea poate fi făcută prin oricare dintre mijloacele:
telefon, fax, e-mail, scrisoare, ș.a.).
(4) Prin semnarea prezentului contract părțile acceptă ca în toate raporturile contractuale să respecte condițiile-standard
pentru furnizarea reglementată a gazelor naturale la consumatorii casnici.
Prezentul contract a fost încheiat în două exemplare având aceeași valoare juridică, câte un exemplar pentru fiecare parte
contractantă.
FURNIZOR

CONSUMATOR

Reprezentant legal,
..........................................

Reprezentant legal,
..........................................

ANEXĂ
la Contractul-cadru pentru furnizarea reglementată a gazelor naturale la consumatorii casnici

PROGRAM DE CONSUM

Istoric de consum/cantități lunare determinate
în baza profilului de consum anual

Program de consum
solicitat de consumator

Luna
mc

unități de energie

mc

unități de energie

Ianuarie
Februarie
Martie
Aprilie
Mai
Iunie
Iulie
August
Septembrie
Octombrie
Noiembrie
Decembrie
Consum total:

Pe parcursul derulării contractului de furnizare, părțile au dreptul să solicite motivat modificarea Programului de consum,
cu minimum 30 de zile anterior momentului modificării acestuia.
Consumatorul poate transmite lunar indexul echipamentului de măsurare, în condițiile și la termenele precizate de furnizor.
Solicit facturarea lunară a contravalorii serviciului de furnizare a gazelor naturale în baza indexului echipamentului de
măsurare determinat prin autocitire.
În situația în care autocitirea nu este transmisă cu respectarea condițiilor și a termenelor precizate de furnizor, facturarea
se va realiza în baza Programului de consum precizat mai sus.

MONITORUL OFICIAL AL ROMÂNIEI, PARTEA I, Nr. 632/24.IX.2009

5
ANEXA Nr. 2A

C O N D I Ț I I - S TA N D A R D

pentru furnizarea reglementată a gazelor naturale la consumatorii casnici
I. Definiții
În sensul contractului-cadru, următorii termeni se definesc după cum urmează:
— aparat de utilizare — sistem complex destinat să consume gaze naturale (combustibil), cu îndeplinirea condițiilor legale
pentru funcționare, parte componentă a instalației de utilizare a gazelor naturale;
— echipamente de măsurare — ansamblul mijloacelor de măsurare care furnizează informații de măsurare utilizate în
determinarea unei mărimi fizice;
— mijloc de măsurare — toate măsurile, aparatele, dispozitivele, instalațiile, precum și mostrele de materiale și substanțe
care materializează și conservă unități de măsură și furnizează informații de măsurare;
— cartelă-client — suport material prin care se realizează transferul informațiilor privind consumul de gaze naturale de la
furnizor la consumator și invers;
— contor de măsurare cu sistem de preplată cu cartelă-client — aparat sau ansamblu de echipamente conectate între ele,
destinate să măsoare volumele de gaze naturale consumate, plătite în avans prin încărcarea cartelei-client.
II. Durata contractului
Art. 1. — (1) În situația încheierii contractului de furnizare a gazelor naturale pe perioadă determinată, furnizorul notifică
consumatorul cu minimum 30 de zile calendaristice înainte de expirarea duratei de valabilitate a contractului, în vederea formulării
de către acesta a unei opțiuni de prelungire a valabilității.
(2) În cazul neprimirii unui răspuns din partea consumatorului, contractul își încetează valabilitatea prin ajungere la termen.
III. Prețul final reglementat al gazelor naturale; modalități și condiții de plată
Art. 2. — (1) Prețul final reglementat al gazelor naturale furnizate este aprobat prin ordin al președintelui Autorității Naționale
de Reglementare în Domeniul Energiei (ANRE), se exprimă în lei/MWh și corespunde încadrării consumatorului prevăzute în
anexa nr. 1.
(2) Contravaloarea serviciului privind furnizarea reglementată a gazelor naturale se obține prin înmulțirea cantității de
energie, care urmează să fie facturată, cu prețul final reglementat, corespunzător încadrării consumatorului.
(3) Cantitatea de energie facturată se determină în conformitate cu cerințele legislației în vigoare, prin înmulțirea volumului
de gaze naturale aferent perioadei de facturare cu puterea calorifică superioară a acestora.
Art. 3. — (1) În cazul în care data scadenței facturii este o zi nelucrătoare, termenul se socotește împlinit în următoarea
zi lucrătoare.
(2) Plata serviciului pentru furnizarea reglementată a gazelor naturale se efectuează prin instrumentele legale de plată.
Furnizorul are obligația să pună la dispoziția consumatorului cel puțin 3 modalități de plată care să îi permită acestuia să își
îndeplinească obligația de plată a facturii. Obligația de plată se consideră îndeplinită la data efectuării plății.
(3) În cazul modificării prețului final reglementat al gazelor naturale, calculul contravalorii serviciului pentru furnizarea
reglementată a gazelor naturale se face pe baza mediei zilnice a consumului lunar, determinat prin citire directă, autocitire sau
estimare pe baza Programului de consum prevăzut în contractul de furnizare, după caz, înmulțită cu numărul de zile
corespunzătoare fiecărei perioade și cu prețul final reglementat al gazelor naturale.
(4) Prin derogare de la prevederile alin. (1), în cazul în care echipamentul de măsurare este cu sistem de preplată cu
cartelă-client, plata contravalorii consumului de gaze naturale se face anticipat.
(5) În cazul în care se aplică prevederile alin. (4), furnizorul stabilește pentru fiecare încărcare de cartelă un prag minim
și un prag maxim, acestea reprezentând cantitatea minimă și, respectiv, maximă de gaze naturale, plătită în avans prin încărcarea
cartelei; furnizorul stabilește nivelurile minime și maxime, diferențiate pe subcategorii de consumatori casnici și perioade de consum,
și le va publica la punctele de încărcare/reîncărcare a cartelei-client, consumatorii având dreptul să opteze pentru nivelul necesar.
(6) În cazul modificării prețului final reglementat, calculul contravalorii consumului de gaze naturale se face prin aplicarea
prețului final reglementat al gazelor naturale în vigoare la momentul încărcării cartelei-client cu un nou credit.
NOTĂ:

Prevederile art. 3 alin. (4) — (6) se preiau în contractele transmise de furnizor, exclusiv în cazul consumatorilor casnici al
căror consum este determinat prin intermediul contorului de măsurare cu sistem de preplată cu cartelă-client.
IV. Determinarea consumului de gaze naturale
Art. 4. — (1) Cantitățile de gaze naturale furnizate consumatorului se stabilesc lunar, în conformitate cu prevederile
Programului de consum, determinat conform anexei nr. 2, program prevăzut în contractul de furnizare.
(2) Consumatorul poate transmite lunar indexul echipamentului de măsurare, în condițiile și la termenele precizate de
furnizor.
(3) Indexul echipamentului de măsurare, care stă la baza determinării contravalorii serviciului de furnizare reglementată,
se determină în următoarea ordine de prioritate:
a) prin citire de către personalul împuternicit de către furnizor;
b) prin autocitire;

6

MONITORUL OFICIAL AL ROMÂNIEI, PARTEA I, Nr. 632/24.IX.2009

c) pe baza cantităților prevăzute în Programul de consum.
(4) Fac excepție de la prevederile alin. (1) consumatorii al căror consum este determinat prin intermediul contorului de
măsurare cu sistem de preplată cu cartelă-client.
Art. 5. — Regularizarea contravalorii serviciului de furnizare reglementată, facturată lunar, se face pe baza indexului
echipamentului de măsurare, citit o dată la 3 luni.
V. Drepturile și obligațiile furnizorului de gaze naturale
Art. 6. — (1) Furnizorul are dreptul de a încasa contravaloarea:
a) serviciului privind furnizarea reglementată a gazelor naturale;
b) majorărilor de întârziere.
(2) Furnizorul are dreptul de a dispune încetarea prestării serviciului de furnizare a gazelor naturale în următoarele situații:
a) forța majoră;
b) starea de necesitate, când este periclitată viața sau sănătatea oamenilor ori integritatea bunurilor materiale;
c) neachitarea facturii reprezentând contravaloarea serviciului privind furnizarea reglementată a gazelor naturale, la
termenele stipulate în contractul de furnizare, și, după caz, a majorărilor de întârziere aferente.
Art. 7. — (1) Furnizorul are următoarele obligații:
a) să asigure furnizarea gazelor naturale în mod continuu, cu respectarea presiunii minime prevăzute în contract, precum
și a condițiilor minime de calitate a gazelor naturale furnizate, în conformitate cu reglementările în vigoare, cu excepția cazurilor
prevăzute la art. 6 alin. (2);
b) să factureze lunar contravaloarea serviciului pentru furnizarea reglementată a gazelor naturale și, după caz, a majorărilor
de întârziere și să transmită consumatorului factura lunară;
c) să informeze consumatorul asupra serviciilor prestate de operatorul de sistem, a căror contravaloare nu este cuprinsă
în prețul final reglementat;
d) să soluționeze sesizările consumatorului privind serviciul de furnizare și să comunice acestuia răspunsul, conform
reglementărilor în vigoare;
e) să furnizeze la cererea consumatorului, pe baza datelor puse la dispoziție de operatorul de sistem, informații privind
istoricul de consum lunar avut în vedere la emiterea facturii, pe o perioadă de până la 24 de luni anterioare solicitării;
f) să asigure întreruperea furnizării gazelor naturale la cererea consumatorului, în condițiile prevăzute la art. 8 lit. b);
g) să informeze consumatorul în legătură cu obligativitatea efectuării verificărilor și reviziilor periodice ale instalațiilor de
utilizare;
h) să încarce cartela-client cu un credit solicitat de consumator, în cazul în care sistemul de măsurare este prin contor cu
preplată, cu respectarea clauzelor stipulate în contractul de furnizare, și să asigure un credit de urgență, în cazul consumării
cantității de gaze naturale plătite în avans prin cartelă;
i) să pună la dispoziția consumatorului care utilizează un contor de măsurare cu sistem de preplată cu cartelă-client
instrucțiunile de utilizare a acestuia;
j) să notifice consumatorului orice schimbare a datelor sale de identificare prevăzute în contractul de furnizare;
k) să informeze consumatorul cu privire la obligațiile furnizorului care derivă din Standardul de performanță pentru
activitatea de furnizare a gazelor naturale, să respecte prevederile acestuia și să plătească penalitățile prevăzute de acesta.
(2) Furnizorul are obligația să precizeze pe factura emisă următoarele:
a) perioada de facturare, indexul vechi și nou, estimat sau citit, puterea calorifică superioară, cantitatea de gaze naturale
exprimată în mc și unități de energie, prețul final reglementat aferent încadrării consumatorului și temeiul juridic al acestuia,
instrumentele și modalitățile de plată;
b) data întreruperii, condițiile aferente reluării furnizării, rezilierii contractului, precum și cota majorărilor de întârziere
percepute ca efect al neîndeplinirii obligațiilor de plată;
c) alte informații, în conformitate cu prevederile legale.
NOTĂ:

Prevederile art. 7 alin. (1) lit. h) și i) se vor prelua în contractele transmise de furnizor, exclusiv în cazul consumatorilor al
căror consum este determinat prin intermediul contorului de măsurare cu sistem de preplată cu cartelă-client.
VI. Drepturile și obligațiile consumatorului casnic de gaze naturale
Art. 8. — Consumatorul are următoarele drepturi:
a) să fie alimentat cu gaze naturale în temeiul contractului de furnizare;
b) să solicite furnizorului întreruperea alimentării cu gaze naturale, inclusiv în cazul în care întreruperea este legată de
funcționarea în condiții de siguranță a instalațiilor proprii;
c) să transmită indexul echipamentului de măsurare, determinat lunar prin autocitire, în condițiile și la termenele precizate
de furnizor;
d) să solicite informații cu privire la serviciul de furnizare reglementată;
e) drepturile corelative obligațiilor furnizorului.
Art. 9. — Consumatorul are următoarele obligații:
a) să achite integral și la termen factura emisă de furnizor, reprezentând contravaloarea serviciului pentru furnizarea
reglementată a gazelor naturale, precum și, după caz, a majorărilor de întârziere aferente;

MONITORUL OFICIAL AL ROMÂNIEI, PARTEA I, Nr. 632/24.IX.2009

7

b) să folosească exclusiv aparate de utilizare care respectă cerințele legislației în vigoare, să efectueze verificarea
periodică a acestora în conformitate cu reglementările în vigoare și să nu realizeze intervenții neautorizate asupra aparatelor și
instalațiilor de utilizare a gazelor naturale;
c) să suporte cheltuielile legate de instalația de utilizare;
d) să nu deterioreze echipamentul de măsurare, sigiliile metrologice, precum și toate celelalte instalații ale operatorului de
sistem aflate pe proprietatea consumatorului;
e) să efectueze modificările instalației de utilizare numai pe baza aprobărilor legale și numai cu operatori economici
autorizați de autoritatea competentă;
f) să sesizeze imediat furnizorul în legătură cu orice defecțiune pe care o constată în funcționarea echipamentului de
măsurare sau a instalației de utilizare;
g) să permită accesul în vederea citirii indexului echipamentului de măsurare, pe perioada derulării contractului, în situația
în care echipamentul de măsurare se află pe proprietatea consumatorului;
h) să notifice furnizorului orice schimbare a datelor sale de identificare prevăzute în contractul de furnizare.
VII. Răspunderea contractuală
Art. 10. — (1) Neachitarea facturii reprezentând contravaloarea serviciului de furnizare a gazelor naturale, în termenul
stipulat în contractul de furnizare, atrage:
a) perceperea de majorări de întârziere, dacă obligația de plată nu a fost îndeplinită în termen de 15 zile calendaristice de
la data scadenței; nivelul majorării de întârziere este calculat asupra valorii neachitate, pentru fiecare zi de întârziere, începând cu
ziua următoare scadenței și până la achitarea integrală a facturii, inclusiv ziua plății; nivelul majorării de întârziere este egal cu
nivelul majorării de întârziere datorat pentru neplata la termen a obligațiilor către bugetul de stat, stabilit în condițiile precizate de
Ordonanța Guvernului nr. 92/2003 privind Codul de procedură fiscală, cu modificările și completările ulterioare; totalul majorărilor
de întârziere nu poate depăși nivelul debitului;
b) întreruperea furnizării gazelor naturale, începând cu a 46-a zi calendaristică de la data emiterii facturii, cu un preaviz
de 15 zile calendaristice; modalitatea de transmitere a preavizului se alege de furnizor;
c) rezilierea contractului de drept, începând cu a 181-a zi calendaristică de la data emiterii facturii, cu un preaviz de 15 zile
calendaristice, în cazul în care consumatorul nu achită integral contravaloarea serviciului de furnizare a gazelor naturale și a
majorărilor de întârziere.
(2) În cazul în care data scadenței este o zi nelucrătoare, termenele prevăzute la alin. (1) se prelungesc până la prima zi
lucrătoare de după aceasta.
(3) În termen de maximum 24 de ore de la data la care suma reprezentând obligațiile de plată scadente este plătită la
casieria furnizorului sau, după caz, de la momentul la care consumatorul face dovada plății, furnizorul este obligat să asigure
reluarea furnizării.
(4) În cazul în care echipamentul de măsurare este situat pe proprietatea consumatorului, furnizorul este obligat să reia
furnizarea în termenul prevăzut la alin. (3), sub condiția permiterii accesului de către consumator.
(5) Sunt exceptate de la prevederile alin. (3) cazurile în care contractul de furnizare a fost reziliat. În acest caz se încheie
un nou contract de furnizare, sub condiția achitării în prealabil a facturilor restante și a majorărilor de întârziere.
(6) Demontarea echipamentului de măsurare nu poate avea loc decât după rezilierea contractului din inițiativa furnizorului
sau la cererea scrisă a consumatorului.
Art. 11. — (1) Pentru neîndeplinirea obligațiilor contractuale, altele decât obligația de plată a consumatorului prevăzută la
art. 9 lit. a), partea în culpă plătește celeilalte părți daune-interese, conform reglementărilor în vigoare.
(2) Răspunderea furnizorului/consumatorului de gaze naturale este condiționată de îndeplinirea cumulativă a următoarelor
condiții:
a) notificarea de către consumator/furnizor a situației constatate, în limita termenului de prescripție prevăzut de legislația
în vigoare;
b) prezentarea de către consumator/furnizor furnizorului/consumatorului a documentelor justificative care atestă nivelul
daunelor.
VIII. Notificări
Art. 12. — (1) Toate notificările se transmit în scris, prin remitere directă sau prin scrisoare recomandată cu confirmare de
primire, la adresele prevăzute în contractul de furnizare, dacă părțile nu convin asupra altor adrese sau asupra altor modalități
pentru transmiterea notificărilor și dacă prin contract nu se prevede o altă modalitate de transmitere.
(2) Termenul de notificare este de 15 zile calendaristice de la data producerii evenimentului care trebuie notificat, dacă prin
contract nu se prevede un alt termen.
(3) În cazul în care notificarea se face prin poștă, aceasta se transmite prin scrisoare recomandată cu confirmare de
primire, considerându-se primită de destinatar la data semnării de către acesta a confirmării de primire; în caz contrar, procedura
de notificare este considerată îndeplinită la data returnării scrisorii către expeditor.
IX. Încetarea contractului
Art. 13. — (1) Contractul de furnizare a gazelor naturale încetează:
a) prin reziliere, în caz de neplată a facturilor restante în termenul prevăzut la art. 10 alin. (1) lit. c);
b) prin denunțare unilaterală, conform alin. (2);
c) prin acordul părților;
d) printr-o hotărâre judecătorească rămasă definitivă și irevocabilă, în cazul declarării falimentului furnizorului sau în cazul
consumului fraudulos;
e) prin ajungere la termen, în condițiile prevăzute la art. 2 din contractul de furnizare și la art. 1 alin. (2) din prezentele
condiții-standard.

8

MONITORUL OFICIAL AL ROMÂNIEI, PARTEA I, Nr. 632/24.IX.2009

(2) Consumatorul poate denunța unilateral contractul de furnizare pe baza unei notificări adresate și înregistrate la furnizor
cu cel puțin 30 de zile calendaristice înainte de momentul în care denunțarea devine efectivă.
(3) Rezilierea contractului de furnizare nu are niciun efect asupra obligațiilor decurgând din executarea contractului până
la momentul rezilierii acestuia.
X. Clauze finale
Art. 14. — Prezentele condiții-standard se completează cu prevederile Legii gazelor nr. 351/2004, cu modificările și
completările ulterioare, Codului comercial, Codului civil, Regulamentului privind stabilirea unor raporturi juridice între furnizori și
consumatorii de gaze naturale, aprobat prin Ordinul președintelui Autorității Naționale de Reglementare în Domeniul Energiei
nr. 74/2009, Regulamentului de măsurare a cantităților de gaze naturale tranzacționate în România, aprobat prin Ordinul
președintelui Autorității Naționale de Reglementare în Domeniul Energiei nr. 62/2008, cu modificările ulterioare, precum și cu
celelalte reglementări specifice în vigoare.
Art. 15. — Neînțelegerile privind validitatea contractului de furnizare sau cele rezultate din interpretarea, executarea sau
încetarea acestuia, care nu pot fi rezolvate pe cale amiabilă, se soluționează de către instanța de judecată competentă ori se
supun arbitrajului, la alegerea părților.
Art. 16. — Forța majoră apără de răspundere partea care o invocă, în termenele și în condițiile stabilite de lege.
Art. 17. — (1) Clauzele cuprinse în contractul de furnizare se modifică și/sau se completează prin acte adiționale, cu
acordul părților, sub condiția ca acestea să nu contravină prevederilor contractului-cadru, precum și altor prevederi legale în vigoare.
(2) Contractul de furnizare se consideră modificat de drept în situația modificării contractului-cadru care a stat la baza
perfectării acestuia, a modificării prețurilor finale reglementate sau a încadrării consumatorului, furnizorul având obligația să notifice
consumatorului aceste modificări.
(3) În cazul modificării prețurilor finale reglementate sau a încadrării consumatorului, notificarea se consideră efectuată prin
înscrierea acestor modificări pe factură, iar în cazul modificării contractului-cadru și a nivelului majorărilor de întârziere datorate
pentru neplata la termen a obligațiilor către bugetul de stat, prin transmiterea acestor modificări odată cu factura, cu respectarea
termenelor de notificare impuse de prevederile legale.
Art. 18. — Măsurarea gazelor naturale furnizate se face în conformitate cu prevederile legislației specifice din sectorul
gazelor naturale.
Art. 19. — Anexa nr. 1 ăModalitatea de încadrare a consumatorilor în tranșe de consum” și anexa nr. 2 ăProgram de
consum” fac parte integrantă din prezentele condiții-standard.

ANEXA Nr. 1
la Condițiile-standard
pentru furnizarea reglementată a gazelor naturale la consumatorii casnici

Modalitatea de încadrare a consumatorilor în tranșe de consum
I. Încadrarea consumatorilor
Art. 1. — Încadrarea consumatorului într-o anumită tranșă de consum se face de către furnizor, cu acordul operatorului
de sistem, pentru fiecare loc de consum, pentru o perioadă determinată de un an, în intervalul 1 ianuarie—31 decembrie, în funcție
de modul de conectare a respectivului loc de consum și de istoricul de consum înregistrat pentru respectivul loc de consum în anul
calendaristic precedent.
Art. 2. — În cazul unui consumator pentru care nu există istoric de consum, încadrarea se face de către furnizor, pe baza
datelor transmise de operatorul de sistem, având în vedere consumul prezumat pentru aparatele de utilizare ale consumatorului,
în limita debitului maxim instalat aferent locului de consum.
Art. 3. — În cazul consumatorului care, în funcție de criteriile de mai sus, trebuie încadrat într-o tranșă de consum pentru
care furnizorul nu are aprobat un preț final reglementat, acesta se încadrează după cum urmează:
a) consumatorul conectat în sistemul de distribuție, în tranșa cu cel mai favorabil preț final reglementat pentru consumator
dintre cele practicate de furnizor pentru sistemul la care este conectat;
b) consumatorul conectat direct în sistemul național de transport, în tranșa cu cel mai favorabil preț final reglementat
pentru consumator dintre cele practicate de furnizor.
Art. 4. — (1) Furnizorul modifică încadrarea consumatorului astfel:
a) începând cu luna următoare momentului în care s-a înregistrat depășirea, pe baza citirii indexului echipamentului de
măsurare, în cazul în care, în cadrul intervalului 1 ianuarie—31 decembrie, consumul înregistrat depășește pragul superior de
consum al categoriei în care consumatorul este încadrat;
b) începând cu data de 1 ianuarie, în cazul în care, la sfârșitul intervalului 1 ianuarie—31 decembrie, consumul înregistrat
este mai mic decât pragul inferior de consum al categoriei în care consumatorul este încadrat.
(2) Prin excepție, pentru situația prevăzută la alin. (1) lit. a), în cazul în care furnizorul nu are aprobat un preț final
reglementat pentru categoria în care consumatorul ar trebui încadrat, acesta modifică încadrarea începând cu data de 1 ianuarie.
(3) În cazul rezilierii contractului de furnizare anterior datei de 31 decembrie inclusiv, furnizorul nu modifică încadrarea
consumatorului.
Art. 5. — Consumatorul, pentru locul de consum, se încadrează în una dintre următoarele categorii, definite în funcție de
modul de conectare și de consumul anual, astfel:
A. Consumatori conectați direct la sistemul de transport
A.1. consumatori cu un consum anual de până la 1.162,78 MWh
A.2. consumatori cu un consum anual între 1.162,79 MWh și 11.627,78 MWh

MONITORUL OFICIAL AL ROMÂNIEI, PARTEA I, Nr. 632/24.IX.2009

9

B. Consumatori conectați în sistemul de distribuție
B.1. consumatori cu un consum anual de până la 23,25 MWh
B.2. consumatori cu un consum anual între 23,26 MWh și 116,28 MWh
B.3. consumatori cu un consum anual între 116,29 MWh și 1.162,78 MWh
B.4. consumatori cu un consum anual între 1.162,79 MWh și 11.627,78 MWh
II. Regularizarea sumelor aferente consumului din perioada 1 ianuarie—31 decembrie
Art. 6. — (1) În cazul modificării încadrării consumatorului, furnizorul recalculează contravaloarea cantităților de gaze
naturale consumate astfel:
a) pentru situația prevăzută la art. 4 alin. (1) lit. a), având în vedere cantitatea de gaze naturale consumate până la data
modificării încadrării și prețul final reglementat aferent categoriei în care consumatorul a fost reîncadrat;
b) pentru situația prevăzută la art. 4 alin. (1) lit. b), având în vedere cantitatea de gaze naturale consumate în intervalul
1 ianuarie—31 decembrie și prețul final reglementat aferent categoriei în care consumatorul a fost reîncadrat.
(2) Prin derogare de la prevederile alin. (1), furnizorul nu recalculează contravaloarea cantităților de gaze naturale
consumate, în cazul în care acesta nu a avut aprobat, pentru perioada respectivă, un preț final reglementat pentru categoria în care
consumatorul a fost reîncadrat.
Art. 7. — Regularizarea va fi evidențiată distinct pe factură, plata/recuperarea sumelor rezultate din regularizare
efectuându-se în termenul prevăzut în contract, cu angajarea corespunzătoare a răspunderii contractuale, în condițiile stipulate în
contractul de furnizare.

ANEXA Nr. 2
la Condițiile-standard
pentru furnizarea reglementată a gazelor naturale la consumatorii casnici

Program de consum
Art. 1. — (1) Furnizorul are obligația să pună la dispoziția consumatorului programul de consum determinat fie pe baza
istoricului de consum al anului anterior, fie pe baza cantităților lunare determinate pe baza profilului de consum anual, care vor sta
la baza facturării cantităților de energie estimate lunar.
(2) Prin excepție de la prevederile alin. (1), consumatorul poate solicita motivat un program de consum diferit de istoricul
de consum/profilul de consum, care va fi acceptat de furnizor.
Art. 2. — În cazul în care consumul înregistrat prin citire este mai mic decât consumul estimat facturat, furnizorul va
proceda la regularizare, începând cu prima factură emisă după momentul citirii echipamentului de măsurare.

ANEXA Nr. 1B

CONTRACT-CADRU

pentru furnizarea reglementată a gazelor naturale la consumatorii noncasnici
nr. ................. din anul .................., luna ..........................., ziua ................
I. Părțile contractante
S.C. ............................................................................., cu sediul în .............................................., str. ...............................
nr. .........., județul/sectorul .........................................................., cod poștal ........................., telefon ......................., fax ...................,
cod unic de înregistrare ......................................, cod de înregistrare fiscală ..........................., nr. de ordine la oficiul registrului
comerțului ................................, având codul IBAN nr. ................................., deschis la ............................., titular al licenței de
furnizare a gazelor naturale emise de autoritatea de reglementare cu nr. ......................, reprezentată legal prin ..................................,
denumită în continuare furnizor, în calitate de vânzător,
și
..............................................................................................................................................................................................
(se completează cu datele de identificare ale consumatorului noncasnic de gaze naturale),

denumit în continuare consumator, în calitate de client,
au convenit încheierea prezentului contract.
II. Date și documente generale (se completează de furnizor)
1. Locul de consum ..............................................................................................., având actul de proprietate nr. ...............,
(se completează adresa locului de consum)

contractul de locațiune (închiriere imobil) nr. ......................... sau alte acte prevăzute de lege .....................................................
2. Presiunea de furnizare a gazelor naturale la intrarea în instalația de utilizare va fi între ....... și ............ (bar), conform
documentației tehnice avizate de operatorul de sistem.
3. Presiunea de avarie P2 .......... (bar), conform documentației tehnice avizate de operatorul de sistem — se completează,
după caz, pentru consumatorii ale căror procese tehnologice impun o presiune minimă, asigurată de furnizor, în vederea menținerii
în funcțiune a instalațiilor care condiționează securitatea acestora.

10

MONITORUL OFICIAL AL ROMÂNIEI, PARTEA I, Nr. 632/24.IX.2009

III. Obiectul contractului
Art. 1. — Obiectul contractului de furnizare a gazelor naturale îl constituie prestarea serviciului de furnizare a gazelor
naturale în regim reglementat, desemnând ansamblul de activități și operațiuni desfășurate de furnizor pentru sau în legătură cu
asigurarea cantităților de gaze naturale, exprimate în unități de energie, la locul de consum.
IV. Condiții de desfășurare a activității de furnizare reglementată a gazelor naturale
Art. 2. — (1) Furnizarea gazelor naturale la locul de consum se va face:
a) în mod constant și continuu, fără limită de consum, cu excepția cazurilor de limitare și întrerupere prevăzute în condițiilestandard (pentru consumatorul al cărui consum anual se încadrează în categoriile B1—B3 sau A1, astfel cum acestea sunt definite
în conformitate cu reglementările în vigoare);
b) conform graficului de furnizare a cantităților de gaze naturale contractate convenit de părți și prevăzut în anexa nr. 1 la
prezentul contract, cu excepția cazurilor de limitare și întrerupere prevăzute în condițiile-standard; părțile se obligă să-și notifice
cu 30 de zile calendaristice înainte de luna de livrare orice modificare a cantităților lunare de gaze naturale, care variază cu mai
mult de +/– 5% față de cele prevăzute în anexa nr. 1 la prezentul contract (pentru consumatorul al cărui consum anual se
încadrează în categoriile B4—B6 sau A2—A5, astfel cum acestea sunt definite în conformitate cu reglementările în vigoare).
(2) Consumatorul al cărui consum anual se încadrează în categoriile B4—B6 sau A2—A5 poate prelua în regim variabil
cantitățile de gaze naturale contractate, exprimate în unități de energie, prevăzute în anexa nr. 1, cu acordul furnizorului, în funcție
de resursele existente ale acestuia, în limita a +/– 2,5% din cantitatea zilnică convenită.
(3) Consumatorul al cărui consum anual se încadrează în categoriile B4—B6 sau A2—A5 stabilește, de comun acord cu
furnizorul, un vârf de consum de ................... unități de energie/h aferent orei cu cel mai mare consum din perioada pentru care
părțile au încheiat graficul de furnizare, prevăzut în anexa nr. 1 la prezentul contract.
V. Durata contractului
Art. 3. — Contractul de furnizare a gazelor naturale se încheie pe durată nedeterminată, începând cu data de ................/pe
perioadă determinată, pentru intervalul ..................... — ........................... .
VI. Prețul contractului, categoria de consum și termenul de plată
Art. 4. — (1) Prețul final reglementat pentru furnizarea gazelor naturale este de ............. lei/MWh, aprobat conform
reglementărilor în vigoare prin ordin al președintelui Autorității Naționale de Reglementare în Domeniul Energiei, corespunzător
categoriei .................. în care consumatorul este încadrat și nu include TVA și accize.
(2) Plata contravalorii facturii reprezentând serviciul pentru furnizarea reglementată a gazelor naturale se face în termen
de 30 zile calendaristice de la data emiterii facturii.
(3) Neachitarea facturii reprezentând contravaloarea serviciului de furnizare a gazelor naturale atrage perceperea de
majorări de întârziere, conform prevederilor din condițiile-standard; nivelul majorării de întârziere este de ........................... .
VII. Programul de consum
Art. 5. — (1) Furnizorul facturează contravaloarea serviciului de furnizare reglementată pe baza cantităților convenite cu
consumatorul al cărui consum anual se încadrează în categoriile B1—B3 sau A1 prin Programul de consum prevăzut în anexa nr. 2
la prezentul contract.
(2) În cazul în care consumul înregistrat este mai mic decât consumul estimat facturat lunar, furnizorul va proceda la
regularizare, începând cu prima factură emisă după momentul citirii echipamentului de măsurare.
VIII. Art. 6. — Alte clauze: ...................................................................................................................................................
IX. Art. 7. — (1) Prezentul contract este completat de Condițiile-standard pentru furnizarea reglementată a gazelor naturale
la consumatorii noncasnici, aprobate prin Ordinul președintelui Autorității Naționale de Reglementare în Domeniul Energiei
nr. 77/2009 privind aprobarea contractelor-cadru pentru furnizarea reglementată a gazelor naturale, care fac parte integrantă din
prezentul contract.
(2) Condițiile-standard pentru furnizarea reglementată a gazelor naturale la consumatorii noncasnici stabilesc cadrul
general aplicabil relațiilor contractuale derulate între furnizor și consumator.
(3) .............................................................................................................................................................................................
(titularul licenței de furnizare a gazelor naturale)

se obligă să informeze consumatorul asupra condițiilor-standard pentru furnizarea reglementată a gazelor naturale la consumatorii
noncasnici, precum și a oricăror modificări și completări ale acestora, dispuse de Autoritatea Națională de Reglementare în
Domeniul Energiei, și, la cererea consumatorului, să pună la dispoziția acestuia un exemplar prin remitere/transmitere, la momentul
solicitării (solicitarea poate fi făcută prin oricare dintre mijloacele: telefon, fax, e-mail, scrisoare, ș.a.).
(4) Prin semnarea prezentului contract părțile acceptă ca în toate raporturile contractuale să respecte condițiile-standard
pentru furnizarea reglementată a gazelor naturale la consumatorii noncasnici.
Prezentul contract a fost încheiat în două exemplare având aceeași valoare juridică, câte un exemplar pentru fiecare parte
contractantă.
FURNIZOR

CONSUMATOR

Reprezentant legal,
..........................

Reprezentant legal,
...........................

11

MONITORUL OFICIAL AL ROMÂNIEI, PARTEA I, Nr. 632/24.IX.2009

ANEXA Nr. 1
la Contractul-cadru
pentru furnizarea reglementată a gazelor naturale la consumatorii noncasnici

Graficul de furnizare a cantităților de gaze naturale contractate
(pentru consumatorul al cărui consum anual se încadrează în categoriile B4—B6 sau A2—A5)
Perioada de livrare
(luna)

Cantitatea lunară1
— istoric de consum —
(unități de energie/lună)

Cantitatea prognozată2/lună
(unități de energie/lună)

Cantitatea zilnică unități
de energie/zi

Cantitatea orară unități
de energie/h

1

Se completează de către furnizor la semnarea contractului și poate fi acceptată de consumator.
Se completează de către consumator și va fi acceptată de furnizor, dacă necesarul de consum al consumatorului este diferit de istoricul de consum,
cu o motivare corespunzătoare.
2

NOTE:

1. Defalcarea cantităților lunare pe cantități zilnice/orare se agreează între furnizor și consumator. Părțile pot conveni asupra
unei proceduri de transmitere a prognozelor de consum zilnic/săptămânal/lunar.
2. În cazul în care contractul se încheie pe durată nedeterminată, părțile stabilesc anual graficul de furnizare a cantităților de
gaze naturale contractate.
ANEXA Nr. 2
la Contractul-cadru
pentru furnizarea reglementată a gazelor naturale la consumatorii noncasnici

Program de consum

Luna

Istoric de consum al anului/cantități lunare determinate
în baza profilului de consum anual ................
mc

unități de energie

Program de consum solicitat
de consumator*
mc

unități de energie

Ianuarie
Februarie
Martie
Aprilie
Mai
Iunie
Iulie
August
Septembrie
Octombrie
Noiembrie
Decembrie
Consum total:
*) În cazul consumatorului al cărui consum anual se încadrează în categoriile B4—B6 sau A2—A5, astfel cum acestea sunt definite în conformitate cu
reglementările în vigoare, Programul de consum care stabilește consumul estimat în vederea facturării va fi identic cu Graficul de furnizare a cantităților de gaze
naturale contractate.

Pe parcursul derulării contractului de furnizare părțile au dreptul să solicite motivat modificarea Programului de consum,
cu minimum 30 de zile anterior momentului modificării acestuia.
Consumatorul poate transmite lunar indexul echipamentului de măsurare, în condițiile și la termenele precizate de furnizor.
Solicit facturarea lunară a contravalorii serviciului de furnizare a gazelor naturale în baza indexului echipamentului de
măsurare determinat prin autocitire.
În situația în care autocitirea nu este transmisă cu respectarea condițiilor și a termenelor precizate de furnizor, facturarea
se va realiza în baza Programului de consum precizat mai sus.

12

MONITORUL OFICIAL AL ROMÂNIEI, PARTEA I, Nr. 632/24.IX.2009
ANEXA Nr. 2B

C O N D I Ț I I - S TA N D A R D

pentru furnizarea reglementată a gazelor naturale la consumatorii noncasnici
I. Durata contractului
Art. 1. — (1) În situația încheierii contractului de furnizare a gazelor naturale pe perioadă determinată, furnizorul notifică
consumatorul cu minimum 30 de zile calendaristice înainte de expirarea duratei de valabilitate a contractului, în vederea formulării
de către acesta a unei opțiuni de prelungire a valabilității.
(2) În cazul neprimirii unui răspuns din partea consumatorului, contractul își încetează valabilitatea prin ajungere la termen.
II. Prețul final reglementat al gazelor naturale; modalități și condiții de plată
Art. 2. — (1) Prețul final reglementat al gazelor naturale furnizate este aprobat prin ordin al președintelui Autorității Naționale
de Reglementare în Domeniul Energiei, se exprimă în lei/MWh și corespunde încadrării consumatorului prevăzute în anexa nr. 1.
(2) Contravaloarea serviciului privind furnizarea reglementată a gazelor naturale se obține prin înmulțirea cantității de
energie, care urmează să fie facturată, cu prețul final reglementat, corespunzător încadrării consumatorului.
(3) Cantitatea de energie facturată se determină în conformitate cu cerințele legislației în vigoare, prin înmulțirea volumului
de gaze naturale aferent perioadei de facturare cu puterea calorifică superioară a acestora.
Art. 3. — (1) În cazul în care data scadenței facturii este o zi nelucrătoare, termenul se socotește împlinit în următoarea
zi lucrătoare.
(2) Plata serviciului pentru furnizarea reglementată a gazelor naturale se efectuează prin instrumentele legale de plată.
Furnizorul are obligația să pună la dispoziția consumatorului cel puțin 3 modalități de plată care să îi permită acestuia să își
îndeplinească obligația de plată a facturii. Obligația de plată se consideră îndeplinită la data efectuării plății.
(3) În cazul modificării prețului final reglementat al gazelor naturale, calculul contravalorii serviciului pentru furnizarea
reglementată a gazelor naturale se face pe baza mediei zilnice a consumului lunar, determinat prin citire directă, autocitire sau
estimare pe baza Programului de consum prevăzut în contractul de furnizare, după caz, înmulțită cu numărul de zile
corespunzătoare fiecărei perioade și cu prețul final reglementat al gazelor naturale.
(4) Prin derogare de la prevederile alin. (1), în cazul în care echipamentul de măsurare este cu sistem de preplată cu
cartelă-client, plata contravalorii consumului de gaze naturale se face anticipat.
(5) În cazul în care se aplică prevederile alin. (4), furnizorul stabilește pentru fiecare încărcare de cartelă un prag minim
și un prag maxim, acestea reprezentând cantitatea minimă și, respectiv, maximă de gaze naturale, plătită în avans prin încărcarea
cartelei; furnizorul stabilește nivelurile minime și maxime, diferențiate pe subcategorii de consumatori noncasnici și perioade de
consum, și le va publica la punctele de încărcare/reîncărcare a cartelei-client, consumatorii având dreptul să opteze pentru nivelul
necesar.
(6) În cazul modificării prețului final reglementat, calculul contravalorii consumului de gaze naturale se face prin aplicarea
prețului final reglementat al gazelor naturale, în vigoare la momentul încărcării cartelei-client cu un nou credit.
NOTĂ:

Prevederile art. 3 alin. (4)—(6) se preiau în contractele transmise de furnizor, exclusiv în cazul consumatorilor noncasnici
al căror consum este determinat prin intermediul contorului de măsurare cu sistem de preplată cu cartelă-client.
III. Determinarea consumului de gaze naturale
Art. 4. — (1) Cantitățile de gaze naturale furnizate consumatorului al cărui consum anual se încadrează în categoriile
B1—B3 sau A1, astfel cum acestea sunt definite în conformitate cu reglementările în vigoare, se stabilesc lunar, în conformitate
cu prevederile Programului de consum, determinat conform anexei nr. 2, program prevăzut în contractul de furnizare.
(2) Consumatorul precizat la alin. (1) poate transmite lunar indexul echipamentului de măsurare, în condițiile și la termenele
precizate de furnizor.
(3) Indexul echipamentului de măsurare, care stă la baza determinării contravalorii serviciului de furnizare reglementată,
prestat consumatorului precizat la alin. (1), se determină în următoarea ordine de prioritate:
a) prin citire de către personalul împuternicit al furnizorului;
b) prin autocitire;
c) pe baza cantităților prevăzute în Programul de consum.
(4) Fac excepție de la prevederile alin. (1) consumatorii al căror consum este determinat prin intermediul contorului de
măsurare cu sistem de preplată cu cartelă-client.
(5) Cantitățile de gaze naturale furnizate consumatorului al cărui consum anual se încadrează în categoriile B4—B6 sau
A2—A5, astfel cum acestea sunt definite în conformitate cu reglementările în vigoare, se determină lunar.
Art. 5. — Regularizarea contravalorii serviciului de furnizare reglementată, facturată lunar, consumatorului precizat la art. 4
alin. (1) se face pe baza indexului echipamentului de măsurare, citit o dată la 3 luni.
IV. Drepturile și obligațiile furnizorului de gaze naturale
Art. 6. — (1) Furnizorul are dreptul de a încasa contravaloarea:
a) serviciului privind furnizarea reglementată a gazelor naturale;
b) majorărilor de întârziere.
(2) Furnizorul are dreptul de a dispune încetarea sau, după caz, limitarea, acolo unde din punct de vedere tehnic nu e
posibilă încetarea prestării serviciului de furnizare a gazelor naturale, în următoarele situații:
a) forță majoră;
b) stare de necesitate, când este periclitată viața sau sănătatea oamenilor ori integritatea bunurilor materiale;
c) neachitarea facturii reprezentând contravaloarea serviciului privind furnizarea reglementată a gazelor naturale, la
termenele stabilite în contractul de furnizare, și, după caz, a majorărilor de întârziere aferente;
d) nerespectarea graficului de furnizare a gazelor naturale, convenit cu furnizorul, de către consumatorul al cărui consum
anual se încadrează în categoriile B4—B6 sau A2—A5.

MONITORUL OFICIAL AL ROMÂNIEI, PARTEA I, Nr. 632/24.IX.2009

13

Art. 7. — (1) Furnizorul are următoarele obligații:
a) să asigure furnizarea gazelor naturale, în condițiile și cu respectarea presiunii prevăzute în contract, precum și a
condițiilor minime de calitate a gazelor naturale furnizate, în conformitate cu reglementările în vigoare;
b) să factureze lunar contravaloarea serviciului pentru furnizarea reglementată a gazelor naturale și, după caz, a majorărilor
de întârziere și să transmită consumatorului factura lunară;
c) să informeze consumatorul în legătură cu serviciile prestate de operatorul de sistem, a căror contravaloare nu este
cuprinsă în prețul final reglementat;
d) să soluționeze sesizările consumatorului privind serviciul de furnizare și să comunice acestuia răspunsul, conform
reglementărilor în vigoare;
e) să furnizeze la cererea consumatorului, pe baza datelor puse la dispoziție de operatorul de sistem, informații privind
istoricul de consum lunar avut în vedere la emiterea facturii, pe o perioadă de până la 24 de luni anterioare solicitării;
f) să asigure întreruperea furnizării gazelor naturale la cererea consumatorului;
g) să anunțe consumatorul, în baza informațiilor primite de la operatorul de sistem, asupra efectuării reviziilor și a
reparațiilor instalațiilor operatorului de sistem aflate pe proprietatea consumatorului;
h) să încarce cartela-client cu un credit solicitat de consumator, în cazul în care sistemul de măsurare este prin contor cu
preplată, cu respectarea clauzelor stipulate în contractul de furnizare și să asigure un credit de urgență, în cazul consumării cantității
de gaze naturale plătite în avans prin cartelă;
i) să pună la dispoziția consumatorului care utilizează un contor de măsurare cu sistem de preplată cu cartelă-client
instrucțiunile de utilizare a acestuia;
j) să anunțe telefonic consumatorul, în maximum 3 ore de la primire, dispoziția Dispeceratului Național de Gaze Naturale
privind limitarea sau întreruperea furnizării, în condițiile în care sunt periclitate siguranța și integritatea Sistemului Național de
Transport (SNT) al gazelor naturale sau în cazul consumatorilor racordați la conductele din amonte, dispoziția operatorului
conductelor din amonte privind limitarea sau întreruperea furnizării și să notifice ulterior consumatorului această situație în maximum
12 ore — pentru consumatorul al cărui consum anual se încadrează în categoriile B4—B6 sau A2—A5;
k) să asigure reluarea furnizării gazelor naturale, sub condiția permiterii accesului de către consumator, în termen de
maximum 24 de ore de la data încetării motivului întreruperii, cu excepția situațiilor prevăzute la art. 6 alin. (2) lit. a) și b);
l) să precizeze consumatorului, în cazul notificării privind limitarea, nivelul de presiune până la care se face limitarea și
termenele de limitare;
m) să preia, să înregistreze și să soluționeze în conformitate cu legislația în vigoare orice reclamație legată de funcționarea
în condiții de siguranță a instalațiilor aparținând operatorului de sistem sau consumatorului;
n) să informeze consumatorul cu privire la obligațiile furnizorului care derivă din Standardul de performanță pentru
activitatea de furnizare a gazelor naturale, să respecte prevederile acestuia și să plătească penalitățile prevăzute de acesta;
o) să notifice consumatorului orice schimbare a datelor sale de identificare, prevăzute în contractul de furnizare.
(2) Furnizorul are obligația să precizeze pe factura emisă următoarele:
a) perioada de facturare, indexul vechi și nou, estimat sau citit, puterea calorifică superioară, cantitatea de gaze naturale
exprimată în mc și unități de energie, prețul final reglementat aferent încadrării consumatorului și temeiul juridic al acestuia,
instrumentele și modalitățile de plată;
b) data întreruperii, condițiile aferente reluării furnizării, rezilierii contractului, precum și cota majorărilor de întârziere
percepute ca efect al neîndeplinirii obligațiilor de plată;
c) alte informații, în conformitate cu prevederile legale.
NOTĂ:

Prevederile art. 7 alin. (1) lit. h) și i) se vor prelua în contractele transmise de furnizor, exclusiv în cazul consumatorilor al
căror consum este determinat prin intermediul contorului de măsurare cu sistem de preplată cu cartelă-client.
V. Drepturile și obligațiile consumatorului noncasnic de gaze naturale
Art. 8. — Consumatorul are următoarele drepturi:
a) să fie alimentat cu gaze naturale în conformitate cu prevederile contractului de furnizare;
b) să solicite furnizorului întreruperea alimentării cu gaze naturale;
c) să solicite înlocuirea echipamentului de măsurare, pe cheltuiala sa, în conformitate cu prevederile legale în vigoare;
d) să transmită indexul echipamentului de măsurare, determinat lunar prin autocitire, în condițiile și la termenele precizate
de furnizor;
e) să solicite modificarea graficului de furnizare a cantităților de gaze naturale contractate, prevăzut în anexa nr. 1 la
contractul de furnizare, cu cel puțin două zile anterioare zilei/săptămânii pentru care se solicită modificarea; modificările vor putea
fi convenite de către părți în termen de o zi de la data solicitării;
f) să aibă acces la aparatele de măsurare pentru decontare care nu sunt pe proprietatea sa, în prezența personalului
împuternicit al furnizorului/operatorului sistemului de distribuție/transport al gazelor naturale;
g) toate celelalte drepturi corelative obligațiilor furnizorului.
Art. 9. — Consumatorul are următoarele obligații:
a) să achite integral și la termen factura emisă de furnizor, reprezentând contravaloarea serviciului pentru furnizarea
reglementată a gazelor naturale, precum și, după caz, majorările de întârziere aferente;
b) să folosească exclusiv aparatele de utilizare care respectă cerințele legislației în vigoare și să nu realizeze intervenții
neautorizate asupra aparatelor și instalațiilor de utilizare a gazelor naturale;
c) să nu revândă gazele naturale contractate;
d) să suporte cheltuielile aferente verificării metrologice a echipamentului de măsurare aflat în proprietatea sa, inclusiv a
reparațiilor necesare menținerii în clasa de exactitate;
e) să ia măsurile necesare pentru încadrarea consumului de gaze naturale, exprimat în unități de energie, în limitele
stipulate în contractul de furnizare, pentru consumatorul al cărui consum anual se încadrează în categoriile B4—B6 sau A2—A5;
f) să sesizeze imediat furnizorul în legătură cu orice defecțiune pe care o constată în funcționarea echipamentului de
măsurare și să asigure accesul împuternicitului operatorului de sistem la acesta;

14

MONITORUL OFICIAL AL ROMÂNIEI, PARTEA I, Nr. 632/24.IX.2009

g) să permită accesul în vederea citirii indexului echipamentului de măsurare, în orice moment pe perioada derulării
contractului, în situația în care echipamentul de măsurare se află pe proprietatea consumatorului;
h) să notifice furnizorului orice schimbare a datelor sale de identificare prevăzute în contractul de furnizare.
VI. Răspunderea contractuală
Art. 10. — (1) Neachitarea facturii reprezentând contravaloarea serviciului de furnizare a gazelor naturale, în termenul
stipulat în contractul de furnizare, atrage:
a) perceperea de majorări de întârziere; nivelul majorării de întârziere este calculat asupra valorii neachitate, pentru fiecare
zi de întârziere, începând cu ziua următoare scadenței și până la achitarea integrală a facturii, inclusiv ziua plății; nivelul majorării
de întârziere este egal cu nivelul majorării de întârziere datorat pentru neplata la termen a obligațiilor către bugetul de stat, stabilit
în condițiile precizate de Ordonanța Guvernului nr. 92/2003 privind Codul de procedură fiscală, cu modificările și completările
ulterioare; totalul majorărilor de întârziere nu poate depăși nivelul debitului;
b) limitarea furnizării gazelor naturale, atunci când este posibil din punct de vedere tehnic, sau întreruperea furnizării,
începând cu a 31-a zi calendaristică de la data emiterii facturii, cu un preaviz de 5 zile calendaristice;
c) întreruperea furnizării gazelor naturale, începând cu a 36-a zi calendaristică de la emiterea facturii, cu un preaviz de
5 zile calendaristice, în cazul în care s-a procedat la limitarea furnizării conform prevederilor lit. b);
d) rezilierea contractului de drept, începând cu a 61-a zi calendaristică de la data emiterii facturii, cu un preaviz de 15 zile
calendaristice, în cazul în care consumatorul nu achită integral contravaloarea serviciului de furnizare a gazelor naturale și a
majorărilor de întârziere.
(2) În cazul în care data scadenței este o zi nelucrătoare, termenele prevăzute la alin. (1) se prelungesc până la prima zi
lucrătoare de după aceasta.
(3) În termen de maximum 24 de ore de la data la care suma reprezentând obligațiile de plată scadente este plătită la
casieria furnizorului sau, după caz, de la momentul la care consumatorul face dovada plății, furnizorul este obligat să asigure
reluarea furnizării.
(4) În cazul în care echipamentul de măsurare este situat pe proprietatea consumatorului, furnizorul este obligat să reia
furnizarea în termenul prevăzut la alin. (3), sub condiția permiterii accesului de către consumator.
(5) Sunt exceptate de la prevederile alin. (3) cazurile în care contractul de furnizare a fost reziliat. În acest caz se încheie
un nou contract de furnizare, sub condiția achitării în prealabil a facturilor restante și a majorărilor de întârziere.
(6) Demontarea echipamentului de măsurare nu poate avea loc decât după rezilierea contractului de furnizare.
Art. 11. — (1) Pentru neîndeplinirea obligațiilor contractuale, altele decât obligația de plată a consumatorului prevăzută la
art. 9 lit. a), partea în culpă plătește celeilalte părți daune-interese, conform reglementărilor în vigoare.
(2) Răspunderea furnizorului/consumatorului de gaze naturale este condiționată de îndeplinirea cumulativă a următoarelor
condiții:
a) notificarea de către consumator/furnizor a situației constatate, în limita termenului de prescripție prevăzut de legislația
în vigoare;
b) prezentarea de către consumator/furnizor furnizorului/consumatorului a documentelor justificative care atestă nivelul
daunelor.
Art. 12. — În situația preluării unor cantități de gaze naturale peste limita de +/- 2,5% prevăzută în contractul de furnizare
la art. 2 alin. (2), consumatorul va datora furnizorului penalități. Nivelul penalităților va fi stabilit prin ordin al președintelui Autorității
Naționale de Reglementare în Domeniul Energiei.
VII. Notificări
Art. 13. — Toate notificările se transmit în scris, prin remitere directă, prin scrisoare recomandată cu confirmare de primire
sau prin fax cu confirmare de primire, dacă prin contract nu se prevede o altă modalitate de transmitere.
Art. 14. — Termenul de notificare este de 15 zile calendaristice de la data producerii evenimentului care trebuie notificat,
dacă prin contract nu se prevede un alt termen.
Art. 15. — În cazul în care notificarea se face prin poștă, aceasta se transmite prin scrisoare recomandată cu confirmare
de primire, considerându-se primită de destinatar la data semnării de către acesta a confirmării de primire; în caz contrar, procedura
de notificare este considerată îndeplinită la data returnării scrisorii către expeditor.
Art. 16. — Notificările transmise prin fax se consideră primite în prima zi lucrătoare după ce au fost expediate, confirmarea
electronică de transmitere prin fax fiind considerată dovada recepției. Notificările remise personal se consideră primite în ziua
înregistrării lor la destinatar.
VIII. Încetarea contractului
Art. 17. — (1) Contractul de furnizare a gazelor naturale încetează:
a) prin reziliere, în caz de neplată a facturilor restante, în conformitate cu prevederile art. 10 alin. (1) lit. d);
b) prin denunțare unilaterală, conform alin. (2);
c) prin acordul părților;
d) prin reziliere, în cazul neexecutării de către una dintre părți a obligațiilor sale contractuale, altele decât cele prevăzute
la lit. a). În acest caz, rezilierea va deveni efectivă, în situația în care neexecutarea obligației nu este remediată de partea în culpă
în termen de 30 de zile calendaristice de la primirea de la cealaltă parte a unei notificări în acest sens;
e) printr-o hotărâre judecătorească rămasă definitivă și irevocabilă, în cazul declarării falimentului furnizorului și/sau al
consumatorului sau în cazul consumului fraudulos;
f) prin ajungere la termen, în condițiile prevăzute la art. 3 din contractul de furnizare și la art. 1 alin. (2) din prezentele
condiții-standard.
(2) Consumatorul poate denunța unilateral contractul de furnizare, pe baza unei notificări prealabile adresate și înregistrate
la furnizor cu cel puțin 75 de zile calendaristice înainte de momentul în care denunțarea devine efectivă.
(3) Rezilierea contractului de furnizare nu are niciun efect asupra obligațiilor decurgând din executarea contractului până
la momentul rezilierii acestuia.

MONITORUL OFICIAL AL ROMÂNIEI, PARTEA I, Nr. 632/24.IX.2009

15

IX. Clauze finale
Art. 18. — Prezentele condiții-standard se completează cu prevederile Legii gazelor nr. 351/2004, cu modificările și
completările ulterioare, Codului comercial, Codului civil, Regulamentului privind stabilirea unor raporturi juridice între furnizori și
consumatorii de gaze naturale, aprobat prin Ordinul președintelui Autorității Naționale de Reglementare în Domeniul Energiei
nr. 74/2009, Regulamentului de măsurare a cantităților de gaze naturale tranzacționate în România, aprobat prin Ordinul
președintelui Autorității Naționale de Reglementare în Domeniul Energiei nr. 62/2008, cu modificările ulterioare, precum și cu
celelalte reglementări specifice în vigoare.
Art. 19. — Neînțelegerile privind validitatea contractului de furnizare sau cele rezultate din interpretarea, executarea sau
încetarea acestuia, care nu pot fi rezolvate pe cale amiabilă, se soluționează de către instanța de judecată competentă ori se
supun arbitrajului, la alegerea părților.
Art. 20. — Forța majoră apără de răspundere partea care o invocă, în termenele și în condițiile stabilite de lege.
Art. 21. — (1) Clauzele cuprinse în contractul de furnizare se modifică și/sau se completează prin acte adiționale, cu
acordul părților, sub condiția ca acestea să nu contravină prevederilor contractului-cadru, precum și altor reglementări în vigoare.
(2) Contractul de furnizare se consideră modificat de drept în situația modificării contractului-cadru care a stat la baza
perfectării acestuia, a modificării prețurilor finale reglementate sau a încadrării consumatorului, furnizorul având obligația să notifice
consumatorului aceste modificări.
(3) În cazul modificării prețurilor finale reglementate și a încadrării consumatorului, notificarea se consideră efectuată prin
înscrierea acestor modificări pe factura reprezentând contravaloarea serviciului de furnizare a gazelor naturale, iar în cazul
modificării contractului-cadru și a nivelului majorărilor de întârziere datorate pentru neplata la termen a obligațiilor către bugetul
de stat, prin transmiterea acestor modificări odată cu factura, cu respectarea prevederilor legale.
Art. 22. — Măsurarea gazelor naturale furnizate se face în conformitate cu prevederile legislației specifice din sectorul
gazelor naturale.
Art. 23. — (1) La data încheierii contractului de furnizare, consumatorul al cărui consum anual se încadrează în categoriile
B4—B6 sau A2—A5 și furnizorul de gaze naturale își pot prezenta unul sau mai multe instrumente de garantare a propriilor obligații,
convenite de către acestea; acordul în privința constituirii garanției trebuie să fie reciproc; nerealizarea acordului nu conduce la
neîncheierea contractului de furnizare.
(2) Garanția prevăzută la alin. (1) este destinată îndeplinirii obligațiilor contractuale ale părților, în cazul apariției unor
evenimente viitoare neprevăzute care ar putea să îl aducă pe furnizor/consumator în imposibilitatea de a-și îndeplini obligațiile
contractuale.
(3) Constituirea instrumentelor de garantare, în condițiile alin. (1), se realizează în condiții de echivalență.
Art. 24. — Termenii utilizați sunt definiți în Legea nr. 351/2004, cu modificările și completările ulterioare, precum și în
celelalte reglementări incidente sectorului gazelor naturale.
Art. 25. — Anexa nr. 1 ăModalitatea de încadrare a consumatorilor în tranșe de consum” și anexa nr. 2 ăProgram de
consum” fac parte integrantă din prezentele condiții-standard.
NOTE:

1. În situația în care se încheie un singur contract pentru mai multe locuri de consum ale aceluiași consumator, clauzele
din contract specifice fiecărui loc de consum se stabilesc distinct pentru fiecare dintre aceste locuri de consum.
2. În contractele de furnizare transmise spre semnare de furnizor, acesta preia din contractul-cadru clauzele specifice
pentru consumatorul al cărui consum anual se încadrează în categoriile B1—B3 sau A1, respectiv pentru consumatorul al cărui
consum anual se încadrează în categoriile B4—B6 sau A2—A5.
ANEXA Nr. 1
la Condițiile-standard
pentru furnizarea reglementată a gazelor naturale la consumatorii noncasnici

Modalitatea de încadrare a consumatorilor în tranșe de consum
I. Încadrarea consumatorilor
Art. 1. — Încadrarea consumatorului într-o anumită tranșă de consum se face de către furnizor, cu acordul operatorului
de sistem, pentru fiecare loc de consum în parte, pentru o perioadă determinată de un an, în intervalul 1 ianuarie — 31 decembrie,
în funcție de modul de conectare a respectivului loc de consum, astfel:
a) pe baza istoricului de consum înregistrat pentru respectivul loc de consum în anul calendaristic precedent, pentru
consumatorul al cărui consum anual se încadrează în categoriile B1—B3 sau A1;
b) în funcție de graficul de livrări pentru respectivul loc de consum, pentru consumatorul al cărui consum anual se
încadrează în categoriile B4—B6 sau A2—A5.
Art. 2. — În cazul unui consumator pentru care nu există istoric de consum, încadrarea se face de către furnizor, pe baza
datelor transmise de operatorul de sistem, având în vedere debitul maxim instalat sau, după caz, graficul de livrări pentru respectivul
loc de consum.
Art. 3. — În cazul consumatorului care, în funcție de criteriile de mai sus, trebuie încadrat într-o tranșă de consum pentru
care furnizorul nu are aprobat un preț final reglementat, acesta se încadrează după cum urmează:
a) consumatorul conectat în sistemul de distribuție, în tranșa cu cel mai favorabil preț final reglementat, pentru consumator,
dintre cele practicate de furnizor pentru un astfel de sistem de conectare;
b) consumatorul conectat direct în sistemul național de transport, în tranșa cu cel mai favorabil preț final reglementat,
pentru consumator, dintre cele practicate de furnizor.
Art. 4. — (1) Furnizorul modifică încadrarea consumatorului, astfel:
a) începând cu luna următoare momentului în care, s-a înregistrat depășirea, pe baza citirii efective a echipamentului de
măsurare, în cazul în care, în cadrul intervalului 1 ianuarie — 31 decembrie, consumul înregistrat depășește pragul superior de
consum al categoriei în care consumatorul este încadrat;

16

MONITORUL OFICIAL AL ROMÂNIEI, PARTEA I, Nr. 632/24.IX.2009

b) începând cu data de 1 ianuarie, în cazul în care, la sfârșitul intervalului 1 ianuarie — 31 decembrie, consumul înregistrat
este mai mic decât pragul inferior de consum al categoriei în care consumatorul este încadrat.
(2) Prin excepție, pentru situația prevăzută la alin. (1) lit. a), în cazul în care furnizorul nu are aprobat un preț final
reglementat pentru categoria în care consumatorul ar trebui încadrat, acesta modifică încadrarea începând cu data de 1 ianuarie.
(3) În cazul rezilierii contractului de furnizare anterior datei de 31 decembrie inclusiv, furnizorul nu modifică încadrarea
consumatorului.
Art. 5. — Consumatorul, pentru locul de consum, se încadrează în una dintre următoarele categorii, definite în funcție de
modul de conectare și de consumul anual, astfel:
A. Consumatori conectați direct la sistemul de transport
A.1. consumatori cu un consum anual de până la 1.162,78 MWh
A.2. consumatori cu un consum anual între 1.162,79 MWh și 11.627,78 MWh
A.3. consumatori cu un consum anual între 11.627,79 MWh și 116.277,79 MWh
A.4. consumatori cu un consum anual între 116.277,80 MWh și 1.162.777,87 MWh
A.5. consumatori cu un consum anual de peste 1.162.777,87 MWh
B. Consumatori conectați în sistemul de distribuție
B.1. consumatori cu un consum anual de până la 23,25 MWh
B.2. consumatori cu un consum anual între 23,26 MWh și 116,28 MWh
B.3. consumatori cu un consum anual între 116,29 MWh și 1.162,78 MWh
B.4. consumatori cu un consum anual între 1.162,79 MWh și 11.627,78 MWh
B.5. consumatori cu un consum anual între 11.627,79 MWh și 116.277,79 MWh
B.6. consumatori cu un consum anual de peste 116.277,79 MWh
II. Regularizarea sumelor aferente consumului din perioada 1 ianuarie — 31 decembrie
Art. 6. — (1) În cazul modificării încadrării consumatorului, furnizorul recalculează contravaloarea cantităților de gaze
naturale consumate, astfel:
a) pentru situația prevăzută la art. 4 alin. (1) lit. a), având în vedere cantitatea de gaze naturale consumate până în
momentul modificării încadrării și prețul final reglementat aferent categoriei în care consumatorul a fost reîncadrat;
b) pentru situația prevăzută la art. 4 alin. (1) lit. b), având în vedere cantitatea de gaze naturale consumate în intervalul
1 ianuarie — 31 decembrie și prețul final reglementat aferent categoriei în care consumatorul a fost reîncadrat.
(2) Prin derogare de la prevederile alin. (1), furnizorul nu recalculează contravaloarea cantităților de gaze naturale
consumate, în cazul în care acesta nu a avut aprobat, pentru perioada respectivă, un preț final reglementat pentru categoria în care
consumatorul a fost reîncadrat.
Art. 7. — Regularizarea va fi evidențiată distinct pe factură, plata/recuperarea sumelor rezultate din regularizare
efectuându-se în termenul prevăzut în contract, cu angajarea corespunzătoare a răspunderii contractuale, în condițiile stipulate în
contractul de furnizare.
ANEXA Nr. 2
la Condițiile-standard
pentru furnizarea reglementată a gazelor naturale la consumatorii noncasnici

Program de consum
Art. 1. — (1) Furnizorul are obligația să pună la dispoziția consumatorului programul de consum determinat fie pe baza
istoricului de consum al anului anterior, fie pe baza cantităților lunare determinate pe baza profilului de consum anual, care vor sta
la baza facturării cantităților de energie estimate lunar.
(2) Prin excepție de la prevederile alin. (1), consumatorul poate solicita motivat un program de consum diferit de istoricul
de consum/profilul de consum, care va fi acceptat de furnizor.
Art. 2. — În cazul în care consumul înregistrat prin citire este mai mic decât consumul estimat facturat, furnizorul va
proceda la regularizare, începând cu prima factură emisă după momentul citirii echipamentului de măsurare.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 632/24.IX.2009 conține 16 pagini.

Prețul: 3,20 lei

&JUYDGY|433540]
ISSN 1453—4495

