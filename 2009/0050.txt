Anul 177 (XXI) — Nr. 50

PARTEA I

LEGI, DECRETE, HOTĂRÂRI ȘI ALTE ACTE

Miercuri, 28 ianuarie 2009

SUMAR

Pagina
DECIZII ALE CURȚII CONSTITUȚIONALE
Decizia nr. 1.374 din 16 decembrie 2008 referitoare la
excepția de neconstituționalitate a Ordonanței Guvernului
nr. 12/2008 privind organizarea și finanțarea
rezidențiatului ............................................................
Decizia nr. 1.377 din 16 decembrie 2008 referitoare la
excepția de neconstituționalitate a dispozițiilor art. 184
alin. 1—4 din Codul penal ..........................................
Decizia nr. 1.378 din 16 decembrie 2008 referitoare la
excepția de neconstituționalitate a dispozițiilor art. 63,
art. 64, art. 70 și art. 197 din Codul de procedură
penală, precum și a dispozițiilor art. 215 alin. 2 din
Codul penal ................................................................
Decizia nr. 1.379 din 16 decembrie 2008 referitoare la
excepția de neconstituționalitate a dispozițiilor art. 64
alin. 1 lit. a) teza întâi, art. 65 și art. 71 alin. 1 și 2 din
Codul penal ................................................................
Decizia nr. 1.381 din 16 decembrie 2008 referitoare la
excepția de neconstituționalitate a dispozițiilor art. 327
alin. 3 din Codul de procedură penală........................
Decizia nr. 1.382 din 16 decembrie 2008 referitoare la
excepția de neconstituționalitate a dispozițiilor art. 136
alin. (6) din Ordonanța Guvernului nr. 92/2003 privind
Codul de procedură fiscală ........................................

Nr.

Pagina

3–4

Decizia nr. 29 din 13 ianuarie 2009 referitoare la excepția de
neconstituționalitate a dispozițiilor art. 32 alin. (2) și ale
art. 34 alin. (2) din Ordonanța Guvernului nr. 2/2001
privind regimul juridic al contravențiilor, precum și ale
art. 11 alin. (3) din Ordonanța de urgență a Guvernului
nr. 28/1999 privind obligația agenților economici de a
utiliza aparate de marcat electronice fiscale ............

10–12

4–6

Decizia nr. 30 din 13 ianuarie 2009 referitoare la excepția de
neconstituționalitate a dispozițiilor art. 56 lit. c), art. 57
și ale art. 58 din Legea nr. 31/1990 privind societățile
comerciale ..................................................................

12–14

2–3

ACTE ALE COMISIEI DE SUPRAVEGHERE
A ASIGURĂRILOR
6–7

8–9

9–10

32.

— Decizie privind interzicerea temporară a exercitării
activității de asigurare și/sau reasigurare a Societății
Comerciale CAPITAL & ALLIANCE INSURANCE
BROKER — S.R.L. ....................................................

14–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 50/28.I.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.374
din 16 decembrie 2008

referitoare la excepția de neconstituționalitate a Ordonanței Guvernului nr. 12/2008
privind organizarea și finanțarea rezidențiatului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a Ordonanței Guvernului nr. 12/2008 privind organizarea și
finanțarea rezidențiatului, excepție ridicată de Anișoara Codiță în
Dosarul nr. 2.267/121/2007 al Curții de Apel Galați — Secția
conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
considerând că susținerile autorului excepției referitoare la
pretinsa neconstituționalitate a actului normativ criticat nu sunt
întemeiate.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2008, pronunțată în Dosarul
nr. 2.267/121/2007, Curtea de Apel Galați — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor Ordonanței Guvernului nr. 12/2008 privind
organizarea și finanțarea rezidențiatului. Excepția de
neconstituționalitate a fost ridicată de Anișoara Codiță într-o
cauză având ca obiect acordarea unor despăgubiri pentru
încetarea prin demisie a contractului de muncă încheiat pe
perioadă determinată între autorul excepției, în calitate de medic
rezident, și Spitalul Clinic de Urgență pentru Copii ăSfântul Ioan”
din Galați.
În motivarea excepției de neconstituționalitate se susține
că Ordonanța Guvernului nr. 12/2008 a fost adoptată cu
încălcarea art. 115 alin. (1) din Constituție, potrivit căruia, în
baza unei legi de abilitare adoptate de Parlament, Guvernul
poate emite ordonanțe în domenii care nu fac obiectul legilor
organice. În acest sens, se arată că ordonanța criticată a
abrogat Ordonanța de urgență a Guvernului nr. 58/2001 privind
organizarea și finanțarea rezidențiatului, stagiaturii și activității
de cercetare medicală în sectorul sanitar, act normativ care
conținea dispoziții referitoare la organizarea generală a
învățământului și regimul general privind raporturile de muncă
ale medicilor rezidenți. De aceea, autorul excepției susține că o
ordonanță care reglementează în domenii rezervate legii
organice, potrivit art. 73 alin. (3) lit. n) și lit. p) din Constituție, nu
poate fi abrogată printr-o ordonanță simplă a Guvernului.

Curtea de Apel Galați — Secția conflicte de muncă și
asigurări sociale apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile ordonanței
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța Guvernului nr. 12/2008 privind organizarea și
finanțarea rezidențiatului, publicată în Monitorul Oficial al
României, Partea I, nr. 81 din 1 februarie 2008, aprobată, cu
modificări și completări, prin Legea nr. 179/2008, publicată în
Monitorul Oficial al României, Partea I, nr. 707 din 17 octombrie
2008.
Examinând excepția de neconstituționalitate, Curtea
constată că nu poate reține critica referitoare la nesocotirea de
către Guvern a prevederilor art. 115 alin. (1) din Constituție, cu
prilejul emiterii ordonanței ce formează obiectul prezentei
excepții de neconstituționalitate. Deși autorul excepției susține
că actul normativ criticat cuprinde dispoziții care reglementează
domenii ce pot fi legiferate, potrivit art. 73 alin. (3) lit. n) și lit. p),
exclusiv prin intermediul legilor organice, în realitate, Ordonanța
Guvernului nr. 12/2008 privind organizarea și finanțarea
rezidențiatului nu conține asemenea prevederi. Astfel,
dispozițiile art. 73 alin. (3) lit. n) și lit. p) din Legea fundamentală
stabilesc că prin lege organică se reglementează organizarea
generală a învățământului și, respectiv, regimul general privind
raporturile de muncă, sindicatele, patronatele și protecția
socială. Or, fiecare dintre aceste domenii au fost deja
reglementate prin legi care constituie cadrul lor general de
organizare.
De altfel, nimic nu împiedică Guvernul să abroge pe calea
unei ordonanțe simple un alt act normativ, chiar în ipoteza în
care acesta din urmă ar conține dispoziții de natura legii
organice. Aceasta, deoarece nu este obligatoriu ca actul
abrogator să aibă același caracter cu cel pe care îl abrogă, mai
ales atunci când actul abrogator nu mai conține dispoziții care să
reglementeze în domenii rezervate legii organice, așa cum este
și cazul ordonanței criticate în speță.

MONITORUL OFICIAL AL ROMÂNIEI, PARTEA I, Nr. 50/28.I.2009

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a Ordonanței Guvernului nr. 12/2008 privind organizarea și finanțarea
rezidențiatului, excepție ridicată de Anișoara Codiță în Dosarul nr. 2.267/121/2007 al Curții de Apel Galați — Secția conflicte de
muncă și asigurări sociale.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.377
din 16 decembrie 2008

referitoare la excepția de neconstituționalitate a dispozițiilor art. 184 alin. 1—4 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 184 alin. 1—4 din Codul penal, excepție
invocată de Silviu Boldor în Dosarul nr. 558/219/2007 al Curții de
Apel Cluj — Secția penală și de minori.
La apelul nominal lipsesc părțile față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
normele criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 19 iunie 2008, pronunțată în Dosarul
nr. 558/219/2007, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a dispozițiilor art. 184 alin. 1—4 din
Codul penal, excepție invocată de Silviu Boldor.
În motivarea excepției de neconstituționalitate se susține,
în esență, că normele criticate sunt neconstituționale, deoarece
instituie o discriminare între cetățeni în sensul incriminării și
pedepsirii în mod diferit a aceleiași fapte săvârșite din culpă. Se
arată că, în condițiile existenței culpei, nerespectarea
dispozițiilor legale sau a măsurilor de prevedere nu mai prezintă
relevanță sub aspect subiectiv, așa încât pedepsirea mai gravă
în acest caz creează în mod nejustificat o discriminare
nelegitimă.

Curtea de Apel Cluj — Secția penală și de minori
apreciază că excepția de neconstituționalitate este
neîntemeiată, întrucât prin pedepsirea diferită a vătămării
corporale din culpă, comise ca urmare a unei împrejurări
obiective, nu se face nici o discriminare între eventualii autori ai
infracțiunii, deoarece este evident că gravitatea mai mare a
pedepsei este determinată de existența agravantei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 184 alin. 1—4 din Codul penal, având următorul cuprins:
ăFapta prevăzută la art. 180 alin. 2 și 21, care a pricinuit o
vătămare ce necesită pentru vindecare îngrijiri medicale mai
mari de 10 zile, precum și cea prevăzută la art. 181, săvârșite
din culpă, se pedepsesc cu închisoare de la o lună la 3 luni sau
cu amendă.

4

MONITORUL OFICIAL AL ROMÂNIEI, PARTEA I, Nr. 50/28.I.2009

Dacă fapta a avut vreuna din urmările prevăzute la art. 182
alin. 1 sau 2, pedeapsa este închisoarea de la 3 luni la 2 ani sau
amendă.
Când săvârșirea faptei prevăzute în alin. 1 este urmarea
nerespectării dispozițiilor legale sau a măsurilor de prevedere
pentru exercițiul unei profesii sau meserii, ori pentru îndeplinirea
unei anume activități, pedeapsa este închisoarea de la 3 luni la
2 ani sau amendă.
Fapta prevăzută în alin. 2 dacă este urmarea nerespectării
dispozițiilor legale sau a măsurilor de prevedere arătate în
alineatul precedent se pedepsește cu închisoare de la 6 luni la
3 ani.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi și ale art. 21
alin. (3) privind dreptul la un proces echitabil, raportate la art. 6
din Convenția pentru apărarea drepturilor omului și a libertăților
fundamentale, privind dreptul la un proces echitabil.

Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității dispozițiilor legale criticate în
prezenta cauză.
Astfel, prin Decizia nr. 653 din 5 octombrie 2006, publicată în
Monitorul Oficial al României, Partea I, nr. 903 din 7 noiembrie
2006, Curtea Constituțională a respins ca neîntemeiată excepția
de neconstituționalitate a dispozițiilor art. 184 alin. 2 și 4 din
Codul penal, pentru considerentele acolo arătate. Întrucât în
prezenta cauză au fost formulate critici identice și nu au
intervenit elemente noi, de natură să determine schimbarea
acestei jurisprudențe, soluția pronunțată anterior de Curte,
precum și considerentele care o fundamentează își păstrează
valabilitatea și în prezenta cauză, inclusiv în ceea ce privește
alin. 1 și 3 ale art. 184 din Codul penal, în raport de care nu au
fost formulate critici distincte.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 184 alin. 1—4 din Codul penal, excepție invocată de Silviu
Boldor în Dosarul nr. 558/219/2007 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.378
din 16 decembrie 2008

referitoare la excepția de neconstituționalitate a dispozițiilor art. 63, art. 64, art. 70 și art. 197
din Codul de procedură penală, precum și a dispozițiilor art. 215 alin. 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 63, art. 64, art. 70 și art. 197 din Codul de
procedură penală, precum și a dispozițiilor art. 215 alin. 2 din
Codul penal, excepție ridicată de Ion Mirea în Dosarul
nr. 7.669/311/2007 al Tribunalului Olt — Secția penală.
La apelul nominal lipsesc părțile față de care procedura de
citare este legal îndeplintă.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul acesteia nu formulează veritabile critici de

neconstituționalitate, ci invocă probleme de interpretare și
aplicare a legii, care nu intră în competența de soluționare a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 iulie 2008, pronunțată în Dosarul
nr. 7.669/311/2007, Tribunalul Olt — Secția penală a sesizat
Curtea Constituțională cu excepția de neconstituționalitate
a dispozițiilor art. 63, art. 64, art. 70 și art. 197 din Codul de
procedură penală, precum și a dispozițiilor art. 215 alin. 2
din Codul penal, excepție ridicată de Ion Mirea.
În motivarea excepției de neconstituționalitate se susține,
în esență, că art. 63 din Codul de procedură penală este
neconstituțional, deoarece stabilește că aprecierea fiecărei
probe se face de organul de urmărire penală sau de instanța de
judecată în urma examinării tuturor probelor administrate în
scopul aflării adevărului, fără a se stabili o diferențiere între
aprecierea acestor două categorii de probe. Ca urmare, probele
care au fost administrate pe parcursul urmăririi penale și care
din motive obiective nu mai pot fi administrate în cursul cercetării
judecătorești ar avea aceeași valoare juridică a probelor

MONITORUL OFICIAL AL ROMÂNIEI, PARTEA I, Nr. 50/28.I.2009
administrate în cursul cercetării judecătorești, ceea ce ar
conduce la concluzia încălcării dreptului inculpatului la un proces
echitabil. Cu privire la art. 64 din Codul de procedură penală, se
arată că este în contradicție cu art. 197 alin. 1 și 4 din același
cod, deoarece, deși prevede că mijloacele de probă obținute
ilegal nu pot fi folosite în procesul penal, nu se poate face
aplicarea sa câtă vreme nu reglementează în ce constă
caracterul ilegal al mijlocului de probă, nu se prevede în mod
expres sancțiunea pentru asemenea situație a obținerii
mijloacelor de probă în mod nelegal și nici procedura prin care
să se constate încălcarea legii în obținerea unei probe. Art. 70
din Codul de procedură penală este neconstituțional, deoarece
nu consacră obligația organului judiciar de a aduce la cunoștința
învinuitului sau inculpatului dreptul de a tăcea și de a nu se
incrimina. Astfel, în cauză, inculpatului nu i-au fost aduse la
cunoștință aceste drepturi înainte de a fi audiat de organul de
urmărire penală, fiindu-i astfel încălcat dreptul la apărare și
dreptul la un proces echitabil. Art. 197 din Codul de procedură
penală încalcă, în opinia autorului excepției, dreptul la un
proces echitabil, cuprinzând și dreptul la informare, dreptul la
interogarea martorilor, dreptul de a tăcea, dreptul de a nu se
autoincrimina și prezumția de nevinovăție, drepturi care nu au
fost respectate în cauză de organele de urmărire penală. În
opinia autorului excepției, acest text de lege nu garantează
dreptul la apărare al învinuitului sau inculpatului, ci
reglementează încălcarea acestui drept prin acoperirea nulității,
ca urmare a neinvocării în termen ori ca urmare a nedovedirii
vătămării. În sfârșit, art. 215 alin. 2 din Codul penal încalcă
dreptul la apărare și dreptul la un proces echitabil prin aceea că
determină o dublă incriminare a inculpatului și aplicarea a două
pedepse pentru aceeași faptă. Se susține în acest sens că
limitele de pedeapsă prevăzute la alin. 1 al art. 215 din Codul
penal sunt suficiente pentru a absorbi limitele maxime de
pedeapsă pentru mijlocul fraudulos, iar în cadrul acestor limite
se poate face o bună individualizare a pedepsei în cazul în care
există mijlocul fraudulos.
Tribunalul Olt — Secția penală apreciază că excepția de
neconstituționalitate este neîntemeiată, întrucât dispozițiile
legale criticate nu încalcă prevederile constituționale și din
Convenția pentru apărarea drepturilor omului și a libertăților
fundamentale invocate. Se face referire și la jurisprudența Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului,referindu-se și la jurisprudența Curții
Constituționale în materie, consideră că textele de lege criticate
sunt constituționale, întrucât nu încalcă dispozițiile din Legea
fundamentală invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 63, art. 64, art. 70 și art. 197 din Codul de

5

procedură penală, precum și cele ale art. 215 alin. 2 din Codul
penal.
Textele din Codul de procedură penală criticate au următorul
cuprins:
— Art. 63: ăConstituie probă orice element de fapt care
servește la constatarea existenței sau inexistenței unei
infracțiuni, la identificarea persoanei care a săvârșit-o și la
cunoașterea împrejurărilor necesare pentru justa soluționare a
cauzei.
Probele nu au valoare mai dinainte stabilită. Aprecierea
fiecărei probe se face de organul de urmărire penală sau de
instanța de judecată în urma examinării tuturor probelor
administrate, în scopul aflării adevărului.”
— Art. 64: ăMijloacele de probă prin care se constată
elementele de fapt ce pot servi ca probă sunt: declarațiile
învinuitului sau ale inculpatului, declarațiile părții vătămate, ale
părții civile și ale părții responsabile civilmente, declarațiile
martorilor, înscrisurile, înregistrările audio sau video, fotografiile,
mijloacele materiale de probă, constatările tehnico-științifice,
constatările medico-legale și expertizele.
Mijloacele de probă obținute în mod ilegal nu pot fi folosite în
procesul penal.”
— Art. 70 :ăÎnvinuitul sau inculpatul, înainte de a fi ascultat,
este întrebat cu privire la nume, prenume, poreclă, data și locul
nașterii, numele și prenumele părinților, cetățenie, studii, situația
militară, loc de muncă, ocupație, adresa la care locuiește efectiv,
antecedente penale și alte date pentru stabilirea situației sale
personale.
Învinuitului sau inculpatului i se aduc apoi la cunoștință fapta
care formează obiectul cauzei, încadrarea juridică a acesteia,
dreptul de a avea un apărător, precum și dreptul de a nu face
nicio declarație, atrăgându-i-se totodată atenția că ceea ce
declară poate fi folosit și împotriva sa. Dacă învinuitul sau
inculpatul dă o declarație, i se pune în vedere să declare tot ce
știe cu privire la faptă și la învinuirea ce i se aduce în legătură
cu aceasta.
Dacă învinuitul sau inculpatul consimte să dea o declarație,
organul de urmărire penală, înainte de a-l asculta, îi cere să dea
o declarație, scrisă personal, cu privire la învinuirea ce i se
aduce.
Învinuitului sau inculpatului i se aduce la cunoștință și
obligația să anunțe în scris, în termen de 3 zile, orice schimbare
a locuinței pe parcursul procesului penal”.
— Art. 197: ăÎncălcările dispozițiilor legale care
reglementează desfășurarea procesului penal atrag nulitatea
actului, numai atunci când s-a adus o vătămare care nu poate fi
înlăturată decât prin anularea acelui act.
Dispozițiile relative la competența după materie sau după
calitatea persoanei, la sesizarea instanței, la compunerea
acesteia și la publicitatea ședinței de judecată sunt prevăzute
sub sancțiunea nulității. De asemenea, sunt prevăzute sub
sancțiunea nulității și dispozițiile relative la participarea
procurorului, prezența învinuitului sau a inculpatului și asistarea
acestora de către apărător, când sunt obligatorii, potrivit legii,
precum și la efectuarea referatului de evaluare în cauzele cu
infractori minori.
Nulitatea prevăzută în alin. 2 nu poate fi înlăturată în niciun
mod. Ea poate fi invocată în orice stare a procesului și se ia în
considerare chiar din oficiu.
Încălcarea oricărei alte dispoziții legale decât cele prevăzute
în alin. 2 atrage nulitatea actului în condițiile alin. 1, numai dacă
a fost invocată în cursul efectuării actului când partea este
prezentă sau la primul termen de judecată cu procedura
completă când partea a lipsit la efectuarea actului. Instanța ia în
considerare din oficiu încălcările, în orice stare a procesului,
dacă anularea actului este necesară pentru aflarea adevărului și
justa soluționare a cauzei.

6

MONITORUL OFICIAL AL ROMÂNIEI, PARTEA I, Nr. 50/28.I.2009

În situațiile prevăzute în alin. 1 și 4, în cazul în care refacerea
actului anulabil se poate face în fața instanței care a constatat,
prin încheiere, încălcarea dispozițiilor legale, aceasta acordă un
termen scurt pentru refacerea imediată a actului.”
— Art. 215 alin. 2 din Codul penal are următorul conținut:
ăÎnșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.”
Dispozițiile constituționale invocate în susținerea excepției
sunt cele ale art. 24 — Dreptul la apărare, cu raportare la art. 6
din Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că aceasta relevă aspecte privind
fie caracterul incomplet al normelor criticate, fie interpretarea
legii în speța concretă dedusă judecății, respectiv pretinsa

contradicție între diverse dispoziții procedural-penale, fie
aspecte privind încălcarea, în aceeași cauză, a prezumției de
nevinovăție, a dreptului la apărare și a dreptului la un proces
echitabil al inculpatului, rezultate din modul în care au fost
aplicate dispozițiile legale ce fac obiectul excepției de către
organele de urmărire penală, respectiv de către instanța de
judecată. Se arată, în acest sens, că încălcările dreptului la
apărare a inculpatului au fost considerate de instanța de fond
ca fiind nesemnificative pentru procesul penal, condamnarea
acestuia fiind dispusă ăcu încălcarea flagrantă a dreptului la
apărare și a drepturilor prevăzute de art. 6 din Convenția pentru
apărarea drepturilor omului și a libertăților fundamentale.”
Or, asemenea probleme nu intră în competența de soluționare
a Curții Constituționale, care, potrivit art. 2 alin. (1) și (2) din
Legea nr. 47/1992 privind organizarea și funcționarea acesteia,
se pronunță numai asupra constituționalității textelor cu privire la
care a fost sesizată.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 63, art. 64, art. 70 și art. 197 din
Codul de procedură penală, precum și a dispozițiilor art. 215 alin. 2 din Codul penal, excepție ridicată de Ion Mirea în Dosarul
nr. 7.669/311/2007 al Tribunalului Olt — Secția penală.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.379
din 16 decembrie 2008

referitoare la excepția de neconstituționalitate a dispozițiilor art. 64 alin. 1 lit. a) teza întâi,
art. 65 și art. 71 alin. 1 și 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 64 alin. 1 lit. a) teza întâi, art. 65 și art. 71 alin. 1
și 2 din Codul penal, excepție ridicată de Costea Costică în
Dosarul nr. 4.493/121/2006 al Curții de Apel Galați — Secția
penală.

La apelul nominal lipsesc părțile față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 27 iunie 2008, pronunțată în Dosarul
nr. 4.493/121/2006, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a) teza
întâi, art. 65 și art. 71 alin. 1 și 2 din Codul penal, excepție
ridicată de Costea Costică.
În motivarea excepției de neconstituționalitate se susține,
în esență, că normele criticate sunt neconstituționale, deoarece
restrângerea dreptului de a vota nu este necesară într-o
societate democratică și că orice persoană, chiar dacă a fost

MONITORUL OFICIAL AL ROMÂNIEI, PARTEA I, Nr. 50/28.I.2009
condamnată, trebuie să aibă în continuare posibilitatea de a-și
exprima opțiunile electorale.
Curtea de Apel Galați — Secția penală apreciază că
excepția de neconstituționalitate este neîntemeiată, întrucât
aplicarea ca pedeapsă a restrângerii dreptului de a vota poate
apărea ca fiind necesară într-o societate democratică, iar
această restrângere nu se aplică în mod discriminatoriu, ci în
conformitate cu regulile și principiile stabilite de Codul penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 64
alin. 1 lit. a) teza întâi, art. 65 și art. 71 alin. 1 și 2 din Codul
penal, excepție invocată de apelantul-inculpat Costea Costică,
condamnat, prin sentință a Judecătoriei Galați, la pedeapsa
închisorii, fiindu-i aplicată și pedeapsa complementară a
interzicerii exercitării unor drepturi.
Textele de lege criticate au următorul cuprins:
— Art. 64 alin. 1 lit. a): ăPedeapsa complementară a
interzicerii unor drepturi constă în interzicerea unuia sau unora
din următoarele drepturi:
a) dreptul de a alege și de a fi ales în autoritățile publice sau
în funcții elective publice”;
— Art. 65: ă(1)Pedeapsa complementară a interzicerii unor
drepturi poate fi aplicată, dacă pedeapsa principală stabilită este
închisoarea de cel puțin 2 ani și instanța constată că, față de

7

natura și gravitatea infracțiunii, împrejurările cauzei și persoana
infractorului, această pedeapsă este necesară.
(2) Aplicarea pedepsei interzicerii unor drepturi este
obligatorie când legea prevede această pedeapsă.
(3) Condiția arătată în alin. 1 cu privire la cuantumul pedepsei
principale trebuie să fie îndeplinită și în cazul în care aplicarea
pedepsei prevăzute în acel alineat este obligatorie.”
— art. 71 alin. 1 și 2: ăPedeapsa accesorie constă în
interzicerea drepturilor prevăzute în art. 64. Condamnarea la
pedeapsa detențiunii pe viață sau a închisorii atrage de drept
interzicerea drepturilor prevăzute în art. 64 lit. a)—c) din
momentul în care hotărârea de condamnare a rămas definitivă
și până la terminarea executării pedepsei, până la grațierea
totală sau a restului de pedeapsă ori până la împlinirea
termenului de prescripție a executării pedepsei.
Interzicerea drepturilor prevăzute în art. 64 lit. d) și e) se
aplică ținându-se seama de natura și gravitatea infracțiunii
săvârșite, de împrejurările cauzei, de persoana infractorului și
de interesele copilului ori ale persoanei aflate sub tutelă sau
curatelă.”
Dispozițiile constituționale invocate în susținerea excepției
sunt cele ale art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității prevederilor legale criticate în
prezenta cauză. Astfel, prin Decizia nr. 735 din 24 iunie 2008,
publicată în Monitorul Oficial al României, Partea I, nr. 563 din
25 iulie 2008 și Decizia nr. 184 din 14 iunie 2001, publicată în
Monitorul Oficial al României, Partea I, nr. 509 din 28 august
2001, Curtea Constituțională a respins ca neîntemeiată excepția
de neconstituționalitate a dispozițiilor art. 64 și art. 71 din Codul
penal. De asemenea, prin Decizia nr. 438 din 15 aprilie 2008,
publicată în Monitorul Oficial al României, Partea I, nr. 354 din
8 mai 2008, Curtea a respins ca neîntemeiată excepția de
neconstituționalitate a dispozițiilor art. 64 alin. 1 lit. a) teza întâi
din Codul penal, pentru considerentele acolo arătate.
Deoarece nu au intervenit elemente noi, de natură să
determine schimbarea acestei jurisprudențe, soluția pronunțată
anterior de Curte, precum și considerentele care o
fundamentează, își păstrează valabilitatea și în prezenta cauză,
inclusiv în ceea ce privește art. 65 din Codul penal, în raport de
care nu au fost formulate critici distincte.

Pentru motivele mai sus arătate, în temeiul art. 146 lit.d) și al art.147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a) teza întâi, art. 65 și art. 71 alin. 1 și 2 din Codul
penal, excepție invocată de Costea Costică în Dosarul nr. 4.493/121/2006 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Marieta Safta

8

MONITORUL OFICIAL AL ROMÂNIEI, PARTEA I, Nr. 50/28.I.2009
CURTEA CONSTITUȚIONALĂ

D E C I Z I A Nr. 1.381
din 16 decembrie 2008

referitoare la excepția de neconstituționalitate a dispozițiilor art. 327 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 327 alin. 3 din Codul de procedură penală,
excepție invocată de Mathe Levente în Dosarul nr. 905/102/2007
(nr. vechi 1.365/2007) al Tribunalului Mureș — Secția penală.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2008, pronunțată în Dosarul
nr. 905/102/2007 (nr. vechi 1.365/2007), Tribunalul Mureș —
Secția penală a sesizat Curtea Constituțională cu excepția
de neconstituționalitate a dispozițiilor art. 327 alin. 3 din
Codul de procedură penală, excepție invocată de Mathe
Levente.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece permite ca probele să fie administrate în faza de
urmărire penală în lipsa inculpatului sau a apărătorului acestuia,
fără a se respecta condițiile de contradictorialitate ale
administrării probelor. În această situație, citirea declarației de
martor în fața instanței, dacă ascultarea martorului nu este
posibilă, urmând a se ține seama de aceasta la judecarea
cauzei, încalcă dreptul la apărare al inculpatului.
Tribunalul Mureș — Secția penală apreciază că excepția
de neconstituționalitate este neîntemeiată, întrucât textul de lege
criticat nu încalcă dispozițiile constituționale invocate de autorul
excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât textul de lege

criticat nu încalcă dispozițiile constituționale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 327 alin. 3 din Codul de procedură penală, cu
denumirea marginală Ascultarea martorului, expertului sau
interpretului, care au următorul conținut: ăDacă ascultarea
vreunuia dintre martori nu mai este posibilă, instanța dispune
citirea depoziției date de acesta în cursul urmăririi penale și va
ține seama de ea la judecarea cauzei.”
În susținerea neconstituționalității acestui text legal se invocă
încălcarea prevederilor constituționale ale art. 11 privind dreptul
internațional și dreptul intern, ale art. 20 referitoare la tratatele
internaționale privind drepturile omului și ale art. 24 privind
dreptul la apărare, cu raportare la art. 6 din Convenția penru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că dispozițiile legale criticate au mai
fost supuse controlului instanței de contencios constituțional prin
raportare la aceleași prevederi din Legea fundamentală invocate
și în prezenta cauză și față de critici similare.
Astfel, cu prilejul pronunțării Deciziei nr. 704 din
11 septembrie 2007, publicată în Monitorul Oficial al României,
Partea I, nr. 712 din 22 octombrie 2007, a Deciziei nr. 596 din
21 septembrie 2006, publicată în Monitorul Oficial al României,
Partea I, nr. 856 din 19 octombrie 2006, și a Deciziei nr. 224 din
21 aprilie 2005, publicată în Monitorul Oficial al României,
Partea I, nr. 497 din 13 iunie 2005, Curtea Constituțională a
respins ca neîntemeiată excepția de neconstituționalitate a
dispozițiilor art. 327 alin. 3 din Codul de procedură penală,
pentru considerentele acolo reținute.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 50/28.I.2009

9

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție invocată
de Mathe Levente în Dosarul nr. 905/102/2007 (nr. vechi 1.365/2007) al Tribunalului Mureș — Secția penală.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.382
din 16 decembrie 2008

referitoare la excepția de neconstituționalitate a dispozițiilor art. 136 alin. (6)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție ridicată
de Doina Lizeta Negulescu în Dosarul nr. 11.010/231/2007 al
Tribunalului Vrancea — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
normele criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 3 iulie 2008, pronunțată în Dosarul
nr. 11.010/231/2007, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 136 alin. (6) din
Ordonanța Guvernului nr. 92/2003 privind Codul de
procedură fiscală, excepție ridicată de Doina Lizeta Negulescu.
În motivarea excepției de neconstituționalitate se susține,
în esență, că prin norma criticată se instituie o derogare de la
dispozițiile art. 142 din Legea nr. 85/2006, instituindu-se astfel
un regim discriminatoriu între diverși debitori — datorită
procedurilor diferite de executare silită, de drept comun,
respectiv de drept fiscal —, precum și un regim diferit creditorilor
aceluiași debitor.

Tribunalul Vrancea — Secția civilă apreciază că excepția
de neconstituționalitate este neîntemeiată, ămotivat de faptul că
legiuitorul poate stabili diferite proceduri de executare silită în
funcție de creditor, mai ales când acesta are propriul organ de
executare silită”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât dispozițiile
legale criticate nu încalcă prevederile constituționale invocate
de autoarea excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 136 alin. (6) din Ordonanța Guvernului nr. 92/2003 privind
Codul de procedură fiscală, republicată în Monitorul Oficial al
României, Partea I, nr. 513 din 31 iulie 2007, cu modificările și
completările ulterioare, având următorul cuprins: ăÎn cazul în
care, potrivit legii, s-a dispus atragerea răspunderii membrilor
organelor de conducere, în conformitate cu dispozițiile cap. IV
din Legea nr. 85/2006 privind procedura insolvenței, și pentru
creanțe fiscale, prin derogare de la prevederile art. 142 din

10

MONITORUL OFICIAL AL ROMÂNIEI, PARTEA I, Nr. 50/28.I.2009

Legea nr. 85/2006, executarea silită se efectuează de organul
de executare în condițiile prezentului cod.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității aceluiași text de lege, criticat în
raport de aceleași prevederi din Legea fundamentală. În acest

sens este Decizia nr. 942 din 23 septembrie 2008, publicată în
Monitorul Oficial al României, Partea I, nr. 716 din 22 octombrie
2008, a cărei soluție de respingere a excepției de
neconstituționalitate, precum și considerentele care au
fundamentat-o sunt valabile și în prezenta cauză, întrucât nu au
intervenit elemente noi, de natură să determine schimbarea
acestei jurisprudențe.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 136 alin. (6) din Ordonanța Guvernului nr. 92/2003 privind
Codul de procedură fiscală, excepție ridicată de Doina Lizeta Negulescu în Dosarul nr. 11.010/231/2007 al Tribunalului Vrancea —
Secția civilă.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 29
din 13 ianuarie 2009

referitoare la excepția de neconstituționalitate a dispozițiilor art. 32 alin. (2) și ale art. 34 alin. (2)
din Ordonanța Guvernului nr. 2/2001 privind regimul juridic al contravențiilor, precum și ale art. 11
alin. (3) din Ordonanța de urgență a Guvernului nr. 28/1999 privind obligația agenților economici de
a utiliza aparate de marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 32 alin. (2) și ale art. 34 alin. (2) din Ordonanța
Guvernului nr. 2/2001 privind regimul juridic al contravențiilor,
precum și ale art. 11 alin. (3) din Ordonanța de urgență a
Guvernului nr. 28/1999 privind obligația agenților economici de
a utiliza aparate de marcat electronice fiscale, excepție ridicată
de Societatea Comercială ăIvaco Rex” — S.R.L. din Timișoara în
Dosarul nr. 15.024/325/2007 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, indicând, în acest sens, Decizia nr. 1.171 din
6 noiembrie 2008 a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2008, pronunțată în Dosarul
nr. 15.024/325/2007, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 32 alin. (2) și ale art. 34 alin. (2) din
Ordonanța Guvernului nr. 2/2001 privind regimul juridic al
contravențiilor, precum și ale art. 11 alin. (3) din Ordonanța
de urgență a Guvernului nr. 28/1999 privind obligația
agenților economici de a utiliza aparate de marcat
electronice fiscale.
Excepția a fost ridicată de Societatea Comercială ăIvaco Rex” —
S.R.L. din Timișoara într-o acțiune civilă având ca obiect
soluționarea unei plângeri contravenționale.
În motivarea excepției de neconstituționalitate autorul
acesteia susține, în esență, că, în materia soluționării plângerilor
contravenționale, competența materială de judecată ar trebui să

MONITORUL OFICIAL AL ROMÂNIEI, PARTEA I, Nr. 50/28.I.2009
revină unei instanțe de contencios administrativ
specializate, dat fiind complexitatea unor astfel de cauze. Se
mai arată că măsura de ăconfiscare a veniturilor obținute prin
realizarea unei activități care nu se desfășoară în condițiile legii
este excesivă și aduce atingere proprietății”, deoarece ar trebui
confiscate doar profiturile care se obțin prin aceste fapte, nu
veniturile în întregime.
Judecătoria Timișoara opinează în sensul netemeiniciei
excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) și ale art. 34 alin. (2) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată prin Legea nr. 182/2002, cu modificările
și completările ulterioare, precum și ale art. 11 alin. (3) din
Ordonanța de urgență a Guvernului nr. 28/1999 privind obligația
agenților economici de a utiliza aparate de marcat electronice
fiscale, republicată în Monitorul Oficial al României, Partea I,
nr. 75 din 21 ianuarie 2005, cu modificările și completările
ulterioare. Textele de lege criticate au următorul conținut:
Art. 32 alin. (2) și art. 34 alin. (2) din Ordonanța Guvernului
nr. 2/2001 privind regimul juridic al contravențiilor:
— Art. 32 alin. (2): ăPlângerea împreună cu dosarul cauzei se
trimit de îndată judecătoriei în a cărei circumscripție a fost
săvârșită contravenția.”;
— Art. 34 alin. (2): ăHotărârea judecătorească prin care s-a
soluționat plângerea poate fi atacată cu recurs în termen de
15 zile de la comunicare, la secția contencios administrativ a
tribunalului. Motivarea recursului nu este obligatorie. Motivele
de recurs pot fi susținute și oral în fața instanței. Recursul
suspendă executarea hotărârii.”
Art. 11 alin. (3) din Ordonanța de urgență a Guvernului
nr. 28/1999 privind obligația agenților economici de a utiliza
aparate de marcat electronice fiscale: ă(3) Sumele găsite la
punctele de vânzare a bunurilor sau de prestare a serviciilor
aparținând agenților economici prevăzuți la art. 1 alin. (1), care
nu pot fi justificate prin datele înscrise în documentele emise cu
aparate de marcat electronice fiscale, în registrul special,
menționat la art. 1 alin. (4), ori prin facturi fiscale, după caz, sunt

11

considerate fără proveniență și se confiscă, făcându-se venit la
bugetul de stat. De asemenea, se confiscă sumele încasate din
livrarea de bunuri ori prestarea de servicii după suspendarea
activității agenților economici, potrivit art. 14.”
Textele constituționale invocate sunt cele ale art. 16 alin. (1),
referitoare la egalitatea cetățenilor în fața legii, art. 21 alin. (3)
privind dreptul părților la un proces echitabil, art. 44 alin. (1) și
(8) prin care proprietatea este garantată și ocrotită în mod egal
de lege, indiferent de titular, respectiv prin care este interzisă
confiscarea averii dobândite licit, caracterul dobândirii licite fiind
prezumat și ale art. 124 alin. (2) potrivit cărora justiția este unică,
imparțială și egală pentru toți.
Examinând excepția de neconstituționalitate, Curtea
Constituțională constată, mai întâi, că dispozițiile art. 32 alin. (2)
și ale art. 34 alin. (2) din Ordonanța Guvernului nr. 2/2001 privind
regimul juridic al contravențiilor sunt criticate prin comparație de
către autorul excepției, acesta apreciind că primul text de lege
încalcă dreptul la un proces echitabil, deoarece, în materia
soluționării plângerilor contravenționale, competența materială
de judecată ar trebui să revină unei instanțe de contencios
administrativ, specializate, așa cum recursul în aceeași materie
este soluționat de secția contencios administrativ a tribunalului.
Or, asupra acestei chestiuni Curtea s-a pronunțat în numeroase
rânduri, respingând, de exemplu, prin Decizia nr. 1.240 din
18 noiembrie 2008, publicată în Monitorul Oficial al României,
Partea I, nr. 841 din 15 decembrie 2008, excepția de
neconstituționalitate a dispozițiilor art. 32 alin. (2) din Ordonanța
Guvernului nr. 2/2001, reținând că ătextul de lege criticat nu
îngrădește dreptul părților la un proces echitabil și la
soluționarea cauzelor într-un termen rezonabil, ci instituie norme
de procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea. Această
modalitate de reglementare reprezintă însă opțiunea
legiuitorului, fiind în conformitate cu prevederile art. 126 alin. (2)
din Constituție, republicată, privind competența și procedura în
fața instanțelor judecătorești. Prin reglementarea criticată
legiuitorul nu a înțeles să limiteze controlul judecătoresc al
actelor administrative ale autorităților publice, ci să asigure un
climat de ordine, indispensabil exercitării, în condiții optime, a
acestor drepturi constituționale”.
De asemenea, prin Decizia nr. 955 din 30 octombrie 2007,
publicată în Monitorul Oficial al României, Partea I, nr. 889 din
27 decembrie 2007, Curtea, pentru argumentele acolo reținute,
a stabilit constituționalitatea dispozițiilor art. 34 alin. (2) din
Ordonanța Guvernului nr. 2/2001 față de exigențele normelor
art. 16 privind egalitatea în drepturi, ale art. 21 referitor la
accesul liber la justiție și ale art. 129 din Constituție, privind
folosirea căilor de atac.
Referitor la pretinsa neconstituționalitate a prevederilor
art. 11 alin. (3) din Ordonanța de urgență a Guvernului
nr. 28/1999 privind obligația agenților economici de a utiliza
aparate de marcat electronice fiscale, Curtea constată că acest
text a mai fost analizat prin raportare la dispozițiile art. 44
alin. (1) și (8) din Constituție, instanța respingând excepția,
pentru argumentele arătate în Decizia nr. 1.121 din 16 octombrie
2008, publicată în Monitorul Oficial al României, Partea I, nr. 772
din 18 noiembrie 2008, și Decizia nr. 825 din 2 octombrie 2007,

12

MONITORUL OFICIAL AL ROMÂNIEI, PARTEA I, Nr. 50/28.I.2009

publicată în Monitorul Oficial al României, Partea I, nr. 750 din
5 noiembrie 2007.
Întrucât, față de jurisprudența invocată, în cauză nu au fost
relevate motive noi, de natură să determine modificarea

acesteia, atât considerentele, cât și soluțiile pronunțate prin
deciziile mai sus menționate își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d.) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) și ale art. 34 alin. (2) din Ordonanța Guvernului
nr. 2/2001 privind regimul juridic al contravențiilor, precum și ale art. 11 alin. (3) din Ordonanța de urgență a Guvernului nr. 28/1999
privind obligația agenților economici de a utiliza aparate de marcat electronice fiscale, excepție ridicată de Societatea Comercială
ăIvaco Rex” — S.R.L. din Timișoara în Dosarul nr. 15.024/325/2007 al Judecătoriei Timișoara.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 30
din 13 ianuarie 2009

referitoare la excepția de neconstituționalitate a dispozițiilor art. 56 lit. c), art. 57
și ale art. 58 din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 56 lit. c), art. 57 și ale art. 58 din Legea
nr. 31/1990 privind societățile comerciale, excepție ridicată de
Societatea Comercială ăConea & Conea” — S.R.L. din Brașov
în Dosarul nr. 1.765/62/2007 al Tribunalului Brașov — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții
Constituționale acordă cuvântul reprezentantului Ministerului
Public. Acesta pune concluzii de respingere, ca inadmisibilă, a
excepției de neconstituționalitate, deoarece în cauză sunt
formulate critici ce vizează, în realitate, modalitatea de aplicare
și interpretare a legii, și nu aspecte de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 26 mai 2008, pronunțată în Dosarul
nr. 1.765/62/2007, Tribunalul Brașov — Secția comercială și
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 56 lit. c), art. 57 și ale art. 58 din Legea
nr. 31/1990 privind societățile comerciale.
Excepția a fost ridicată de Societatea Comercială ăConea &
Conea” — S.R.L. din Brașov într-o acțiune promovată de Baroul
Brașov prin care se solicită constatarea nulității unui act de
constituire a unei societăți profesionale de consultanță și
reprezentare juridică.
În motivarea excepției de neconstituționalitate autorul
acesteia susține că textele de lege criticate, care stabilesc
competența materială a tribunalului de a judeca cereri de
nulitate a unei societăți comerciale, contravin art. 124 alin. (2)
din Constituție, deoarece este posibil ca aceiași judecători,
delegați la oficiul pentru registrul comerțului, să fi îndeplinit
anterior obligația de verificare, cenzurare și constatare a
legitimității obiectului de activitate a acelei societăți comerciale
și a conformității acestuia cu ordinea publică, pronunțând o
încheiere de autorizare și înmatriculare. Apreciază că judecarea
cererilor de nulitate este de competența curții de apel, aceeași
instanță fiind învestită și cu soluționarea recursului declarat
împotriva încheierii judecătorului delegat privitoare la
înmatricularea sau la orice înregistrări în registrul comerțului.
Dispozițiile de lege criticate ăsunt neconstituționale și sub

MONITORUL OFICIAL AL ROMÂNIEI, PARTEA I, Nr. 50/28.I.2009
aspectul neclarității și nedefinirii acțiunii în nulitate pentru care
legea nu prevede un termen de prescripție, dând astfel o
posibilitate atemporală și infinită de exercitare a acestei acțiuni
de către orice persoană, punând astfel în pericol stabilitatea
raporturilor juridice, echitabilitatea și imparțialitatea actului de
justiție”. În opinia autorului excepției, termenul de prescripție al
dreptului la acțiune în constatarea nulității unei societăți
comerciale ar trebui să fie de un an, astfel cum este reglementat
în legislația majorității țărilor comunitare și după modelul
termenului de prescripție a dreptului la acțiunea în regularizare
prevăzută de art. 48 din aceeași Lege nr. 31/1990.
Dispozițiile art. 56 lit. c) din Legea nr. 31/1990 sunt
neconstituționale și prin aceea că prevăd sancționarea cu
nulitatea a unei societăți comerciale pe motivul obiectului de
activitate ilicit sau contrar ordinii publice, după ce, în prealabil,
obiectul de activitate al acesteia a fost verificat și cenzurat sub
aceste aspecte, încheierea judecătorului delegat fiind executorie
de drept, generând speranța legitimă că societățile înmatriculate
îndeplinesc toate condițiile de legalitate. Se încalcă, prin urmare,
dreptul legitim la respectarea bunurilor, încheierea judecătorului
constituind un ăbun” în sensul prevederilor Convenției pentru
apărarea drepturilor omului și a libertăților fundamentale, ceea
ce este de natură să lezeze și stabilitatea hotărârilor
judecătorești, cu consecința afectării interesului public și a ordinii
publice. Ingerința în exercitarea dreptului de proprietate al
societăților nu respectă cerința de proporționalitate și nu
servește protecției interesului general într-o societate
democratică.
În fine, se mai susține că acțiunea în nulitate a unei societăți
comerciale pentru motivul că obiectul său de activitate este ilicit
sau contrar ordinii publice, după momentul intrării respectivei
societăți în circuitul economic, comercial, fiscal, de dreptul
muncii, drept internațional etc. îngrădește accesul liber al
persoanei la o activitate economică și libera inițiativă în
exercitarea activităților economice a căror legalitate a fost
cenzurată de către judecător.
Tribunalul Brașov — Secția comercială și de contencios
administrativ și fiscal opinează în sensul netemeiniciei
excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 56 lit. c),
art. 57 și ale art. 58 din Legea nr. 31/1990 privind societățile
comerciale sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

13

Obiectul excepției de neconstituționalitate îl constituie
dispozițiile art. 56 lit. c), art. 57 și ale art. 58 din Legea
nr. 31/1990 privind societățile comerciale, republicată în Monitorul
Oficial al României, Partea I, nr. 1.066 din 17 noiembrie 2004, cu
următorul conținut:
— Art. 56 lit. c): ăNulitatea unei societăți înmatriculate în
registrul comerțului poate fi declarată de tribunal numai atunci
când: [...]
c) obiectul de activitate al societății este ilicit sau contrar
ordinii publice;”;
— Art. 57: ăNulitatea nu poate fi declarată în cazul în care
cauza ei, invocată în cererea de anulare, a fost înlăturată înainte
de a se pune concluzii în fond la tribunal.”;
— Art. 58: ă(1) Pe data la care hotărârea judecătorească de
declarare a nulității a devenit irevocabilă, societatea încetează
fără efect retroactiv și intră în lichidare. Dispozițiile legale privind
lichidarea societăților ca urmare a dizolvării se aplică în mod
corespunzător.
(2) Prin hotărârea judecătorească de declarare a nulității se
vor numi și lichidatorii societății.
(3) Tribunalul va comunica hotărârea judecătorească oficiului
registrului comerțului, care, după menționare, o va trimite
Monitorului Oficial al României spre publicare în Partea a IV-a,
în extras.
(4) Asociații răspund pentru obligațiile sociale până la
acoperirea acestora în conformitate cu prevederile art. 3.”
Textele constituționale invocate sunt cele ale art. 44 alin. (2)
privind garantarea și ocrotirea în mod egal a proprietății private,
art. 45 referitoare la libertatea economică, art. 124 privind
înfăptuirea justiției, art. 135 privind ăEconomia” și ale art. 136
alin. (5) privind inviolabilitatea proprietății private. Totodată,
autorul excepției invocă încălcarea dispozițiilor art. 6 privind
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
Constituțională observă că autorul acesteia nu formulează
veritabile critici de neconstituționalitate, care să evidențieze
relația de contrarietate dintre textele de lege supuse controlului
și norme sau principii constituționale. În realitate, susținerile sale
privesc modalitatea de interpretare și aplicare a acestor texte.
Mai mult, acesta, fiind nemulțumit, în esență, de procedura
legală de constatare a nulității unei societăți comerciale, exprimă
propuneri de lege ferenda cu privire la termenul de prescripție al
dreptului la acțiune în constatarea nulității unei societăți
comerciale.
Așa fiind, având în vedere că operațiunile de interpretare și
aplicare a dispozițiilor legale revin în exclusivitate instanțelor de
judecată, Curtea constată că excepția de neconstituționalitate
urmează a fi respinsă ca inadmisibilă. Totodată, potrivit art. 2
alin. (3) din Legea nr. 47/1992 privind organizarea și
funcționarea Curții Constituționale, aceasta ăse pronunță numai
asupra constituționalității actelor cu privire al care a fost
sesizată, fără a putea modifica sau completa prevederile supuse
controlului”.
De altfel, Curtea a mai analizat constituționalitatea
dispozițiilor art. 56 lit. c), art. 57 și ale art. 58 din Legea
nr. 31/1990 privind societățile comerciale prin raportare la
aceleași temeiuri constituționale și din prisma unor critici de
neconstituționalitate asemănătoare celor formulate în prezenta
cauză, excepția fiind respinsă, de exemplu, prin Decizia nr. 394

14

MONITORUL OFICIAL AL ROMÂNIEI, PARTEA I, Nr. 50/28.I.2009

din 25 martie 2008, publicată în Monitorul Oficial al României,

13 mai 2008, publicată în Monitorul Oficial al României, Partea I,

Partea I, nr. 309 din 21 aprilie 2008, și Decizia nr. 542 din nr. 446 din 13 iunie 2008.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 56 lit. c), art. 57 și ale art. 58 din Legea
nr. 31/1990 privind societățile comerciale, excepție ridicată de Societatea Comercială ăConea & Conea” — S.R.L. din Brașov în
Dosarul nr. 1.765/62/2007 al Tribunalului Brașov – Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 13 ianuarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind interzicerea temporară a exercitării activității de asigurare și/sau reasigurare
a Societății Comerciale CAPITAL & ALLIANCE INSURANCE BROKER — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19) din Legea nr. 32/2000
privind activitatea de asigurare și supravegherea asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor adoptate în ședinta din data de 23 decembrie 2008,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost analizată
documentația aferentă Notei nr. IX.585 din 22 decembrie 2008 privind controlul inopinat efectuat la Societatea Comercială Allianz—
Țiriac Asigurări — S.A. și Notei privind controlul inopinat efectuat la Societatea Comercială CAPITAL & ALLIANCE INSURANCE
BROKER — S.R.L.,
în conformitate cu atribuțiile prevăzute la art. 8 alin. (2) lit. k) din Legea nr. 32/2000, cu modificările și completările ulterioare,
organele de specialitate ale Comisiei de Supraveghere a Asigurărilor au efectuat un control inopinat la Societatea Comercială
CAPITAL & ALLIANCE INSURANCE BROKER — S.R.L., cu sediul în șos. Pantelimon nr. 144, bl. 102A, sc. A, et. 9, ap. 40,
municipiul București, sectorul 2, înregistrată la oficiul registrului comerțului cu nr. J40/2435/9.03.1999, cod unic de înregistrare
11567761, reprezentată legal în timpul controlului de către dl Anghel Cristian Ștefan — director general, precum și la Societatea
Comercială Allianz—Țiriac Asigurări — S.A., cu sediul social în municipiul București, str. Căderea Bastiliei nr. 80—84, et. 3—5,
sectorul 1, înregistrată la oficiul registrului comerțului cu nr. J40/15882/1994, cod unic de înregistrare R-6120740, reprezentată legal
în timpul controlului de către dl Cristian Constantinescu — director general, și dl Sorin George Zaharescu — director regional.
Controalele efectuate de organele de specialitate ale Comisiei de Supraveghere a Asigurărilor au avut la bază documentele
și situațiile prezentate și întocmite sub responsabilitatea reprezentanților societăților.
În urma efectuării controalelor la societățile sus-menționate, s-au constatat următoarele:
Societatea Comercială CAPITAL & ALLIANCE INSURANCE BROKER — S.R.L. a încheiat cu Societatea Comercială
Allianz—Țiriac Asigurări — S.A., prin Sucursala București, Contractul nr. 201 din 2 decembrie 2002, pentru o perioadă de 12 luni,
cu posibilitatea prelungirii automate, dacă acesta nu era denunțat de către una dintre părți, cu un preaviz de 30 de zile înainte de
expirarea anului.
În baza contractului, brokerul de asigurare era împuternicit să negocieze și să intermedieze polițe de asigurare în numele
și pentru asigurător și, respectiv, să încaseze primele de asigurare aferente acestor contracte.
Conform pct. 2 lit. e) din addendumul la contract, primele de asigurare și/sau ratele de primă, încasate în numerar de
către broker, se depuneau la casieriile Societății Comerciale Allianz—Țiriac Asigurări — S.A. sau în conturile bancare ori colectoare
ale societății în termen de 5 zile lucrătoare de la data încasării. Plata primelor de asigurare și/sau a ratelor de primă prin transfer
bancar se putea face și pe bază de dispoziție de plată vizată de banca plătitoare direct în conturile Societății Comerciale Allianz—

MONITORUL OFICIAL AL ROMÂNIEI, PARTEA I, Nr. 50/28.I.2009

15

Țiriac Asigurări — S.A. Nerespectarea prevederilor menționate anterior se penalizează cu 1% pe zi de întârziere pentru sumele
nedepuse, conform pct. 2 lit. g) din addendumul la contract.
De asemenea, conform art. 2 lit. e) din contract, asigurătorul are obligația să plăteasca brokerului comisionul aferent în
termen de 15 zile de la expirarea lunii pentru care se face calculul.
Cu ocazia controalelor efectuate s-a constatat că, deși brokerul de asigurare a încasat primele sau unele dintre ratele de
primă de la asigurații pentru care a intermediat polițe de asigurare, acesta nu a decontat, integral, societății de asigurare aceste
sume.
De altfel, și din datele înscrise în balanța de verificare a Societății Comerciale CAPITAL & ALLIANCE INSURANCE
BROKER — S.R.L. de la data de 30 septembrie 2008 rezultă că brokerul are înregistrate prime de asigurare încasate și nevirate
societății de asigurare în sumă de 357.606 lei.
Rezultă astfel că brokerul de asigurare a încasat prime de asigurare fară a le depune la societatea de asigurare, fapta susmenționată constituind contravenție potrivit art. 63 alin. 1 lit. c) din Legea nr. 136/1995 privind asigurările și reasigurările în România,
cu modificările și completările ulterioare.
În vederea soluționării pe cale amiabilă a litigiului apărut, Societatea Comercială CAPITAL & ALLIANCE INSURANCE
BROKER — S.R.L. și Societatea Comercială Allianz—Țiriac Asigurări — S.A. au stabilit mai multe întâlniri.
Astfel, prin Adresa nr. 481 din 5 septembrie 2008 Societatea Comercială Allianz—Țiriac Asigurări — S.A. — Sucursala
București a notificat Societatea Comercială CAPITAL & ALLIANCE INSURANCE BROKER — S.R.L. cu privire la întâlnirea din data
de 15 septembrie 2008, la sediul societății de asigurare, însă reprezentanții celor două societăți nu au fost în măsură să soluționeze
litigiul existent.
De asemenea, Societatea Comercială CAPITAL & ALLIANCE INSURANCE BROKER — S.R.L. a notificat societatea de
asigurare, prin Adresa nr. 1.229 din 6 octombrie 2008, cu privire la o întâlnire privind rezolvarea litigiului, stabilită la data de
13 octombrie 2008 la sediul SCA ăBoștină și Asociații”.
Rezultă astfel că până la data efectuării controlului de către organele de specialitate ale Comisiei de Supraveghere a
Asigurărilor, litigiul nu a fost soluționat.
Față de aceste motive, pentru faptele reținute în sarcina brokerului de asigurare, în scopul apărării drepturilor asiguraților
și al promovării stabilității activității de asigurare în România, în sedința din data de 23 decembrie 2008 Consiliul Comisiei de
Supraveghere a Asigurărilor a hotărât sancționarea Societății Comerciale CAPITAL & ALLIANCE INSURANCE BROKER — S.R.L.
cu interzicerea temporară a exercitării activității de asigurare, în conformitate cu art. 39 alin. (3) lit. d) din Legea nr. 32/2000, cu
modificările și completările ulterioare, și cu art. 63 alin. 2 lit. d) din Legea nr. 136/1995, cu modificările și completările ulterioare,
drept care decide:
Art. 1. — Se interzice temporar exercitarea activității de
asigurare și/sau reasigurare a Societății Comerciale CAPITAL
& ALLIANCE INSURANCE BROKER — S.R.L., cu sediul în
șos. Pantelimon nr. 144, bl. 102A, sc. A, et. 9, ap. 40, București,
sectorul 2, înregistrată la oficiul registrului comerțului cu nr.
J40/2435/9.03.1999, cod unic de înregistrare 11567761,
reprezentată legal în timpul controlului de catre dl Anghel
Cristian Ștefan — director general, până la depunerea primelor
de asigurare la Societatea Comercială Allianz—Țiriac Asigurări —
S.A.
Art. 2. — (1) Pe toată perioada de interzicere a activității de
broker de asigurare prevăzută la art. 1, brokerului de asigurare
i se interzic desfășurarea activității de negociere și încheierea de
noi contracte de asigurare pentru persoanele fizice sau juridice,
acordarea de asistență pe durata derulării contractelor în curs
sau în legatură cu regularizarea daunelor, precum și
desfășurarea oricăror operațiuni specifice brokerilor de
asigurare, astfel cum sunt definite în Legea nr. 32/2000 privind
activitatea de asigurare și supravegherea asigurărilor, cu
modificările și completările ulterioare.

(2) Brokerul de asigurare are obligația să aducă la cunoștința
clienților săi interzicerea activității de asigurare, în termen de cel
mult 3 zile de la data primirii prezentei decizii, în vederea
efectuării plății ratelor scadente la contractele în curs de derulare
direct la asigurător, rămânând direct răspunzător pentru
îndeplinirea obligațiilor asumate prin contractele în vigoare.
Art. 3. — (1) Împotriva prezentei decizii Societatea
Comercială CAPITAL & ALLIANCE INSURANCE BROKER —
S.R.L. poate face plângere la Curtea de Apel București, în
termen de 30 de zile de la comunicarea acesteia, conform
art. 40 din Legea nr. 32/2000, cu modificările și completările
ulterioare.
(2) În conformitate cu art. 40 alin. (2) din Legea nr. 32/2000,
cu modificările și completările ulterioare, plângerea adresată
Curții de Apel București nu suspendă, pe timpul soluționării
acesteia, executarea măsurii sancționatorii dispuse de Comisia
de Supraveghere a Asigurărilor.
Art. 4. — Prezenta decizie se publică în Monitorul Oficial al
României, Partea I, conform prevederilor art. 9 alin. (2) din
Legea nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 20 ianuarie 2009.
Nr. 32.

16

MONITORUL OFICIAL AL ROMÂNIEI, PARTEA I, Nr. 50/28.I.2009

RECTIFICĂRI
La Decretul nr. 226/1992 privind conferirea titlului de ăErou-martir al Revoluției române din decembrie 1989”,
a titlului de ăLuptător pentru victoria Revoluției române din decembrie 1989” și a medaliei ăRevoluția română din
decembrie 1989”, publicat în Monitorul Oficial al României, Partea I, nr. 41 din 24 februarie 1993, se face următoarea
rectificare (care nu aparține Redacției ăMonitorul Oficial, Partea I”):
— în anexa nr. 3 ăTitlul de «Luptător pentru victoria Revoluției române din decembrie 1989»”, la ECOFORUM,
în loc de: ăPîvu Constantin” se va citi: ăPîrvu Constantin”.
La Decretul nr. 37/2000 privind conferirea titlului de Erou-Martir al Revoluției Române din Decembrie 1989 și
a titlului de Luptător pentru Victoria Revoluției Române din Decembrie 1989, publicat în Monitorul Oficial al României,
Partea I, nr. 100 și 100 bis din 7 martie 2000, se fac următoarele rectificări (care nu aparțin Redacției ăMonitorul
Oficial, Partea I”):
— în anexa nr. 2 ăLuptători pentru victoria Revoluției române din decembrie 1989”, la nr. crt. 929, la coloana
ăNumele și prenumele”, în loc de: ăCarp Nicolae” se va citi: ăCara Nicolae”;
— în anexa nr. 2 ăLuptători pentru victoria Revoluției române din decembrie 1989”, la nr. crt. 7685, la coloana
ăLocul nașterii”, în loc de: ăIasi” se va citi: ăPașcani” ;
— în anexa nr. 2 ăLuptători pentru victoria Revoluției române din decembrie 1989”, la nr. crt. 15195, la coloana
ăNumele și prenumele”, în loc de: ăCarcia Dumitru” se va citi: ăGarcea Dumitru”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 50/28.I.2009 conține 16 pagini.

Prețul: 3,20 lei

&JUYDGY|323995]
ISSN 1453—4495

