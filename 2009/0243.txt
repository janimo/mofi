PARTEA I

Anul 177 (XXI) — Nr. 243

Luni, 13 aprilie 2009

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 273 din 24 februarie 2009 referitoare la excepția de
neconstituționalitate a prevederilor art. 9 alin. (2) lit. h1)
și alin. (4) din Legea nr. 393/2004 privind Statutul
aleșilor locali ..............................................................

395.

433.

41.

204.

HOTĂRÂRI ALE GUVERNULUI ROMÂNIEI
— Hotărâre privind trecerea din domeniul public al
statului în domeniul privat al acestuia a unui imobil
aflat în administrarea Penitenciarului Mărgineni ........
— Hotărâre pentru aprobarea Regulamentului de
organizare și funcționare al Institutului de Drept Public
și Științe Administrative al României, a structurii
organizatorice și a numărului maxim de posturi din
aparatul de lucru al acestuia ......................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al viceprim-ministrului, ministrul administrației
și internelor, privind aprobarea comisiei de concurs și
a comisiei de soluționare a contestațiilor, a
componenței nominale a acestora, a tematicii pentru
concurs, a cuantumului taxei de participare la
program, a modalității privind plata acesteia și a
calendarului de desfășurare a concursului național de
admitere la Programul de formare specializată pentru
ocuparea unei funcții publice corespunzătoare
categoriei înalților funcționari publici 2009 ................
— Ordin al ministrului agriculturii, pădurilor și
dezvoltării rurale privind modificarea art. 3 din Ordinul
ministrului agriculturii, pădurilor și dezvoltării rurale
nr. 102/2009 pentru aprobarea tipurilor de investiții și a
plafoanelor maxime ale creditelor ce se acordă în anul
2009, în condițiile Legii nr. 231/2005 privind stimularea
investițiilor în agricultură, industrie alimentară,
silvicultură, piscicultură, precum și în activități
nonagricole ................................................................

2–6

7

8–12

13–15

16

2

MONITORUL OFICIAL AL ROMÂNIEI, PARTEA I, Nr. 243/13.IV.2009

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 273
din 24 februarie 2009

referitoare la excepția de neconstituționalitate a prevederilor art. 9 alin. (2) lit. h1) și alin. (4)
din Legea nr. 393/2004 privind Statutul aleșilor locali
Ioan Vida
— președinte
Aspazia Cojocaru
— judecător
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Claudia-Margareta
Krupenschi
— magistrat-asistent
Pe rol se află soluționarea excepției de neconstituționalitate
a prevederilor art. 9 alin. (2) lit. h1) și alin. (4) din Legea
nr. 393/2004 privind Statutul aleșilor locali, excepție ridicată de
Constantin Daniel Cadariu în Dosarul nr. 4.582/86/2007 al
Tribunalului Suceava — Secția comercială, contencios
administrativ și fiscal, cauză ce face obiectul Dosarului
nr. 2.802D/2008 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 112D/2009,
având ca obiect excepția de neconstituționalitate a dispozițiilor
ăart. I pct. 3 din Legea nr. 249/2006 prin care a fost modificat
art. 9 alin. (2) din Legea nr. 393/2004 privind Statutul aleșilor
locali prin introducerea unui nou caz de încetare a mandatului de
consilier local prevăzut la lit. h1)”, excepție ridicată de Viorel
Stanciu, Dumitru Zlate, Gheorghița Macavei, Costin Ceaușu,
Dumitru Crăciun și Andrei Cornel în Dosarul nr. 2.124/122/2008
al Tribunalului Giurgiu — Secția civilă.
La apelul nominal răspund autorii excepției Dumitru Zlate,
Gheorghița Macavei, Costin Ceaușu, Dumitru Crăciun și Andrei
Cornel, lipsă fiind celelalte părți, față de care procedura de citare
a fost legal îndeplinită.
Curtea, văzând identitatea parțială de obiect a acestor cauze,
din oficiu, pune în discuție problema conexării lor.
Părțile prezente și reprezentantul Ministerului Public sunt de
acord cu propunerea de conexare a cauzelor.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 112D/2009 la
Dosarul nr. 2.802D/2008, care a fost primul înregistrat.
Cauza fiind în stare de judecată, președintele Curții acordă
cuvântul autorilor prezenți ai excepției. Aceștia formulează
susțineri asemănătoare prin care arată, în esență, că dispozițiile
art. 9 alin. (2) lit. h1) din Legea nr. 393/2004 privind Statutul
aleșilor locali sunt neconstituționale, deoarece prevăd încetarea
de drept, înainte de expirarea duratei normale, a mandatului de
consilier local, pe motivul că acesta nu mai este membru al
partidului politic pe a cărui listă a candidat inițial, fără a
determina însă natura cauzei pentru care consilierul local a fost
exclus din respectivul partid. Prin urmare, se poate ajunge la
situația în care, fără să poarte vreo vină, consilierul local
să-și piardă mandatul,
exercitarea efectivă a acestuia
depinzând, așadar, de voința discreționară a partidului politic pe
a cărui listă a fost ales.

Reprezentantul Ministerului Public pune concluzii de
respingere a excepției ca neîntemeiată, arătând că aspectele
de neconstituționalitate invocate de autorii excepției au fost
analizate de Curtea Constituțională, aceasta pronunțându-se
în sensul respingerii excepției de neconstituționalitate.
În replică, părțile susțin că aceleași probleme de
neconstituționalitate au fost sesizate și prin cererea de
reexaminare a Legii pentru modificarea și completarea Legii
nr. 393/2004 privind Statutul aleșilor locali, formulată de
Președintele României înainte de promulgarea acesteia. În
plus, mai adaugă că, pentru identitate de rațiune, tratamentul
juridic aplicabil aleșilor locali ar trebui să fie identic cu cel al
ăcelorlalți aleși”.
Reprezentantul Ministerului Public completează concluziile
formulate anterior, menționând că autorii excepției supun
atenției Curții probleme ce vizează completarea textului de lege
criticat. Această atribuție nu intră însă în sfera competenței Curții
Constituționale, excepția de neconstituționalitate fiind, sub acest
aspect, inadmisibilă.
C U R T E A,

având în vedere actele și lucrările dosarelor, reține următoarele:
Prin Încheierea din 24 septembrie 2007, pronunțată în
Dosarul nr. 4.582/86/2007, Tribunalul Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 9 alin. (2) lit. h1) și alin. (4) din Legea
nr. 393/2004 privind Statutul aleșilor locali.
Excepția de neconstituționalitate a fost ridicată de Constantin
Daniel Cadariu într-o cauză de contencios administrativ având
ca obiect anularea unui act administrativ prin care Consiliul
Județean Suceava a constatat încetarea de drept, înainte de
expirarea duratei normale, a unui mandat de consilier local.
Prin Încheierea din 18 decembrie 2008, pronunțată în
Dosarul nr. 2.124/122/2008, Tribunalul Giurgiu — Secția civilă
a sesizat Curtea Constituțională cu excepția de
neconstituționalitate a dispozițiilor ăart. I pct. 3 din Legea
nr. 249/2006 prin care a fost modificat art. 9 alin. (2) din
Legea nr. 393/2004 privind Statutul aleșilor locali prin
introducerea unui nou caz de încetare a mandatului de consilier
local prevăzut la lit. h1)”.
Excepția a fost ridicată de Viorel Stanciu, Dumitru Zlate,
Gheorghița Macavei, Costin Ceaușu, Dumitru Crăciun și Andrei
Cornel într-o cauză având ca obiect o acțiune vizând refuzul
Consiliului Local al Comunei Iepurești de a soluționa o cerere
de validare a unui mandat de consilier local.
În motivarea excepției de neconstituționalitate, autorii
acesteia susțin, în esență, că dispozițiile art. 9 alin. (2) lit. h1)
din Legea nr. 393/2004 privind Statutul aleșilor locali, care
prevăd încetarea de drept, înainte de expirarea duratei normale,
a mandatului de consilier local sau județean, dacă acesta și-a
pierdut calitatea de membru al partidului politic sau al
organizației minorităților naționale pe a cărei listă a fost ales,
încalcă dispozițiile art. 15 alin. (2), art. 16, art. 29, art. 30, art. 37,
art. 40, art. 53, art. 69 alin. (2) și ale art. 121 alin. (2) din
Constituție. Principiul egalității este înfrânt prin aceea că legea
creează regimuri diferențiate pentru consilier față de cel aplicabil

MONITORUL OFICIAL AL ROMÂNIEI, PARTEA I, Nr. 243/13.IV.2009
primarului, deoarece ultimul pierde mandatul de ales local doar
dacă demisionează din partid, deci printr-un act de voință
unilateral, nu și atunci când este exclus din partid, așa cum se
întâmplă în cazul consilierului local sau județean. Or, atât
primarul, cât și consilierul fac parte din categoria aleșilor locali,
sunt aleși în același mod, statutul lor fiind reglementat în mod
unitar. Acest aspect a fost sesizat și prin cererea de reexaminare
a Legii pentru modificarea Legii nr. 393/2004 privind Statutul
aleșilor locali, formulată de Președintele României în data de
21 martie 2006. Pierderea calității de membru al partidului politic
pe listele căruia a fost ales consilierul local sau județean,
indiferent dacă acesta este sau nu vinovat de săvârșirea unei
anumite abateri, împiedică exercitarea dreptului său de a fi ales
și de a-și îndeplini mandatul, care, în opinia autorilor excepției,
are caracter reprezentativ, la fel ca și mandatul parlamentar.
Poziția de consilier local are la bază un mandat individual, fiind
rezultatul unor alegeri democratice, și nu al nominalizării din
partea unui partid politic, fiind firesc ca, în exercitarea
mandatului de consilier, acesta să fie în serviciul colectivității, și
nu al partidului politic. Pierderea mandatului pe motive ce țin de
viața internă și disciplina unui partid politic nu are nicio justificare
sub aspectul condițiilor de restrângere a exercițiului unor
drepturi sau al unor libertăți, reglementate de art. 53 din
Constituție, nu are ănicio finalitate democratică” și nu reprezintă
decât ăun șantaj politic” pentru ca, împotriva voinței lor, aleșii
locali să rămână membri ai aceluiași partid politic. Aceasta este
și rațiunea art. 69 alin. (2) din Constituție, care prevede nulitatea
mandatului imperativ, implicit în privința aleșilor locali. De altfel,
pentru motivul încălcării acestor norme fundamentale, Legea
nr. 249/2006 a primit, la momentul dezbaterii sale în Parlament,
avizul negativ al Comisiei juridice a Camerei Deputaților. Se mai
susține, de asemenea, că libertatea de opinie și de acțiune,
garantate de lege în exercitarea mandatului alesului local, sunt
îngrădite prin simpla amenințare din partea partidului politic cu
pierderea calității de ales local, ceea ce afectează însăși
funcționarea ca autorități administrative autonome a consiliilor.
În plus, în Dosarul nr. 2.802D/2008, autorul excepției susține
că prevederile art. 9 alin. (2) lit. h1) din Legea nr. 393/2004 au
caracter retroactiv raportat la momentul alegerilor din iunie 2004,
deoarece ăîn momentul apariției acestor modificări anumiți aleși
locali schimbaseră deja partidul politic pe listele căruia fuseseră
aleși”. În ceea ce privește dispozițiile art. 9 alin. (4) din aceeași
lege, arată că acestea nu prevăd o cale de atac împotriva
sentinței cu caracter definitiv și irevocabil pronunțate în primă
instanță, ceea ce contravine dreptului consacrat de art. 129 din
Constituție, referitor la folosirea căilor de atac.
Tribunalul Suceava — Secția comercială, contencios
administrativ și fiscal nu își exprimă opinia cu privire la
excepția de neconstituționalitate ridicată în Dosarul
nr. 2.802D/2008, apreciind doar că aceasta este admisibilă sub
aspectul îndeplinirii condițiilor prevăzute de art. 29 din Legea
nr. 47/1992, pentru a fi sesizată Curtea Constituțională.
Tribunalul Giurgiu — Secția civilă, exprimându-și opinia în
Dosarul nr. 112D/2009, apreciază că dispozițiile art. 9 alin. (2)
lit. h1) din Legea nr. 393/2004 nu încalcă prevederile
constituționale invocate. Acestea au natura unei măsuri
necesare într-o societate democratică, menite să asigure
stabilitatea în cadrul administrației publice locale și care să
exprime configurația politică, așa cum aceasta a rezultat din
voința electoratului. În plus, dispozițiile art. 29, 30, 40 și 53 din
Constituție nu au incidență în cauză.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.

3

Avocatul Poporului apreciază că prevederile art. 9 alin. (2)
lit. h1) din Legea nr. 393/2004 privind Statutul aleșilor locali sunt
constituționale. În argumentarea punctului de vedere arată că
în jurisprudența sa, de exemplu deciziile nr. 1.167/2007,
nr. 915/2007 și nr. 779/2008, Curtea Constituțională a statuat că
dispozițiile legale criticate au ca finalitate prevenirea migrației
politice a aleșilor locali de la un partid politic la altul, iar
introducerea cazului de încetare de drept a mandatului de
consilier, reglementat de art. 9 alin. (2) lit. h1), este o consecință
a dispozițiilor art. 8 alin. (2) din Constituție, potrivit cărora
partidele politice contribuie la definirea și la exprimarea voinței
politice a cetățenilor. Electoratul acordă votul său unei persoane
în considerarea programului politic al partidului din rândurile
căruia face parte la momentul alegerii și pe care această
persoană urmează să îl promoveze pe perioada mandatului său
de consilier local sau județean. De vreme ce alesul local nu mai
este membru al partidului pe lista căruia a fost ales, înseamnă
că nu mai întrunește condițiile de reprezentativitate și legitimitate
necesare îndeplinirii programului politic pentru care alegătorii au
optat, astfel că nu se mai justifică menținerea sa în funcția
publică. Avocatul Poporului mai arată că dreptul de a fi ales,
reglementat de art. 37 din Constituție și invocat de autorii
excepției, se exercită în conformitate cu sistemul electoral ale
cărui condiții și modalități de funcționare le stabilește în
exclusivitate legiuitorul. Precizează, totodată, că mandatul
reprezentativ caracterizează statutul senatorilor și al deputaților,
în timp ce consilierii locali sau județeni sunt supuși unor reguli
distincte. Textele de lege criticate nu aduc atingere nici
principiului funcționării consiliilor locale și a primarilor ca
autorități administrative autonome, consacrat de art. 121
alin. (2) din Constituție, iar prevederile art. 29, 30 și 40 din
aceasta, invocate, nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (2) lit. h1) și alin. (4) din Legea nr. 393/2004
privind Statutul aleșilor locali, publicată în Monitorul Oficial al
României, Partea I, nr. 912 din 7 octombrie 2004, astfel cum au
fost completate și modificate prin art. I pct. 3, respectiv pct. 5
din Legea nr. 249/2006 pentru modificarea și completarea Legii
nr. 393/2004 privind Statutul aleșilor locali, publicată în Monitorul
Oficial al României, Partea I, nr. 554 din 27 iunie 2006. Textele
legale criticate au următorul cuprins:
— Art. 9 alin. (2) lit. h1): ăCalitatea de consilier local sau de
consilier județean încetează de drept, înainte de expirarea
duratei normale a mandatului, în următoarele cazuri: ( )
h1) pierderea calității de membru al partidului politic sau al
organizației minorităților naționale pe a cărei listă a fost ales.”;
— Art. 9 alin. (4): ăÎn cazurile prevăzute la alin. (2) lit. c)—e)
și h1), hotărârea consiliului poate fi atacată de consilier, la
instanța de contencios administrativ, în termen de 10 zile de la
comunicare. Instanța se va pronunța în termen de cel mult 30 de
zile. În acest caz, procedura prealabilă nu se mai efectuează, iar
hotărârea primei instanțe este definitivă și irevocabilă.”

4

MONITORUL OFICIAL AL ROMÂNIEI, PARTEA I, Nr. 243/13.IV.2009

În opinia autorilor excepției, dispozițiile legale criticate
contravin prevederilor constituționale ale art. 15 alin. (2) privind
principiul neretroactivității legii civile, art. 16 — Egalitatea în
drepturi, art. 29 — Libertatea conștiinței, art. 30 — Libertatea
de exprimare, art. 37 — Dreptul de a fi ales, art. 40 — Dreptul
de asociere, art. 53 — Restrângerea exercițiului unor drepturi
sau al unor libertăți, art. 69 alin. (2) potrivit cărora ăOrice mandat
imperativ este nul”, art. 121 alin. (2) care reglementează
principiul funcționării consiliilor locale și a primarilor ca autorități
administrative autonome și ale art. 129 — Folosirea căilor de
atac.
Analizând excepția de neconstituționalitate invocată, Curtea
Constituțională constată următoarele:
I. Dispozițiile art. 9 alin. (2) lit. h1) din Legea nr. 393/2004
privind Statutul aleșilor locali, care prevăd un nou caz în care
calitatea de consilier local sau de consilier județean încetează
de drept, înainte de expirarea duratei normale a mandatului,
constând în pierderea calității de membru al partidului politic sau
al organizației minorităților naționale pe a cărei listă consilierul a
fost ales, au mai fost supuse controlului de constituționalitate
exercitat de Curtea Constituțională. Prin deciziile nr. 915/2007,
nr. 1.167/2007, nr. 134/2008, nr. 485/2008, nr. 677/2008,
nr. 779/2008, nr. 1.118/2008, nr. 1.190/2008 și nr. 68/2009,
Curtea, respingând excepțiile, a răspuns unor critici de
neconstituționalitate asemănătoare celor formulate și în
prezenta cauză.
În jurisprudența sa în materie, Curtea Constituțională a
statuat cu valoare de principiu că reglementările privind
noul caz de încetare de drept a mandatului de consilier local
sau de consilier județean își au suportul în dispozițiile art. 8
alin. (2) din Constituție, potrivit cărora partidele politice
contribuie la definirea și la exprimarea voinței politice a
cetățenilor. Aceste dispoziții de ordin constituțional au fost
dezvoltate în Legea partidelor politice nr. 14/2003 care, printre
principalele funcții ale partidelor politice prevăzute la art. 2,
menționează și pe acelea referitoare la desemnarea de
candidați în alegeri și la constituirea unor autorități publice,
precum și la stimularea participării cetățenilor la scrutinurile
electorale, potrivit legii.
Textele criticate au ca finalitate prevenirea migrației
politice a aleșilor locali de la un partid la altul, curmarea
traseismului politic la care se recurge în funcție de
oportunitățile pe care le oferă un partid sau altul, asigurarea
unei stabilități în cadrul administrației publice locale, care
să exprime configurația politică, așa cum aceasta a rezultat
din voința electoratului.
Astfel, prin Decizia nr. 1.167 din 11 decembrie 2007,
publicată în Monitorul Oficial al României, Partea I, nr. 4 din
3 ianuarie 2008, instanța de contencios constituțional,
examinând critici de neconstituționalitate raportate la încălcarea
art. 37 privind dreptul de a fi ales și a art. 53 referitor la
restrângerea exercițiului unor drepturi sau al unor libertăți, din
Legea fundamentală, a statuat că introducerea, prin art. 9
alin. (2) lit. h1) din Legea nr. 393/2004, a unui nou caz de
încetare a mandatului de consilier local este o consecință a
dispozițiilor art. 8 alin. (2) din Constituție, potrivit cărora partidele
politice contribuie la definirea și la exprimarea voinței politice a
cetățenilor. Electoratul acordă votul său candidaților înscriși pe
liste ale partidelor, pentru a îndeplini funcții publice la nivelul
administrației locale, în considerarea programului politic al
partidului din rândurile căruia fac parte la momentul alegerii și pe

care urmează să îl promoveze pe perioada mandatului lor de
consilier local sau de consilier județean. De vreme ce alesul
local nu mai este membru al partidului pe listele căruia a fost
ales înseamnă că nu mai întrunește condițiile de
reprezentativitate și legitimitate necesare îndeplinirii programului
politic pentru care alegătorii au optat. Prin urmare, nu se mai
justifică menținerea acestuia în funcția publică. Altfel spus,
pierderea calității de membru al partidului politic pe a cărui
listă a candidat și a fost votat de corpul electoral are drept
consecință și pierderea calității de consilier local sau de
consilier județean. Din această perspectivă nu are, așadar,
importanță dacă pierderea calității de membru al partidului politic
are loc ca urmare a demisiei sau a excluderii.
Referitor la susținerile autorilor excepției privind aplicarea
regulilor mandatului reprezentativ și implicit a dispozițiilor art. 69
alin. (2) din Constituție, potrivit cărora ăOrice mandat imperativ
este nul”, și aleșilor locali, nu numai parlamentarilor, Curtea
Constituțională a constatat, prin Decizia nr. 779 din 1 iulie 2008,
publicată în Monitorul Oficial al României, Partea I,
nr. 588 din 5 august 2008, că dispozițiile de lege criticate nu
contravin normei fundamentale invocate, ămandatul
reprezentativ caracterizând statutul senatorilor și al deputaților,
consilierii locali sau județeni și parlamentarii fiind supuși unor
reguli distincte, specifice fiecăreia dintre aceste două categorii”.
Prin aceeași decizie, Curtea a respins și critica privind pretinsul
caracter retroactiv al textului de lege examinat, reținând că
acesta ăse aplică pentru viitor de la data edictării sale, fără să
afecteze pentru trecut statutul consilierului local sau județean”.
Totodată, cu prilejul pronunțării deciziilor nr. 677/2008 și
nr. 1.118/2008, Curtea a constatat că dispozițiile art. 120
referitoare la principiile de bază ale administrației publice locale,
art. 121 alin. (2) care consacră principiul funcționării consiliilor
locale și a primarilor ca autorități administrative autonome și ale
art. 122 alin. (2) din Constituție, invocate, privind consiliul
județean, nu au incidență în cauză.
Prin Decizia nr. 915 din 18 octombrie 2007, publicată în
Monitorul Oficial al României, Partea I, nr. 773 din 14 noiembrie
2007, Curtea a analizat critici de neconstituționalitate referitoare
la încălcarea principiului nediscriminării, în sensul inegalității de
tratament juridic dintre consilierii locali și județeni, pe de o parte,
și primar, pe de altă parte, precum și critici privind restrângerea
exercițiului dreptului constituțional la asociere, a libertății de
exprimare și a libertății conștiinței persoanei care, având
calitatea de consilier local ales pe listele unui anumit partid
politic, nu mai poate opta, sub sancțiunea încetării de drept a
mandatului, pentru un alt partid politic care să îi reflecte mai bine
opțiunile politice. Curtea, respingând excepția, a reținut cu acel
prilej că prevederile art. 9 alin. (2) lit. h1) din Legea nr. 393/2004
privind Statutul aleșilor locali ăau ca finalitate prevenirea
migrației politice a aleșilor locali de la un partid politic la altul,
asigurarea unei stabilități în cadrul administrației publice locale,
care să exprime configurația politică, așa cum aceasta a rezultat
din voința electoratului”, fără a contraveni astfel exigențelor
normelor fundamentale. Cât privește pretinsa discriminare între
consilierii locali sau județeni, pe de o parte, și primari, pe de altă
parte, Curtea a arătat că ădistincția pe care o face textul asupra
modalității de încetare a mandatului vizează două categorii
diferite de aleși locali, supuși unui statut distinct atât prin Legea
nr. 393/2004, cât și prin Legea administrației publice locale
nr. 215/2001”.

MONITORUL OFICIAL AL ROMÂNIEI, PARTEA I, Nr. 243/13.IV.2009
Prin Decizia nr. 485 din 6 mai 2008, publicată în Monitorul
Oficial al României, Partea I, nr. 431 din 9 iunie 2008, Curtea a
constatat că ăîncetarea calității de consilier local sau de consilier
județean, prin modalitatea prevăzută de textul de lege criticat, nu
îngrădește libertatea conștiinței persoanei fizice care a deținut o
asemenea funcție, libertate care se concretizează prin
posibilitatea exprimării propriilor idei și concepții despre lumea
înconjurătoare, a opiniilor și a opțiunilor, inclusiv a celor politice,
fără niciun fel de constrângeri sau limitări. Libertatea conștiinței
implică, inevitabil, și libertatea de exprimare, care face posibilă
exteriorizarea, prin orice mijloace, a gândurilor, a opiniilor, a
credințelor religioase sau a creațiilor spirituale de orice fel. În
strânsă legătură cu cele două libertăți se află libertatea de
asociere, care reprezintă forma de manifestare colectivă a
acestora. ( ) Or, prevederile art. 9 alin. (2) lit. h1) și alin. (3) din
Legea nr. 393/2004 nu conțin norme care să zădărnicească
exercitarea vreuneia dintre libertățile fundamentale amintite”.
Curtea constată că, față de natura criticilor de
neconstituționalitate examinate cu prilejul soluționării excepției
de neconstituționalitate a dispozițiilor art. 9 alin. (2) lit. h1) din
Legea nr. 393/2004 privind Statutul aleșilor locali prin deciziile
sale anterioare, în prezenta cauză nu au intervenit elemente noi,
de natură să determine modificarea jurisprudenței la care s-a
făcut referire, astfel că atât soluția, cât și considerentele ce au
stat la baza acesteia se impun a fi menținute și în această
cauză.
În plus, față de cele reținute în jurisprudența sa în materie,
Curtea observă că art. 37 din Legea fundamentală, invocat de
autori în motivarea excepției, recunoaște la alin. (1) dreptul de
a fi ales cetățenilor cu drept de vot care îndeplinesc condițiile
prevăzute în art. 16 alin. (3) — adică au cetățenia română și
domiciliul în țară —, dacă nu le este interzisă asocierea în
partide politice, potrivit art. 40 alin. (3). Alin. (2) al aceluiași text
stabilește condițiile de vârstă minimă pe care candidații la
alegerile prezidențiale, parlamentare sau locale trebuie să le
îndeplinească, până în ziua alegerilor inclusiv. Or, dispozițiile
art. 9 alin. (2) lit. h1) din Legea nr. 393/2004 nu conțin norme
care să împiedice exercitarea dreptului de a fi ales, în condițiile
stabilite de art. 37. Mai mult, nu se poate pretinde încălcarea
acestui drept ori restrângerea exercițiului său, de vreme ce
destinatarii textului de lege criticat, respectiv consilierii locali sau
județeni, au ajuns în această funcție tocmai prin exercitarea
dreptului de a fi ales. Dacă, ulterior acestui moment, consilierii
locali sau județeni se află în situația de a nu putea continua
mandatul obținut în urma alegerilor locale, din diferite motive
prevăzute de lege, printre care și pierderea calității de membru
al partidului politic sau al organizației minorităților naționale pe
a cărei listă a fost ales, aceasta nu echivalează cu îngrădirea
sau restrângerea dreptului de a fi ales. Drepturile electorale
fundamentale sunt garantate de art. 36 și art. 37 din Constituție,
însă condițiile și modalitățile de exercitare sunt reglementate,
potrivit art. 73 alin. (3) lit. a) din Constituție, prin lege organică,
cu respectarea, desigur, a cadrului general stabilit de normele
fundamentale amintite. Astfel, exercitarea mandatului de
consilier local ori județean nu poate avea loc decât în condițiile
legilor care reglementează statutul aleșilor locali — Legea
nr. 393/2004 și administrația publică locală — Legea
nr. 215/2001.
Curtea reține că textul de lege criticat ce face obiectul
excepției de neconstituționalitate nu conține nicio dispoziție

5

referitoare la dreptul de a alege sau la dreptul de a fi ales și nici
la exercitarea acestor drepturi.
Dispozițiile art. 37 din Constituție trebuie coroborate cu cele
ale art. 121 din Constituție, care prevăd că autoritățile
administrației publice, prin care se realizează autonomia locală,
sunt consiliile locale și primarii care sunt aleși în condițiile legii.
Or, prin dispozițiile criticate este reglementat un anume aspect,
situația acelui ales local a cărui calitate a încetat de drept,
înainte de expirarea duratei normale a mandatului, ca urmare a
pierderii calității de membru al partidului politic pe a cărui listă a
fost ales.
În sfârșit, Curtea constată că, în condițiile actualului sistem
electoral, reglementat de Legea nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor
locali, regimul alegerilor pentru autoritățile administrației publice
locale, și anume a consiliului local și a consiliului județean, este
diferit de cel al alegerilor parlamentare, în sensul că numai
acesta din urmă se caracterizează prin scrutin uninominal, în
timp ce consiliile locale și consiliile județene se aleg pe baza
scrutinului de listă.
În conformitate cu legislația în vigoare, și anume Legea
nr. 67/2004 pentru alegerea autorităților administrației publice
locale, republicată, cu modificările și completările ulterioare,
partidelor politice le revine sarcina selectării, pregătirii și
propulsării candidaților în vederea alegerilor, alcătuind liste de
candidați, în considerarea unor calități ale acestora, și
sprijinindu-i pe tot parcursul campaniei electorale, precum și
ulterior, pe întreaga durată a exercitării mandatului dobândit.
Propunerile de candidați se fac în scris de către partidele
politice, iar listele de candidați trebuie să fie însoțite de
declarațiile de acceptare a candidaturii, semnate și datate
de candidați. Cetățenii, prin votul lor, exprimă opțiuni între
diversele programe politice ale partidelor care participă la
scrutinul electoral și mai puțin cu privire la candidați, în
considerarea calităților și a meritelor acestora, sau a unor
promisiuni pentru care nu au rezerve să le facă în perioada
campaniilor electorale. Așadar, votul alegătorului exprimă
opțiunea pentru programul unui partid și nu pentru un
anumit candidat. Este moral ca interesele unei persoane care
a candidat și a fost aleasă pe listele unui partid să se identifice
cu cele ale partidului pe a cărui listă a candidat, în caz contrar
având posibilitatea de a candida ca independent, în condițiile
legii. Candidatul reprezintă exponentul partidului politic pe a
cărui listă a fost ales și, implicit, a programului său electoral. În
considerarea acestei idei, art. 8 alin. (2) din Legea partidelor
politice nr. 14/2003 prevede că ăînscrierea unei persoane într-un
alt partid politic constituie de drept demisie din partidul al cărui
membru a fost anterior”. Totodată, a accepta ca un consilier
local, care în timpul exercitării mandatului părăsește
partidul pe a cărui listă a candidat și a fost ales, să-și
păstreze pe mai departe statutul de ales local înseamnă a
schimba, a modifica configurația politică a consiliului local,
configurație stabilită tocmai ca urmare a votului exprimat
de cetățeni.
Așa fiind, susținerile autorului excepției ce constituie obiectul
Dosarului nr. 2.802D/2008, potrivit cărora ăpersoanele sunt cele
pe care electoratul le alege, și nu partidul în sine”, datorită
ăîncrederii pe care acestea o inspiră cetățenilor”, nu pot fi

6

MONITORUL OFICIAL AL ROMÂNIEI, PARTEA I, Nr. 243/13.IV.2009

primite, acestea fiind valabile doar pentru candidații
independenți la funcția de consilier local sau de consilier
județean.
II. Dispozițiile art. 9 alin. (4) din Legea nr. 393/2004 privind
Statutul aleșilor locali, ce constituie, de asemenea, obiectul
criticii de neconstituționalitate formulate în Dosarul
nr. 2.802D/2008, contravin, în opinia autorului excepției,
prevederilor art. 129 din Constituție referitoare la folosirea căilor
de atac, deoarece hotărârea primei instanțe, prin care este
soluționată acțiunea în contencios administrativ formulată de
consilier împotriva hotărârilor pronunțate de consiliu în cazurile
de încetare de drept a mandatului, înainte de expirarea duratei
normale a acestuia, prevăzute la art. 9 alin. (2) lit. c)—e) si h1),
este definitivă și irevocabilă, nefiind permis dreptul de a supune
respectiva hotărâre controlului unei instanțe superioare.
Curtea constată că dreptul reglementat de art. 129 din
Constituție se exercită, potrivit aceleiași norme fundamentale
invocate, în condițiile legii. Totodată, competența instanțelor
judecătorești și procedura de judecată sunt prevăzute numai
prin lege, astfel cum stabilește art. 126 alin. (2) din Legea
fundamentală. Curtea Constituțională a statuat cu titlu de
principiu, în Decizia Plenului nr. 1/1994, publicată în Monitorul
Oficial al României, Partea I, nr. 69 din 16 martie 1994, că
legiuitorul poate adopta reguli de procedură diferite, în
considerarea unor situații deosebite, având în vedere și faptul că
accesul liber la justiție, garantat de art. 21 din Constituție, nu
înseamnă accesul, în toate cazurile, la toate structurile
judecătorești și la toate căile de atac. Așa fiind, Curtea constată
că reglementarea unor reguli speciale de procedură în materie
electorală este justificată pentru a asigura stabilitatea în
funcționarea autorităților administrației publice locale și
desfășurarea activității lor specifice într-un cadru de normalitate.
Acestea sunt și rațiunile pentru care, de pildă, dispozițiile art. 9
alin. (4) din Legea nr. 393/2004 instituie o excepție de la regula
parcurgerii procedurii prealabile, specifică contenciosului
administrativ. Prin urmare, caracterul definitiv și irevocabil al
hotărârii pronunțate, în primă instanță, de instanța de contencios
administrativ, prin care este soluționată acțiunea formulată de
consilier împotriva hotărârilor consiliului privind cazurile de
încetare de drept a mandatului, înainte de expirarea duratei

normale a acestuia, prevăzute la art. 9 alin. (2) lit. c)—e) și h1),
nu este de natură să contravină normelor art. 129 din
Constituție. De altfel, obligativitatea asigurării unui dublu grad
de jurisdicție, astfel încât hotărârea primei instanțe să fie
examinată de către o jurisdicție superioară, subzistă doar în
materie penală, potrivit art. 2 din Protocolul nr. 7 la Convenția
pentru apărarea drepturilor omului și a libertăților fundamentale,
iar dreptul la un recurs efectiv, exercitat în fața unei instanțe
naționale, garantat de art. 13 din Convenție oricărei persoane,
este asigurat, de vreme ce art. 9 alin. (4) din Legea nr. 393/2004
reglementează accesul consilierului la instanța de contencios
administrativ pentru soluționarea acțiunii îndreptate împotriva
unui act al unei autorități administrative prin care pretinde
încălcarea unui drept sau interes legitim al său.
III. În final, Curtea constată că în cauză nu se pune problema
neconstituționalității dispozițiilor legale criticate de către autorii
excepției, ci este vorba mai degrabă de o problemă strict de
interpretare și aplicare a acestora, în raport cu situația de fapt ce
urmează a fi reținută de către instanța de judecată, situație în
care data pierderii calității de membru al partidului pe a cărui
listă a fost ales are un rol esențial, indiferent dacă aceasta s-a
produs prin demisie sau prin excludere. În raport cu cele
menționate, interpretarea va fi făcută cu luarea în considerare,
desigur, a Deciziei Curții Constituționale nr. 61 din 18 ianuarie
2007, publicată în Monitorul Oficial al României, Partea I, nr. 116
din 15 februarie 2007, prin care au fost declarate ca
neconstituționale dispozițiile art. II alin. (1) și (3) din Legea
nr. 249/2006 pentru modificarea și completarea Legii
nr. 393/2004 privind Statutul aleșilor locali. În decizia
menționată, Curtea a constatat că, ăîn lipsa oricărei mențiuni cu
privire la momentul în care alesul local și-a pierdut calitatea de
membru al partidului politic sau al organizației minorităților
naționale pe a cărei listă a fost ales, legea este susceptibilă a fi
aplicată retroactiv, respectiv asupra celor care, anterior intrării în
vigoare a Legii nr. 249/2006, și-au pierdut această calitate. ( )
Așadar, este neconstituțional, în sensul încălcării art. 15 alin. (2)
din Legea fundamentală, ca printr-o normă legală să fie
sancționat un comportament manifestat anterior intrării în
vigoare a acelei norme”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 alin. (2) lit. h1) și alin. (4) din Legea nr. 393/2004 privind
Statutul aleșilor locali, excepție ridicată de Constantin Daniel Cadariu în Dosarul nr. 4.582/86/2007 al Tribunalului Suceava —
Secția comercială, contencios administrativ și fiscal și de Viorel Stanciu, Dumitru Zlate, Gheorghița Macavei, Costin Ceaușu,
Dumitru Crăciun și Andrei Cornel în Dosarul nr. 2.124/122/2008 al Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 24 februarie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

7

MONITORUL OFICIAL AL ROMÂNIEI, PARTEA I, Nr. 243/13.IV.2009

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia a unui imobil
aflat în administrarea Penitenciarului Mărgineni
În temeiul art. 108 din Constituția României, republicată, al art. 10 alin. ﴾2) și al art. 20 din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, precum și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor corporale care
alcătuiesc domeniul public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al
statului în domeniul privat al acestuia a unui imobil aflat în
administrarea Penitenciarului Mărgineni, situat în localitatea Ion
Luca Caragiale, str. Moreni nr. 6, județul Dâmbovița, având
datele de identificare prevăzute în anexa care face parte
integrantă din prezenta hotărâre.
(2) Trecerea în domeniul privat al statului a imobilului
prevăzut la alin. (1) se face în vederea scoaterii din funcțiune și
demolării acestuia.

(3) După scoaterea din funcțiune și demolarea imobilului
prevăzut la alin. (1), Penitenciarul Mărgineni își va actualiza în
mod corespunzător datele din evidența cantitativ-valorică.
Art. 2. — Anexa nr. 11 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se
modifică corespunzător.

PRIM-MINISTRU

EMIL BOC
Contrasemnează:
P. Ministrul justiției și libertăților cetățenești,
Alina Mihaela Bica,
secretar de stat
Ministrul dezvoltării regionale și locuinței,
Vasile Blaga
Ministrul finanțelor publice,
Gheorghe Pogea
București, 1 aprilie 2009.
Nr. 395.

ANEXĂ

D AT E L E D E I D E N T I F I C A R E

a imobilului aflat în administrarea Penitenciarului Mărgineni care trece din domeniul public al statului
în domeniul privat al acestuia, în vederea demolării

Adresa imobilului

Județul Dâmbovița,
localitatea Ion Luca Caragiale,
str. Moreni nr. 6

Persoana juridică
care administrează
imobilul

Penitenciarul Mărgineni

Caracteristicile bunurilor
care trec
în domeniul privat al statului

Bloc locuințe 1, nr. M.F. – 60426,
Suprafața construită = 370,00 m2,
Valoarea contabilă = 196.121 lei

8

MONITORUL OFICIAL AL ROMÂNIEI, PARTEA I, Nr. 243/13.IV.2009
GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
al Institutului de Drept Public și Științe Administrative
al României, a structurii organizatorice și a numărului maxim
de posturi din aparatul de lucru al acestuia
În temeiul art. 108 din Constituția României, republicată, al art. 13 alin. (7) și
al art. 15 alin. (3) din Legea nr. 246/2007 privind înființarea, organizarea și
funcționarea Institutului de Drept Public și Științe Administrative al României,
Guvernul României adoptă prezenta hotărâre.
Art. 1. — Se aprobă Regulamentul de organizare și funcționare al Institutului
de Drept Public și Științe Administrative al României, prevăzut în anexa nr. 1.
Art. 2. — Se aprobă structura organizatorică și numărul maxim de posturi
din aparatul de lucru al Institutului de Drept Public și Științe Administrative al
României, prevăzute în anexa nr. 2.
Art. 3. — Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Viceprim-ministru,
ministrul administrației și internelor,
Dan Nica
Ministrul educației, cercetării și inovării,
Ecaterina Andronescu
Ministrul finanțelor publice,
Gheorghe Pogea
București, 8 aprilie 2009.
Nr. 433.

ANEXA Nr. 1

REGULAMENT
de organizare și funcționare al Institutului de Drept Public și Științe Administrative al României
CAPITOLUL I
Dispoziții generale

CAPITOLUL II
Organizarea și funcționarea Institutului

Art. 1. — (1) Institutul de Drept Public și Științe Administrative
al României, denumit în continuare Institutul, este instituție
publică, cu personalitate juridică, sub control parlamentar.
(2) Institutul își desfășoară activitatea în conformitate cu
dispozițiile Legii nr. 246/2007 privind înființarea, organizarea și
funcționarea Institutului de Drept Public și Științe Administrative
al României și ale prezentului regulament de organizare și
funcționare, denumit în continuare Regulamentul.
Art. 2. — (1) Cheltuielile curente și de capital ale Institutului
se finanțează din venituri proprii și subvenții acordate de la
bugetul de stat.
(2) Veniturile proprii ale Institutului provin din chirii, publicații,
prestații editoriale, studii, proiecte, valorificări ale lucrărilor
rezultate din activitățile proprii, taxe de participare la cursuri,
fonduri externe nerambursabile, sponsorizări, donații și alte
venituri încasate în condițiile legii.
(3) Cuantumul taxelor de participare la cursurile organizate
de Institut se stabilește de către consiliul științific al acestuia.

Art. 3. — (1) Membrii Institutului sunt membri activi și membri
de onoare, aceștia putând fi cetățeni români și/sau cetățeni
străini.
(2) Poate deveni membru activ orice persoană fizică ce
îndeplinește cel puțin una dintre cerințele prevăzute la art. 1
alin. (3) din Legea nr. 246/2007 .
(3) Poate deveni membru de onoare orice persoană fizică
ce s-a remarcat prin realizări în domeniul științelor juridice,
administrative și/sau economice ori prin contribuții aduse la
dezvoltarea științelor din domeniile de activitate ale Institutului și
la afirmarea prestigiului acestuia.
Art. 4. — (1) Calitatea de membru al Institutului se
dobândește și încetează prin decizie a consiliului științific.
(2) În vederea dobândirii calității de membru activ al
Institutului, persoanele prevăzute la art. 1 alin. (3) din Legea
nr. 246/2007 formulează o cerere care se adresează consiliului
științific.

MONITORUL OFICIAL AL ROMÂNIEI, PARTEA I, Nr. 243/13.IV.2009
(3) Cererea de dobândire a calității de membru activ este
însoțită de următoarele documente:
a) actul de identitate, în copie;
b) curriculum vitae;
c) lista lucrărilor științifice publicate și/sau comunicate;
d) recomandarea din partea a cel puțin 3 membri ai
Institutului;
e) alte documente, după caz, din care să rezulte respectarea
dispozițiilor prevăzute la art. 1 alin. (3) din Legea nr. 246/2007.
(4) Dosarele candidaților se analizează, în ședință, de
consiliul științific, care poate decide acordarea sau neacordarea
calității de membru activ al Institutului. În cazul admiterii cererii,
calitatea de membru activ al Institutului se dobândește la data
adoptării deciziei de către consiliul științific.
(5) Decizia privind acordarea sau neacordarea calității de
membru activ al Institutului se comunică celui în cauză, în scris,
în termen de 30 de zile de la data adoptării. Decizia privind
neacordarea calității de membru activ al Institutului trebuie să
fie motivată.
Art. 5. — (1) Calitatea de membru de onoare al Institutului
se dobândește la propunerea a cel puțin 3 membri ai consiliului
științific ori la propunerea unor instituții de cercetare sau de
învățământ superior acreditate, din țară ori din străinătate.
(2) Dosarele candidaților cuprind documentele prevăzute la
art. 4 alin. (3) lit. a)—c) și propunerea de acordare a calității de
membru de onoare și se analizează, în ședință, de consiliul
științific care decide acordarea sau neacordarea acestei calități.
(3) Dispozițiile prevăzute la art. 4 alin. (5) se aplică în mod
corespunzător.
Art. 6. — (1) Calitatea de membru al Institutului încetează
prin:
a) retragere;
b) excludere.
(2) Cererea de retragere a calității de membru al Institutului
se adresează consiliului științific, este personală și nu trebuie
motivată. În acest caz, calitatea de membru al Institutului
încetează la data înregistrării cererii.
(3) Excluderea se poate decide de consiliul științific în
următoarele situații:
a) neparticiparea la două ședințe consecutive ale adunării
generale;
b) neîndeplinirea sau îndeplinirea defectuoasă a îndatoririlor
prevăzute în prezentul regulament;
c) desfășurarea de activități sau participarea la acțiuni care
compromit sau aduc prejudicii Institutului.
(4) Decizia de excludere trebuie să fie motivată și se
comunică, în scris, celui exclus, în termen de 30 de zile de la
data adoptării.
(5) Împotriva deciziei de excludere, persoana exclusă poate
face contestație, în termen de 10 zile de la comunicarea
acesteia. Contestația suspendă de drept decizia atacată și se
soluționează de către adunarea generală a Institutului, în prima
ședință a acesteia. Adunarea generală admite sau respinge
contestația, prin hotărâre definitivă.
(6) În cazul respingerii contestației, calitatea de membru al
Institutului încetează la data adoptării hotărârii de către
adunarea generală.
Art. 7. — Membrii Institutului au următoarele drepturi:
a) să participe la lucrările adunării generale a Institutului;
b) să participe la activitățile Institutului;
c) să participe la luarea hotărârilor sau a deciziilor, după caz,
în condițiile prezentului regulament;
d) să interpeleze conducerea Institutului asupra unor
probleme de interes pentru acesta.
Art. 8. — Membrii Institutului au următoarele îndatoriri:
a) să acționeze în interesul Institutului, apărând și
promovând scopul, obiectivele și identitatea acestuia;
b) să contribuie prin activitatea lor la progresul științelor
juridice, administrative și/sau economice și să se implice în
activitățile Institutului;

9

c) să participe la activitățile structurilor din care fac parte și
ale adunării generale a Institutului;
d) să nu desfășoare activități și să nu participe la acțiuni care
compromit sau aduc prejudicii Institutului;
e) alte îndatoriri stabilite de adunarea generală.
Art. 9. — (1) Activitățile de cercetare științifică se realizează
prin intermediul următoarelor departamente:
a) Departamentul de armonizare a dreptului intern cu dreptul
comunitar;
b) Departamentul administrației publice centrale;
c) Departamentul de administrație publică locală și organizarea
administrativă a teritoriului;
d) Departamentul pentru studierea organizării și funcționării
sistemului judiciar.
(2) Atribuțiile Institutului în materia specializării și
perfecționării profesionale, a relațiilor de colaborare, precum și
a organizării și desfășurării programelor se realizează prin
intermediul următoarelor departamente:
a) Departamentul pentru formare și perfecționare continuă;
b) Departamentul strategii și programe.
Art. 10. — (1) Activitatea Institutului este asigurată prin
aparatul propriu de lucru, organizat în departamente, servicii,
birouri, compartimente și alte structuri.
(2) Are calitatea de funcționar public, potrivit Legii nr. 188/1999
privind Statutul funcționarilor publici, republicată, cu modificările
și completările ulterioare, numai personalul care desfășoară
activități ce implică exercitarea prerogativelor de putere publică
de către Institut, stabilite în temeiul legii.
(3) În cadrul departamentelor prevăzute la art. 9 alin. (1) se
încadrează personalul de cercetare, cu statut de personal
contractual, potrivit dispozițiilor legale în materie, care își
desfășoară activitatea sub autoritatea directorului de
departament.
(4) În cadrul structurilor prevăzute la alin. (1) și în cadrul
departamentelor prevăzute la art. 9 alin. (2) se încadrează
funcționari publici, în condițiile Legii nr. 188/1999, republicată,
cu modificările și completările ulterioare, precum și personal
contractual, potrivit dispozițiilor legale în materie.
(5) Salarizarea personalului aparatului propriu de lucru al
Institutului care are calitatea de funcționar public se face potrivit
dispozițiilor privind salarizarea funcționarului public parlamentar.
(6) Personalul contractual din cadrul Institutului este salarizat
în conformitate cu prevederile din domeniul salarizării
personalului contractual din sectorul bugetar.
(7) Vicepreședintele Institutului este indemnizat potrivit
dispozițiilor privind indemnizațiile pentru personalul din instituții
publice din subordinea Guvernului, fiind asimilat cu adjunctul
conducătorului instituției.
Art. 11. — (1) Adunarea generală se întrunește, la
convocarea președintelui Institutului, în ședință ordinară, anual,
și în ședință extraordinară, ori de câte ori este necesar.
Adunarea generală se convoacă în ședință extraordinară și la
solicitarea a cel puțin 1/3 din numărul membrilor săi sau a
consiliului științific.
(2) Adunarea generală este legal constituită în prezența a cel
puțin 2/3 din numărul membrilor săi.
(3) În cazul în care cvorumul membrilor nu este întrunit,
ședința se suspendă, adunarea generală urmând a fi
reconvocată. La a doua convocare, adunarea generală este
legal constituită în prezența a cel puțin jumătate plus unu din
numărul membrilor săi.
(4) În situația în care, la a doua convocare, adunarea
generală nu este legal constituită, ședința se suspendă,
adunarea generală urmând a fi reconvocată. La a treia
convocare, adunarea generală este legal constituită indiferent
de numărul membrilor prezenți.
Art. 12. — Adunarea generală a Institutului are următoarele
atribuții principale:
a) alege președintele, prin vot secret, dintre membrii
Institutului;

10

MONITORUL OFICIAL AL ROMÂNIEI, PARTEA I, Nr. 243/13.IV.2009

b) alege vicepreședintele și directorii departamentelor
prevăzute la art. 9, prin vot secret, dintre membrii Institutului;
c) solicită Senatului validarea alegerii consiliului științific, a
președintelui și a vicepreședintelui Institutului;
d) determină prioritățile de cercetare științifică din domeniile
de activitate ale Institutului;
e) avizează proiectul bugetului de venituri și cheltuieli al
Institutului;
f) stabilește măsuri de îmbunătățire și dezvoltare a activității
Institutului;
g) aprobă rapoartele științifice anuale, întocmite de consiliul
științific, pe care Institutul le prezintă Parlamentului și, după caz,
Guvernului sau Consiliului Superior al Magistraturii;
h) aprobă rapoartele anuale de activitate a Institutului, pe
care le trimite spre analiză comisiilor parlamentare de
specialitate;
i) alte atribuții prevăzute în prezentul regulament.
Art. 13. — (1) În exercitarea atribuțiilor sale, adunarea
generală adoptă hotărâri, în cadrul ședințelor ordinare sau
extraordinare, care se semnează de către președinte.
(2) Hotărârile adunării generale se adoptă cu votul a cel puțin
jumătate plus unu din numărul membrilor prezenți, cu excepția
acelor hotărâri pentru adoptarea cărora este prevăzută o altă
majoritate.
(3) Votul membrilor Institutului este personal și poate fi
deschis sau secret. Adunarea generală stabilește regulile de
funcționare și modalitatea de vot, în afara cazului în care prin
prezentul regulament se stabilește o anumită procedură de vot.
Art. 14. — (1) Consiliul științific se compune din 9 membri,
care au calitatea de membru de onoare sau membru activ al
Institutului, persoane fizice române și/sau străine, după cum
urmează:
a) președinte;
b) vicepreședinte;
c) directorii departamentelor prevăzute la art. 9;
d) un membru activ al Institutului.
(2) Membrii consiliului științific sunt aleși de adunarea
generală cu votul a cel puțin jumătate plus unu din numărul
membrilor Institutului, pentru un mandat de 3 ani, și pot fi realeși.
Art. 15. — (1) Consiliul științific se întrunește, la convocarea
președintelui Institutului, în ședință ordinară, trimestrial, și în
ședință extraordinară, ori de câte ori este necesar. Consiliul
științific se convoacă în ședință extraordinară și la solicitarea a
cel puțin 1/3 din numărul membrilor săi.
(2) Consiliul științific este legal întrunit dacă sunt prezente
cel puțin 2/3 din numărul membrilor săi.
(3) În cazul în care cvorumul membrilor nu este întrunit,
ședința se suspendă, consiliul științific urmând a fi reconvocat.
La a doua convocare, consiliul științific este legal constituit dacă
sunt prezenți cel puțin 5 dintre membrii săi.
Art. 16. — (1) Consiliul științific are următoarele atribuții
principale:
a) asigură punerea în executare a hotărârilor adunării
generale;
b) aprobă statul de personal, structura posturilor din aparatul
propriu de lucru al Institutului și fișa postului, având în vedere și
dispozițiile art. III din Ordonanța de urgență a Guvernului
nr. 229/2008 privind măsuri pentru reducerea unor cheltuieli la
nivelul administrației publice;
c) decide cu privire la orientarea, realizarea și coordonarea
activității desfășurate în cadrul departamentelor prevăzute la
art. 9;
d) asigură editarea ăRevistei de Drept public”, continuatoare
a ăRevistei de Drept public”, care a apărut în perioada 1926—
1943, editată de Institutul de Științe Administrative, fondat în
1925, și numește membrii colegiului de redacție;
e) organizează reuniunile științifice anuale ale membrilor
Institutului și asigură editarea lucrărilor acestora;
f) pentru organizarea și desfășurarea de cursuri
postuniversitare, decide asocierea cu instituții de învățământ

superior sau cu instituții de profil din țară, acreditate în acest
scop, precum și cu instituții similare din străinătate, în condițiile
legii;
g) decide cu privire la organizarea și desfășurarea de cursuri
de specializare și de perfecționare, altele decât cele prevăzute
la lit. f);
h) decide cu privire la afilierea Institutului la organisme
științifice internaționale;
i) avizează raportul anual de activitate, întocmit de către
președinte, și îl prezintă adunării generale a Institutului. Acest
raport prezintă activitățile realizate de Institut în anul precedent
și evaluează rezultatele în raport cu obiectivele desemnate și
cu calendarul fixat, utilizarea resurselor și funcționarea generală
a Institutului;
j) întocmește și supune spre avizare adunării generale
proiectul bugetului de venituri și cheltuieli al Institutului;
k) stabilește criteriile de evaluare a dosarelor candidaților, de
care se ține seama la adoptarea deciziei privind acordarea sau
neacordarea calității de membru al Institutului;
l) aprobă încheierea de contracte cu persoane fizice sau
juridice, în vederea obținerii de venituri proprii, care se folosesc
pentru realizarea scopului Institutului;
m) încheie acte juridice, în numele și pe seama Institutului;
n) aprobă regulamentul de ordine interioară al Institutului;
o) alte atribuții stabilite de adunarea generală sau prevăzute
în prezentul regulament.
(2) Consiliul științific răspunde în fața adunării generale a
Institutului pentru întreaga activitate.
(3) Consiliul științific poate delega oricăruia dintre membrii
săi exercitarea atribuțiilor prevăzute la alin. (1) lit. e)—g) și l)
și m).
Art. 17. — (1) În exercitarea atribuțiilor sale, consiliul științific
adoptă decizii, în cadrul ședințelor ordinare sau extraordinare,
cu votul a cel puțin jumătate plus unu din numărul membrilor
prezenți.
(2) Votul este personal și, de regulă, deschis. Membrii
consiliului științific pot decide ca votul să fie secret.
(3) Deciziile consiliului științific se semnează de către
președinte.
Art. 18. — (1) Președintele Institutului este specialist de
înaltă competență și reputație în domeniile de activitate ale
Institutului, cu titlul științific de doctor, și are rang de subsecretar
de stat.
(2) Mandatul președintelui încetează la expirarea duratei
pentru care a fost ales sau dacă este în imposibilitatea de a-și
îndeplini atribuțiile mai mult de 90 de zile, constatată prin decizie
a consiliului științific, ori la depunerea demisiei.
Art. 19. — (1) Președintele Institutului îndeplinește
următoarele atribuții principale:
a) conduce lucrările adunării generale și ședințele consiliului
științific la care participă;
b) aprobă numirea, modificarea, suspendarea și/sau
încetarea raporturilor de serviciu ori, după caz, a raporturilor de
muncă ale personalului Institutului, în condițiile legii;
c) alte atribuții încredințate de adunarea generală sau de
consiliul științific ori prevăzute în prezentul regulament.
(2) Președintele își poate delega unele atribuții
vicepreședintelui sau, după caz, secretarului general al
Institutului.
Art. 20. — (1) Vicepreședintele Institutului este specialist de
înaltă competență și reputație în domeniile de activitate ale
Institutului, cu titlul științific de doctor.
(2) Vicepreședintele Institutului este vicepreședintele
consiliului științific.
(3) Vicepreședintele îndeplinește atribuțiile specifice
coordonării departamentelor prevăzute la art. 9, precum și
atribuțiile stabilite de către consiliul științific sau de către
președinte.
(4) Vicepreședintele înlocuiește președintele Institutului în
cazul prevăzut la art. 9 alin. (5) din Legea nr. 246/2007, precum

MONITORUL OFICIAL AL ROMÂNIEI, PARTEA I, Nr. 243/13.IV.2009
și în orice altă situație, în baza delegării acordate de către
președinte.
(5) Dispozițiile prevăzute la art. 18 alin. (2) se aplică în mod
corespunzător și vicepreședintelui.
(6) Vicepreședintele Institutului răspunde pentru întreaga sa
activitate în fața președintelui, a consiliului științific și a adunării
generale.
Art. 21. — (1) Secretarul general este membru al Institutului
și îndeplinește următoarele atribuții principale:
a) asigură colaborarea cu alte instituții și autorități, în
condițiile legii;
b) coordonează și asigură buna funcționare a unor structuri
din cadrul aparatului propriu de lucru al Institutului, potrivit
organigramei;
c) asigură comunicarea hotărârilor adoptate de adunarea
generală, a deciziilor adoptate de consiliul științific și a ordinelor
emise de președinte, după caz;
d) asigură redactarea și comunicarea ordinii de zi a
ședințelor consiliului științific și ale adunării generale și
redactarea proceselor-verbale de ședință;
e) asigură ținerea evidenței lucrărilor și arhivarea
documentelor;
f) coordonează elaborarea rapoartelor și sintezelor privind
activitatea Institutului sau a structurilor acestuia;
g) asigură pregătirea lucrărilor pentru ședințele adunării
generale și ale consiliului științific și verifică realizarea măsurilor
stabilite;
h) aplică sancțiunile disciplinare personalului din aparatul
propriu de lucru aflat sub conducerea sa, în condițiile legii și ale
prezentului regulament;
i) face propuneri președintelui de numire, modificare,
suspendare și/sau încetare a raporturilor de serviciu ori, după
caz, a raporturilor de muncă ale personalului Institutului;
j) coordonează activitatea de editare a studiilor, proiectelor și
publicațiilor, realizate de Institut potrivit art. 3 alin. (2) din Legea
nr. 246/2007;
k) controlează activitatea structurilor din cadrul aparatului
propriu de lucru al Institutului, aflate în coordonarea sa, și ia
măsurile necesare desfășurării corespunzătoare a acesteia.
(2) Secretarul general îndeplinește orice alte atribuții
încredințate de președinte, consiliul științific sau adunarea
generală ori prevăzute în prezentul regulament.
(3) În realizarea atribuțiilor sale, secretarul general emite
dispoziții.
(4) Pentru întreaga sa activitate, secretarul general răspunde
în fața președintelui și a consiliului științific.
Art. 22. — (1) Departamentele Institutului prevăzute la art. 9
sunt conduse de către directori de departament.
(2) Dispozițiile art. 20 alin. (1) se aplică în mod corespunzător
și directorilor departamentelor prevăzute la art. 9.
(3) În domeniul lor de activitate, departamentele Institutului
au următoarele atribuții principale:
a) realizează cercetări fundamentale și sectoriale în
domeniul lor de activitate, sens în care efectuează și sondaje
de opinie, anchete administrative etc.;
b) fac propuneri pentru direcțiile prioritare de cercetare și
pentru comenzi de cercetare;
c) avizează ofertele de cercetare științifică primite din partea
autorităților publice și fac propuneri consiliului științific pentru
finanțarea acestora;
d) evaluează rezultatul activităților științifice, precum și
contribuțiile cercetărilor la perfecționarea legislației și
armonizarea dreptului intern cu dreptul comunitar;
e) întocmesc și prezintă consiliului științific un raport anual
de activitate;
f) întocmesc programele de activitate și le prezintă spre
aprobare consiliului științific;
g) alte atribuții stabilite de consiliul științific sau adunarea
generală.

11

Art. 23. — (1) Conducerea structurilor din cadrul aparatului
propriu de lucru al Institutului se asigură de directori, șefi de
servicii, șefi de birouri sau, după caz, șefi de compartimente,
care organizează, coordonează și răspund de activitatea
structurii pe care o conduc și asigură buna colaborare cu alte
structuri.
(2) Conducătorii structurilor din cadrul aparatului propriu de
lucru al Institutului au următoarele atribuții comune:
a) verifică și răspund de lucrările efectuate în cadrul
structurilor pe care le conduc;
b) verifică modul în care personalul din subordine își
îndeplinește îndatoririle profesionale și de serviciu și propun
secretarului general, în condițiile legii, stimularea persoanelor
cu activitate meritorie, măsurile corespunzătoare pentru
prevenirea săvârșirii de abateri disciplinare și inițierea procedurii
de aplicare a sancțiunilor disciplinare persoanelor care comit
astfel de abateri;
c) răspund de repartizarea echilibrată a sarcinilor
personalului din subordine;
d) întocmesc programele de activitate ale structurilor și le
prezintă spre aprobare vicepreședintelui sau secretarului
general, după caz;
e) stabilesc măsurile necesare și urmăresc îndeplinirea în
mod corespunzător a obiectivelor din programele de activitate;
f) urmăresc și răspund de elaborarea corespunzătoare și la
termenele stabilite a lucrărilor repartizate;
g) repartizează personalului din subordine lucrările primite
de la președinte, vicepreședinte sau secretarul general;
h) evaluează activitatea profesională a personalului din
subordine;
i) urmăresc păstrarea confidențialității de către personalul din
subordine cu privire la lucrările efectuate și răspund de
păstrarea integrității fizice a lucrărilor din cadrul structurii pe care
o conduc.
(3) Conducătorii structurilor din cadrul aparatului propriu de
lucru al Institutului îndeplinesc orice alte atribuții încredințate de
președinte, vicepreședinte sau secretarul general, după caz, ori
stabilite prin fișa postului.
(4) Atribuțiile personalului Institutului sunt prevăzute în fișa
postului.
CAPITOLUL III
Dispoziții tranzitorii și finale
Art. 24. — (1) Institutul dispune de o dotare cu mijloace
tehnice și materiale necesare desfășurării activității în condiții
corespunzătoare.
(2) Numărul de autoturisme și consumul maxim de carburanți
ale Institutului se stabilesc potrivit legii.
Art. 25. — (1) La adunarea generală de constituire a
Institutului se convoacă membrii adunării generale a Asociației
Institutul de Științe Administrative ăPaul Negulescu” care și-au
manifestat în scris voința de a deveni membrii ai Institutului și
îndeplinesc condițiile prevăzute la art. 1 alin. (3) din Legea
nr. 246/2007.
(2) Convocarea membrilor prevăzuți la alin. (1) se face de
către președintele Asociației Institutul de Științe Administrative
ăPaul Negulescu”.
(3) Lucrările adunării generale a Institutului vor fi conduse,
până la alegerea organelor de conducere ale Institutului, de un
prezidiu format din membri ai consiliului științific al Asociației
Institutul de Științe Administrative ăPaul Negulescu”.
Art. 26. — Sintagma ăInstitutul de Drept Public și Științe
Administrative al României” nu poate fi folosită de nicio altă
instituție publică sau privată în cuprinsul denumirii acesteia.
Art. 27. — Sigla Institutului se aprobă de către consiliul
științific.
Art. 28. — Prezentul regulament poate fi modificat prin
hotărâre a Guvernului, la propunerea adunării generale a
Institutului.

*) Anexa nr. 2 este reprodusă în facsimil.

a Institutului de Drept Public și Științe Administrative al României

S T R U C T U R A O R G A N I Z AT O R I C Ă

ANEXA Nr. 2*)

12
MONITORUL OFICIAL AL ROMÂNIEI, PARTEA I, Nr. 243/13.IV.2009

MONITORUL OFICIAL AL ROMÂNIEI, PARTEA I, Nr. 243/13.IV.2009

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind aprobarea comisiei de concurs și a comisiei de soluționare a contestațiilor,
a componenței nominale a acestora, a tematicii pentru concurs, a cuantumului taxei de participare
la program, a modalității privind plata acesteia și a calendarului de desfășurare a concursului
național de admitere la Programul de formare specializată pentru ocuparea unei funcții publice
corespunzătoare categoriei înalților funcționari publici 2009
Având în vedere prevederile:
— art. 5 și 10 din Ordonanța Guvernului nr. 81/2001 privind înființarea și organizarea Institutului Național de Administrație,
aprobată cu modificări prin Legea nr. 106/2002, cu modificările și completările ulterioare;
— art. 3 din Hotărârea Guvernului nr. 1.083/2004 privind organizarea și funcționarea Institutului Național de Administrație și a
centrelor regionale de formare continuă pentru administrația publică locală;
— art. 2 alin. (1) lit. a) din Regulamentul privind organizarea și desfășurarea programului de formare specializată pentru
ocuparea unei funcții publice corespunzătoare categoriei înalților funcționari publici, aprobat prin Hotărârea Guvernului nr. 832/2007,
cu modificările ulterioare;
— Ordinului ministrului administrației și internelor nr. 730/2009 privind aprobarea cifrei anuale de școlarizare pentru program,
a numărului comisiilor de concurs și al comisiilor de soluționare a contestațiilor, a componenței nominale a acestora, a tematicii
pentru concurs, a cuantumului taxei de participare la program, a modalității privind plata acesteia și a calendarului de desfășurare
a concursului național de admitere la Programul de formare specializată pentru ocuparea unei funcții publice corespunzătoare
categoriei înalților funcționari publici 2009;
— Hotărârii Consiliului Științific al Institutului Național de Administrație nr. 198 din 21 august 2008 privind aprobarea bugetului
programului de formare specializată destinat înalților funcționari publici pentru anul 2009,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările ulterioare,
viceprim-ministrul, ministrul administrației și internelor, emite următorul ordin:
Art. 1. — Se aprobă desfășurarea concursului pentru locurile
rămase neocupate la Programul de formare specializată pentru
ocuparea unei funcții publice corespunzătoare categoriei înalților
funcționari publici 2009, până la completarea cifrei anuale de
școlarizare pentru program prevăzută prin Ordinul ministrului
administrației și internelor nr. 730/2009 privind aprobarea cifrei
anuale de școlarizare pentru program, a numărului comisiilor de
concurs și al comisiilor de soluționare a contestațiilor, a
componenței nominale a acestora, a tematicii pentru concurs, a
cuantumului taxei de participare la program, a modalității privind
plata acesteia și a calendarului de desfășurare a concursului
național de admitere la Programul de formare specializată
pentru ocuparea unei funcții publice corespunzătoare categoriei
înalților funcționari publici 2009.
Art. 2. — Se aprobă constituirea unei comisii de concurs și a
unei comisii de soluționare a contestațiilor. Componența
nominală a celor două comisii se regăsește în anexa nr. 1.
Art. 3. — Se aprobă tematica pentru concursul național de
admitere la Programul de formare specializată pentru ocuparea

unei funcții publice corespunzătoare categoriei înalților
funcționari publici 2009, potrivit anexei nr. 2.
Art. 4. — Se aprobă taxa de participare la Programul de
formare specializată pentru ocuparea unei funcții publice
corespunzătoare categoriei înalților funcționari publici 2009,
compusă din taxa de înscriere la concurs în valoare de 900 lei
și taxa de școlarizare în valoare de 8.600 lei.
Art. 5. — Plata taxei de participare la program se va face la
casieria Institutului Național de Administrație sau prin cont ce va
fi publicat pe pagina de internet a acestei instituții.
Art. 6. — Se aprobă calendarul de desfășurare a concursului
național de admitere la Programul de formare specializată
pentru ocuparea unei funcții publice corespunzătoare categoriei
înalților funcționari publici 2009, potrivit anexei nr. 3.
Art. 7. — Anexele nr. 1—3 fac parte integrantă din prezentul
ordin.
Art. 8. — Prezentul ordin intră în vigoare la data publicării în
Monitorul Oficial al României, Partea I.

p. Viceprim-ministru,
ministrul administrației și internelor,
Cristian Făiniși,
secretar de stat

București, 6 aprilie 2009.
Nr. 41.

14

MONITORUL OFICIAL AL ROMÂNIEI, PARTEA I, Nr. 243/13.IV.2009
ANEXA Nr. 1

COMPONENȚA NOMINALĂ

a comisiei de concurs și a comisiei de soluționare a contestațiilor la concursul național
de admitere la Programul de formare specializată pentru ocuparea unei funcții publice
corespunzătoare categoriei înalților funcționari publici 2009
1. Comisia de concurs constituită din reprezentanți desemnați de:
• Institutul Național de Administrație — I.N.A.
• Agenția Națională a Funcționarilor Publici — A.N.F.P.
• Ministerul Administrației și Internelor — M.A.I.
Membri titulari:
Nr.
crt.

Numele și prenumele

1.

3.

I.N.A.

Membru

M.A.I.

Daniel Iustin Marinescu

Președinte

A.N.F.P.

Marian Niculescu

Calitatea

Membru

Dragoș Dincă

2.

Instituția

Membri supleanți:
Nr.
crt.

Numele și prenumele

1.

3.

I.N.A.

Membru supleant

M.A.I.

Mihai Groșan

Supleant președinte

A.N.F.P.

Dragoș Drăgulănescu

Calitatea

Membru supleant

Cătălin Câmpeanu

2.

Instituția

2. Comisia de soluționare a contestațiilor constituită din reprezentanți desemnați de:
• Institutul Național de Administrație — I.N.A.
• Agenția Națională a Funcționarilor Publici — A.N.F.P.
• Ministerul Administrației și Internelor — M.A.I.
Membri titulari:
Nr.
crt.

Numele și prenumele

Instituția

Calitatea

I.N.A.

Președinte

1.

Iulia Cîrcei

2.

Xenia Teodorescu

A.N.F.P.

Membru

3.

Ruxandra Popovici

M.A.I.

Membru

Membri supleanți:
Nr.
crt.

Numele și prenumele

1.

Dumitru Maxim

2.

Monica Nicolle Dimitriu

3.

Claudia Lung

Instituția

Calitatea

I.N.A.

Supleant președinte

A.N.F.P.

Membru supleant

M.A.I.

Membru supleant

15

MONITORUL OFICIAL AL ROMÂNIEI, PARTEA I, Nr. 243/13.IV.2009

ANEXA Nr. 2

T E M AT I C A

pentru concursul de admitere la Programul de formare specializată pentru ocuparea unei funcții publice
corespunzătoare categoriei înalților funcționari publici 2009
• Constituția României, republicată;
• Legea nr. 188/1999 privind Statutul funcționarilor publici,
republicată, cu modificările și completările ulterioare;
• Legea nr. 7/2004 privind Codul de conduită a funcționarilor
publici, republicată;
• Hotărârea Guvernului nr. 611/2008 pentru aprobarea
normelor privind organizarea și dezvoltarea carierei
funcționarilor publici, cu modificările și completările ulterioare;
• Hotărârea Guvernului nr. 1.344/2007 privind normele de
organizare și funcționare a comisiilor de disciplină, cu
modificările și completările ulterioare;
• Legea administrației publice locale nr. 215/2001,
republicată, cu modificările și completările ulterioare;
• Legea nr. 90/2001 privind organizarea și funcționarea
Guvernului României și a ministerelor, cu modificările și
completările ulterioare;
• Legea nr. 340/2004 privind prefectul și instituția prefectului,
republicată;
• Hotărârea Guvernului nr. 833/2007 privind normele de
organizare și funcționare a comisiilor paritare și încheierea
acordurilor colective;
• Hotărârea Guvernului nr. 832/2007 pentru aprobarea
Regulamentului privind organizarea și desfășurarea programului
de formare specializată pentru ocuparea unei funcții publice
corespunzătoare categoriei înalților funcționari publici, cu
modificările ulterioare;
• Tratatul de instituire a Comunității Economice Europene
(Tratatul de la Roma);
• Tratatul de instituire a Comunității Europene a Energiei
Atomice ( Tratatul Euratom);

• Tratatul de instituire a unui Consiliu unic și a unei Comisii
Europene unice ale Comunităților Europene (Tratatul de
fuziune);
• Tratatul de modificare a anumitor dispoziții bugetare ale
Tratatelor de instituire a Comunităților Europene și a Tratatului
de instituire a unui Consiliu unic și a unei Comisii unice ale
Comunităților Europene;
• Tratatul de modificare a anumitor dispoziții bugetare ale
Tratatelor de instituire a Comunităților Europene și a Tratatului
de instituire a unui Consiliu unic și a unei Comisii unice ale
Comunităților Europene;
• Tratatul de modificare a anumitor dispoziții financiare ale
Tratatelor de instituire a Comunităților Europene și ale Tratatului
de instituire a unui Consiliu unic și a unei Comisii unice ale
Comunităților Europene;
• Actul privind alegerea reprezentanților în adunare prin vot
universal direct;
• Actul Unic European;
• Tratatul privind Uniunea Europeană (Tratatul de la Maastricht);
• Tratatul de la Amsterdam de modificare a Tratatului privind
Uniunea Europeană, a tratatelor de instituire a Comunităților
Europene și a altor acte conexe;
• Tratatul de la Nisa de modificare a Tratatului privind Uniunea
Europeană, a tratatelor de instituire a Comunităților Europene
și a altor acte conexe;
• Tratatul de instituire a unei Constituții pentru Europa;
• Tratatul de aderare a Republicii Bulgaria și a României la
Uniunea Europeană;
• Tratatul de la Lisabona.
ANEXA Nr. 3

CALENDARUL

de desfășurare a concursului național de admitere la Programul de formare specializată
pentru ocuparea unei funcții publice corespunzătoare categoriei înalților funcționari publici 2009
Nr.
crt.

Activitatea planificată

Perioada
de desfășurare

1.

Înscrierea candidaților

11—12 mai 2009

2.

Prima probă a concursului:

3.

Afișarea rezultatelor

15 mai 2009

4.

Contestarea rezultatelor

16 mai 2009

5.

Afișarea:
— rezultatelor contestațiilor
— listelor nominale ale candidaților admiși
— programului desfășurării interviului

17 mai 2009

6.

A doua probă a concursului:

7.

Afișarea rezultatelor

21 mai 2009

8.

Contestarea rezultatelor

22 mai 2009

9.

Afișarea:
— rezultatelor contestațiilor
— rezultatelor finale ale concursului

24 mai 2009

Selectarea dosarelor de concurs

Interviul

10. Candidații declarați admiși își completează dosarul și achită taxa de
școlarizare, sub sancțiunea eliminării din program.

13—14 mai 2009

18—20 mai 2009

3 iunie 2009

16

MONITORUL OFICIAL AL ROMÂNIEI, PARTEA I, Nr. 243/13.IV.2009

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea art. 3 din Ordinul ministrului agriculturii, pădurilor și dezvoltării rurale
nr. 102/2009 pentru aprobarea tipurilor de investiții și a plafoanelor maxime ale creditelor
ce se acordă în anul 2009, în condițiile Legii nr. 231/2005 privind stimularea investițiilor
în agricultură, industrie alimentară, silvicultură, piscicultură, precum și în activități nonagricole
Având în vedere Referatul nr. 92.028 din 31 martie 2009 al Direcției generale dezvoltare rurală — Autoritate de
management pentru PNDR,
în baza prevederilor art. 7 din Legea nr. 231/2005 privind stimularea investițiilor în agricultură, industrie alimentară,
silvicultură, piscicultură, precum și în activități nonagricole, cu modificările și completările ulterioare, și ale art. 13 și 14 din Normele
metodologice pentru aplicarea prevederilor Legii nr. 231/2005 privind stimularea investițiilor în agricultură, aprobate prin Hotărârea
Guvernului nr. 934/2005, cu modificările și completările ulterioare,
potrivit prevederilor Ordonanței de urgență a Guvernului nr. 72/2008 privind autorizarea Ministerului Agriculturii, Pădurilor
și Dezvoltării Rurale pentru încheierea de angajamente legale interne în anul 2008 în vederea asigurării unor măsuri financiare
pentru aplicarea prevederilor Legii nr. 231/2005 privind stimularea investițiilor în agricultură, industrie alimentară, silvicultură,
piscicultură, precum și în activități nonagricole, aprobată prin Legea nr. 43/2009,
în temeiul art. 7 alin. (6) din Hotărârea Guvernului nr. 8/2009 privind organizarea și funcționarea Ministerului Agriculturii,
Pădurilor și Dezvoltării Rurale:
ministrul agriculturii, pădurilor și dezvoltării rurale emite prezentul ordin.
publicat în Monitorul Oficial al României, Partea I, nr. 133 din
pădurilor și dezvoltării rurale nr. 102/2009 pentru aprobarea 3 martie 2009, se modifică și va avea următorul cuprins:
ăArt. 3. — Pentru obiectivele de investiții a căror valoare
tipurilor de investiții și a plafoanelor maxime ale creditelor ce se
depășește nivelul plafoanelor maxime prevăzute în anexele nr. 1
acordă în anul 2009, în condițiile Legii nr. 231/2005 privind
și 2, diferența se asigură de către beneficiar din surse proprii.”
stimularea investițiilor în agricultură, industrie alimentară,
Art. II. — Prezentul ordin se publică în Monitorul Oficial al
silvicultură, piscicultură, precum și în activități nonagricole, României, Partea I.
Ministrul agriculturii, pădurilor și dezvoltării rurale,
Ilie Sârbu
Art. I. — Articolul 3 din Ordinul ministrului agriculturii,

București, 8 aprilie 2009.
Nr. 204.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 243/13.IV.2009 conține 16 pagini.

Prețul: 3,20 lei

&JUYDGY|429659]
ISSN 1453—4495

