PARTEA I

Anul 176 (XX) — Nr. 886

LEGI, DECRETE, HOTĂRÂRI ȘI ALTE ACTE

Luni, 29 decembrie 2008

SUMAR

Nr.

Pagina

1.274. — Decret pentru eliberarea din funcție a unui judecător

2

1.365. — Decret privind acordarea Drapelului de luptă
Batalionului 41 Transport ăBobâlna” ..........................

2

DECIZII ALE CURȚII CONSTITUȚIONALE
Decizia nr. 1.289 din 2 decembrie 2008 referitoare la excepția
de neconstituționalitate a dispozițiilor articolului unic,
pct. 2, anexa nr. 2 din Legea nr. 220/2007 pentru
aprobarea Ordonanței Guvernului nr. 11/2007 privind
creșterile salariale ce se vor acorda în anul 2007
personalului didactic din învățământ, salarizat potrivit
Legii nr. 128/1997 privind Statutul personalului
didactic ......................................................................

2–3

Decizia nr. 1.298 din 2 decembrie 2008 referitoare la excepția
de neconstituționalitate a dispozițiilor art. 14 alin. (2)
din Ordonanța de urgență a Guvernului nr. 28/1999
privind obligația operatorilor economici de a utiliza
aparate de marcat electronice fiscale ........................

4–5

Decizia nr. 1.307 din 2 decembrie 2008 referitoare la excepția
de neconstituționalitate a prevederilor art. 94 și
art. 96—99 din Legea nr. 303/2004 privind statutul
judecătorilor și procurorilor ........................................

5–6

Decizia nr. 1.341 din 9 decembrie 2008 referitoare la excepția
de neconstituționalitate a prevederilor art. 21 și art. 25
din Legea locuinței nr. 114/1996, precum și a
prevederilor Ordonanței Guvernului nr. 27/2002 privind
reglementarea activității de soluționare a petițiilor ....
Decizia nr. 1.342 din 9 decembrie 2008 referitoare la excepția
de neconstituționalitate a prevederilor art. 5 alin. (1)
teza întâi din titlul XIII al Legii nr. 247/2005 privind
reforma în domeniile proprietății și justiției, precum și
unele măsuri adiacente ..............................................
Decizia nr. 1.349 din 9 decembrie 2008 referitoare la excepția
de neconstituționalitate a prevederilor art. 1312 alin. (9)
din Legea nr. 8/1996 privind dreptul de autor și
drepturile conexe........................................................

7–8

9–10

Pagina

Decizia nr. 1.357 din 11 decembrie 2008 referitoare la
excepția de neconstituționalitate a dispozițiilor art. 23
și 43 din Legea nr. 346/2002 privind asigurarea pentru
accidente de muncă și boli profesionale ....................

12–14

Decizia nr. 1.358 din 11 decembrie 2008 referitoare la
excepția de neconstituționalitate a dispozițiilor art. 79
alin. (1) lit. a) din Legea nr. 164/2001 privind pensiile
militare de stat ............................................................

14–15

Decizia nr. 1.366 din 11 decembrie 2008 referitoare la
excepția de neconstituționalitate a prevederilor art. 399
și art. 403 din Codul de procedură civilă ....................

DECRETE

Nr.

15–16

Decizia nr. 1.388 din 16 decembrie 2008 referitoare la
excepția de neconstituționalitate a dispozițiilor art. 1
alin. (1), art. 6, art. 10 alin. (2) teza a doua și art. 111
din Ordonanța Guvernului nr. 5/2001 privind somația
de plată ......................................................................

17–18

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
113. — Ordin al președintelui Autorității Naționale Sanitare
Veterinare și pentru Siguranța Alimentelor privind
aprobarea Instrucțiunilor pentru organizarea și
desfășurarea activității de control oficial în unitățile de
prelucrare,
procesare,
depozitare,
transport,
valorificare și comercializare a produselor și
subproduselor alimentare de origine nonanimală ......

18–26

5.258. — Ordin al ministrului educației, cercetării și tineretului
privind aprobarea programelor școlare, curriculum
diferențiat, filiera vocațională, profil teologic reformat ....

26–27

5.259. — Ordin al ministrului educației, cercetării și tineretului
privind aprobarea programelor școlare, curriculum
diferențiat, filiera vocațională, profil teologic
adventist ....................................................................

27

ACTE ALE CURȚII EUROPENE A DREPTURILOR
OMULUI
10–12

Hotărârea din 7 februarie 2008 în Cauza Șerbănescu
împotriva României ....................................................

28–31

2

MONITORUL OFICIAL AL ROMÂNIEI, PARTEA I, Nr. 886/29.XII.2008

DECRETE
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a)
din Legea nr. 317/2004 privind Consiliul Superior al Magistraturii, republicată, cu
modificările ulterioare,
având în vedere hotărârile Consiliului Superior al Magistraturii nr. 1.124/2008
și 1.183/2008,
Președintele României d e c r e t e a z ă:
Articol unic. — Doamna Gaspar Gabriela, judecător la Înalta Curte de
Casație și Justiție, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 3 decembrie 2008.
Nr. 1.274.
PREȘEDINTELE ROMÂNIEI

DECRET
privind acordarea Drapelului de luptă Batalionului 41
Transport ăBobâlna”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării,
Președintele României d e c r e t e a z ă:
Articol unic. — Se acordă Drapelul de luptă Batalionului 41 Transport
ăBobâlna”.
PREȘEDINTELE ROMÂNIEI

TRAIAN BĂSESCU
București, 22 decembrie 2008.
Nr. 1.365.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.289
din 2 decembrie 2008

referitoare la excepția de neconstituționalitate a dispozițiilor articolului unic, pct. 2,
anexa nr. 2 din Legea nr. 220/2007 pentru aprobarea Ordonanței Guvernului nr. 11/2007
privind creșterile salariale ce se vor acorda în anul 2007 personalului didactic din învățământ,
salarizat potrivit Legii nr. 128/1997 privind Statutul personalului didactic
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Antonia Constantin
Mihai Paul Cotta

— procuror
— magistrat-asistent

Pe rol se află soluționarea excepției de neconstituționalitate
a dispozițiilor articolului unic, pct. 2, anexa nr. 2 din Legea
nr. 220/2007 pentru aprobarea Ordonanței Guvernului
nr. 11/2007 privind creșterile salariale ce se vor acorda în anul
2007 personalului didactic din învățământ, salarizat potrivit Legii
nr. 128/1997 privind Statutul personalului didactic, excepție

MONITORUL OFICIAL AL ROMÂNIEI, PARTEA I, Nr. 886/29.XII.2008
ridicată de Inspectoratul Școlar Județean Neamț în Dosarul
nr. 138/103/2008 al Tribunalului Neamț — Secția civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, considerând că
prevederile legale nu au caracter retroactiv.
C U R T E A,

având în vedere actele și lucrările dosarului, reține următoarele:
Prin Încheierea din 28 martie 2008, pronunțată în Dosarul
nr. 138/103/2008, Tribunalul Neamț — Secția civilă a sesizat
Curtea Constituțională cu excepția de neconstituționalitate
a dispozițiilor articolului unic, pct. 2, anexa nr. 2 din Legea
nr. 220/2007 pentru aprobarea Ordonanței Guvernului
nr. 11/2007 privind creșterile salariale ce se vor acorda în
anul 2007 personalului didactic din învățământ, salarizat
potrivit Legii nr. 128/1997 privind Statutul personalului
didactic, excepție ridicată de Inspectoratul Școlar Județean
Neamț în cauza ce are ca obiect judecarea cererii privind
drepturi bănești.
În motivarea excepției de neconstituționalitate autorul
acesteia susține că prevederile legale criticate sunt
neconstituționale în raport cu dispozițiile art. 15 alin. (2) din
Constituție. Se arată că reglementările legale au modificat
coeficienții de multiplicare pentru calcularea salariilor ce se
acordă cadrelor didactice din învățământul preuniversitar,
stabiliți prin Ordonanța Guvernului nr. 11/2007. Astfel, Legea
nr. 220/2007 a intrat în vigoare la data de 21 iulie 2007 și a
modificat coeficienții de multiplicare din anexa nr. 2 nu numai
pentru viitor, ci și retroactiv, începând cu ianuarie 2007.
Tribunalul Neamț — Secția civilă consideră că prevederile
legale criticate sunt constituționale, chiar dacă cuprind și
dispoziții retroactive.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că autorul excepției de
neconstituționalitate a avut în vedere aspecte privind modul de
interpretare și aplicare a legii, ceea ce excedează competenței
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

3

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile articolului unic, pct. 2, anexa nr. 2 din Legea
nr. 220/2007 pentru aprobarea Ordonanței Guvernului
nr. 11/2007 privind creșterile salariale ce se vor acorda în anul
2007 personalului didactic din învățământ, salarizat potrivit Legii
nr. 128/1997 privind Statutul personalului didactic, publicată în
Monitorul Oficial al României, Partea I, nr. 478 din 17 iulie 2007.
Textul de lege criticat stabilește coeficienții de multiplicare
pentru calcularea salariilor personalului didactic din
învățământul preuniversitar și valoarea coeficientului de
multiplicare stabilit pe următoarele perioade ale anului 2007:
ianuarie—martie, aprilie—septembrie și octombrie—decembrie.
Legea nr. 220/2007 a menținut valoarea coeficientului de
multiplicare stabilit de Ordonanța Guvernului nr. 11/2007,
modificând, în sensul creșterii, coeficienții de multiplicare pentru
calcularea salariilor.
Autorul excepției susține că prevederile legale criticate sunt
neconstituționale în raport cu dispozițiile art. 15 alin. (2) din
Constituție privind neretroactivitatea legii.
Examinând excepția de neconstituționalitate, Curtea
constată că, în jurisprudența sa, ca de exemplu Decizia nr. 364
din 17 aprilie 2007, publicată în Monitorul Oficial al României,
Partea I, nr. 353 din 24 mai 2007, referindu-se la principiul
neretroactivității, a statuat că o lege nu este retroactivă atunci
când modifică pentru viitor o stare de drept născută anterior și
nici atunci când suprimă producerea în viitor a efectelor unei
situații juridice constituite sub imperiul legii vechi, pentru că în
aceste cazuri legea nouă nu face altceva decât să reglementeze
modul de acțiune în timpul ulterior intrării ei în vigoare, adică în
domeniul propriu de aplicare. Or, în cauză, scopul articolului
unic, pct. 2, anexa nr. 2 din Legea nr. 220/2007 a fost acela de
a stabili pentru viitor coeficienții de multiplicare pentru calcularea
salariilor personalului didactic din învățământul preuniversitar.
Această soluție este rezultatul opțiunii legiuitorului și are la bază
dreptul pe care acesta îl are în a decide cu privire la modul de
creșteri salariale care s-au acordat în anul 2007 personalului
didactic din învățământ.
În consecință, autorul excepției are în vedere aspecte legate
de aplicarea și interpretarea legii, ceea ce nu intră în
competența Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor articolului unic, pct. 2, anexa nr. 2 din Legea nr. 220/2007 pentru
aprobarea Ordonanței Guvernului nr. 11/2007 privind creșterile salariale ce se vor acorda în anul 2007 personalului didactic din
învățământ, salarizat potrivit Legii nr. 128/1997 privind Statutul personalului didactic, excepție ridicată de Inspectoratul Școlar
Județean Neamț în Dosarul nr. 138/103/2008 al Tribunalului Neamț — Secția civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

4

MONITORUL OFICIAL AL ROMÂNIEI, PARTEA I, Nr. 886/29.XII.2008
CURTEA CONSTITUȚIONALĂ

D E C I Z I A Nr. 1.298
din 2 decembrie 2008

referitoare la excepția de neconstituționalitate a dispozițiilor art. 14 alin. (2) din Ordonanța de
urgență a Guvernului nr. 28/1999 privind obligația operatorilor economici de a utiliza aparate de
marcat electronice fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
ridicată de Societatea Comercială ăPatricia Moda” — S.R.L. în
Dosarul nr. 17.113/211/2007 al Judecătoriei Cluj-Napoca.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2008, pronunțată în Dosarul
nr. 17.113/211/2007, Judecătoria Cluj-Napoca a sesizat
Curtea Constituțională cu excepția de neconstituționalitate
a dispozițiilor art. 14 alin. (2) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale,
excepție ridicată de Societatea Comercială ăPatricia Moda” —
S.R.L. în cauza ce are ca obiect judecarea plângerii
contravenționale formulate autorului excepției.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile art. 53 alin. (2) din Constituție, întrucât aplicarea
sancțiunii complementare contravenționale a suspendării
activității operatorului economic pentru comiterea contravenției
de neemitere a bonurilor fiscale pentru toate bunurile livrate sau
toate serviciile prestate, nu se circumscrie obiectiv niciuneia
dintre ipotezele în care Constituția permite restrângerea
exercițiului unor drepturi. Totodată, sancțiunea menționată nu
este proporțională cu situația care a determinat-o.
Judecătoria Cluj-Napoca consideră că excepția de
neconstituționalitate este neîntemeiată. Se arată că
restrângerea exercițiului dreptului unui agent economic de a
desfășura o activitate este proporțională cu situația care a
determinat calificarea faptei ca fiind contravenție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că măsura dispusă de textul de

lege este justificată de imperativul protejării interesului social și
al ordinii de drept.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 alin. (2) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, republicată în
Monitorul Oficial al României, Partea I, nr. 75 din 21 ianuarie
2005, cu modificările și completările ulterioare.
Dispozițiile de lege criticate au următoarea redactare:
— Art. 14 alin. (2): ăNerespectarea de către operatorii
economici a prevederilor art. 10 lit. b), referitoare la neutilizarea
aparatelor de marcat electronice fiscale, neemiterea bonurilor
fiscale pentru toate bunurile livrate sau serviciile prestate,
emiterea de bonuri cu o valoare inferioară celei reale și
nereintroducerea datelor înscrise pe rola-jurnal privind
tranzacțiile efectuate de la ultima închidere zilnică până în
momentul ștergerii memoriei operative, atrage și suspendarea
activității unității pe o perioadă de 3 luni.”
Autorul excepției susține că prevederile legale criticate
încalcă dispozițiile constituționale ale art. 53 alin. (2) referitor la
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată următoarele:
Asupra constituționalității dispozițiilor de lege criticate, sub
aspectul unor critici similare și prin raportare inclusiv la art. 53
alin. (2) din Constituție, Curtea s-a mai pronunțat prin Decizia
nr. 529 din 31 mai 2007, publicată în Monitorul Oficial al
României, Partea I, nr. 431 din 28 iunie 2007.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele cuprinse în
deciziile menționate își mențin valabilitatea și în cauza de față.
De altfel, este de observat că, potrivit art. 45 din Constituție,
accesul liber al persoanei la o activitate economică, libera
inițiativă și exercitarea acestora se desfășoară în condițiile legii.
Or, legea a condiționat, în conformitate cu textul constituțional,
activitatea unității de respectarea de către operatorii economici
a prevederilor referitoare la utilizarea aparatelor de marcat
electronice fiscale, emiterea bonurilor fiscale pentru toate
bunurile livrate sau serviciile prestate și reintroducerea datelor
înscrise pe rola-jurnal privind tranzacțiile efectuate de la ultima
închidere zilnică până în momentul ștergerii memoriei operative.

MONITORUL OFICIAL AL ROMÂNIEI, PARTEA I, Nr. 886/29.XII.2008

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (2) din Ordonanța de urgență a Guvernului nr. 28/1999
privind obligația operatorilor economici de a utiliza aparate de marcat electronice fiscale, excepție ridicată de Societatea Comercială
ăPatricia Moda” — S.R.L. în Dosarul nr. 17.113/211/2007 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 1.307
din 2 decembrie 2008

referitoare la excepția de neconstituționalitate a prevederilor art. 94 și art. 96—99 din Legea
nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Gabriela Dragomirescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a prevederilor art. 94 și art. 96—99 din Legea nr. 303/2004
privind statutul judecătorilor și procurorilor, excepție ridicată de
Ilie Gheorghe Vasile Cornel din București în Dosarul
nr. 16.113/3/2008 al Tribunalului București — Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2008, pronunțată în Dosarul
nr. 16.113/3/2008, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. 94 și art. 96—99 din
Legea nr. 303/2004 privind statutul judecătorilor și

procurorilor, excepție ridicată de Ilie Gheorghe Vasile Cornel
din București într-o cauză civilă.
În motivarea excepției de neconstituționalitate se susține
că textele de lege criticate încalcă, în ordinea invocării lor,
prevederile constituționale ale art. 16, 21, art. 1 alin. (5), art. 15,
20, 51 și 53, precum și art. 6 și 7 din Legea nr. 303/2004,
ătratatele, convențiile și actele adiționale la care România este
parte, ratificate prin Legea nr. 30/1994”, Carta socială revizuită,
adoptată la Strasbourg la 3 mai 1996, ratificată prin Legea
nr. 74/1999, ăart.1 și urm. din Carta drepturilor omului,
Recomandarea 21 a Consiliului European.” În esență, în opinia
autorului excepției, ădatorită prevederilor textelor art. 93, 94, 95,
96, 97, 98, și 99 din Legea nr. 303/2004”, justițiabilii nu se pot
îndrepta prin acțiuni pentru daune și prejudicii împotriva
judecătorilor care, în îndeplinirea atribuțiilor lor, au față de
aceștia o atitudine ireverențioasă, le ăîncalcă cu nonșalanță și în
mod intenționat” drepturile referitoare la ăprecădere, celeritate,
termen rezonabil” și chiar dreptul la apărare. De asemenea,
textele de lege criticate restrâng ădreptul la acțiune al
justițiabililor și împiedică accesul liber la justiție al acestora, în
vederea recuperării prejudiciilor materiale și morale de la
judecătorii sau procurorii ce i-au prejudiciat.”
Tribunalul București — Secția a IV-a civilă consideră că
excepția de neconstituționalitate este neîntemeiată, sens în care
invocă jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile de lege
criticate sunt constituționale. Invocă jurisprudența Curții
Constituționale în materie.

6

MONITORUL OFICIAL AL ROMÂNIEI, PARTEA I, Nr. 886/29.XII.2008

Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 94 și art. 96—99 din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
cu modificările și completările ulterioare. Textele de lege criticate
sunt cuprinse în Capitolul I, Titlul IV al legii — ăRăspunderea
judecătorilor și procurorilor” și dispun cu privire la: răspunderea
civilă, disciplinară și penală a judecătorilor și procurorilor, în
condițiile legii; răspunderea patrimonială a statului pentru
prejudiciile cauzate prin erori judiciare, în condițiile legii; cazurile
și condițiile în care persoana vătămată are dreptul la repararea
prejudiciilor materiale cauzate prin erori judiciare; termenul de
prescripție a dreptului la acțiune în situațiile menționate.
Autorul excepției susține că textele de lege criticate încalcă,
în ordinea invocării lor, prevederile constituționale ale art. 16
alin. (1) — ăCetățenii sunt egali în fața legii și a autorităților
publice, fără privilegii și fără discriminări”, art. 21 — ăAccesul
liber la justiție”, art. 1 alin. (5) privind obligativitatea respectării
Constituției și a legilor, art. 15 — ăUniversalitatea”, art. 20 —
ăTratatele internaționale privind drepturile omului”, art. 50 —
ăProtecția persoanelor cu handicap”, art. 51 — ăDreptul de
petiționare”, art. 52 — ăDreptul persoanei vătămate de o
autoritate publică” și art. 53 — ăRestrângerea exercițiului unor
drepturi sau al unor libertăți”. Se mai invocă încălcarea art. 6 și
7 din Legea nr. 303/2004, ătratatele, convențiile și actele
adiționale la care România este parte, ratificate prin Legea
nr. 30/1994”, Carta socială revizuită, adoptată la Strasbourg la
3 mai 1996, ratificată prin Legea nr. 74/1999, ăart. 1 și urm. din
Carta drepturilor omului, Recomandarea 21 a Consiliului
European.”
Examinând excepția de neconstituționalitate, Curtea reține
următoarele:

Textele de lege criticate fac parte din Capitolul I al Titlului IV
din Legea nr. 303/2004 și stabilesc regulile generale aplicabile
în cazul răspunderii judecătorilor sau procurorilor. Aceștia
răspund, în condițiile legii, civil, disciplinar și penal. De
asemenea, statul răspunde, în condițiile legii, pentru prejudiciile
cauzate prin erori judiciare, ceea ce nu înlătură răspunderea
judecătorilor sau procurorilor care și-au exercitat funcția cu reacredință sau cu gravă neglijență. Așadar, din cuprinsul
dispozițiilor de lege criticate nu rezultă încălcarea normelor
constituționale invocate de autorul excepției.
De altfel, Curtea constată că principala critică referitoare la
textele de lege vizate de excepția de neconstituționalitate
privește imposibilitatea justițiabililor de a se îndrepta împotriva
judecătorilor, ăîn mod direct”, ăpe cale civilă”, pentru repararea
prejudiciilor materiale și morale suferite. Or, sub acest aspect,
Curtea Constituțională s-a mai pronunțat, de exemplu, prin
Decizia nr. 1.052 din 13 noiembrie 2007, publicată în Monitorul
Oficial al României, Partea I, nr. 869 din 19 decembrie 2007,
constatând că răspunderea magistraților stabilită în condițiile
legii nu înlătură răspunderea acestora pentru exercitarea funcției
cu rea-credință sau gravă neglijență, precum și că răspunderea
statului nu mai este limitată doar la erorile judiciare săvârșite în
materie penală, ci privește toate erorile judiciare, indiferent de
natura cauzelor în care au fost săvârșite, lărgindu-se astfel
garanția constituțională a acestei răspunderi. De asemenea, de
exemplu, prin Decizia nr. 633 din 24 noiembrie 2005, publicată
în Monitorul Oficial al României, Partea I, nr. 1.138 din
15 decembrie 2005, Curtea a observat că problema erorilor
judiciare se ridică în principal sub aspectul reparațiilor pe care
societatea este datoare să le acorde celui care a suferit în mod
injust de pe urma erorilor comise în sistemul judiciar, prevederile
constituționale cuprinse în art. 52 alin. (3) consacrând principiul
răspunderii obiective a statului în asemenea împrejurări.
Cele statuate prin deciziile menționate își păstrează
valabilitatea și în prezenta cauză, întrucât nu au intervenit
elemente noi de natură să justifice schimbarea jurisprudenței
Curții.
În legătură cu invocarea încălcării prevederilor
constituționale ale art. 1 alin. (5) privind obligativitatea
respectării Constituției și a legilor, art. 15 — ăUniversalitatea”,
art. 20 — ăTratatele internaționale privind drepturile omului”,
art. 50 — ăProtecția persoanelor cu handicap”, art. 51 —
ăDreptul de petiționare” și art. 53 — ăRestrângerea exercițiului
unor drepturi sau al unor libertăți”, Curtea constată că acestea
nu sunt incidente în cauză.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 94 și art. 96—99 din Legea nr. 303/2004 privind statutul
judecătorilor și procurorilor, excepție ridicată de Ilie Gheorghe Vasile Cornel din București în Dosarul nr. 16.113/3/2008 al
Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 886/29.XII.2008

7

CURTEA CONSTITUȚIONALĂ

D E C I Z I A Nr. 1.341
din 9 decembrie 2008

referitoare la excepția de neconstituționalitate a prevederilor art. 21 și art. 25 din Legea locuinței
nr. 114/1996, precum și a prevederilor Ordonanței Guvernului nr. 27/2002
privind reglementarea activității de soluționare a petițiilor
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 21 și 25 din Legea locuinței nr. 114/1996,
precum și a prevederilor Ordonanței Guvernului nr. 27/2002
privind reglementarea activității de soluționare a petițiilor,
excepție ridicată de Omer Mubeien în Dosarul
nr. 1.477/256/2006 (nr. în format vechi 4.279/2006) al
Judecătoriei Medgidia.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere, ca fiind inadmisibilă, a excepției de neconstituționalitate având ca obiect prevederile Ordonanței Guvernului
nr. 27/2002, întrucât autorul nu aduce niciun argument privind
neconstituționalitatea actului normativ criticat. Cât privește
prevederile art. 21 și art. 25 din Legea locuinței nr. 114/1996,
solicită respingerea excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 septembrie 2008, pronunțată în Dosarul
nr. 1.477/256/2006 (nr. în format vechi 4.279/2006),
Judecătoria Medgidia a sesizat Curtea Constituțională cu
excepția de neconstituționalitate a prevederilor art. 21 și
art. 25 din Legea locuinței nr. 114/1996, precum și a
prevederilor Ordonanței Guvernului nr. 27/2002 privind
reglementarea activității de soluționare a petițiilor. Excepția
a fost ridicată de Omer Mubeien într-o acțiune civilă având ca
obiect evacuarea și obligarea la plata unei sume de bani cu titlu
de chirie și penalități de întârziere pentru perioada cât se
pretinde că pârâta a locuit abuziv în imobil.
În motivarea excepției de neconstituționalitate autorul
acesteia susține contrarietatea prevederilor art. 21 și 25 din
Legea locuinței nr. 114/1996 raportat la dispozițiile
constituționale ale art. 57, arătând că acestea sunt aplicabile și
autorităților publice, ca subiecte de drept, precum și ale art. 16,
21, art. 51 alin. (4), art. 52, art. 53 alin. (1), art. 120 alin. (1),
art. 124 și art. 135 alin. (1) și (2) lit. a) din Constituție.
Judecătoria Medgidia apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 21 și art. 25 din Legea locuinței nr. 114/1996,
republicată în Monitorul Oficial al României, Partea I, nr. 393 din
31 decembrie 1997, cu modificările și completările ulterioare,
precum și prevederile Ordonanței Guvernului nr. 27/2002 privind
reglementarea activității de soluționare a petițiilor, publicată în
Monitorul Oficial al României, Partea I, nr. 84 din 1 februarie
2002.
Art. 21 și 25 din Legea locuinței nr. 114/1996 au următorul
conținut:
— Art. 21: ăÎnchirierea locuințelor se face pe baza acordului
dintre proprietar și chiriaș, consemnat prin contract scris, care se
va înregistra la organele fiscale teritoriale și va cuprinde:
a) adresa locuinței care face obiectul închirierii;
b) suprafața locativă și dotările folosite în exclusivitate și în
comun;
c) suprafața curților și a grădinilor folosite în exclusivitate sau
în comun;
d) valoarea chiriei lunare, regulile de modificare a acesteia și
modul de plată;
e) suma plătită în avans în contul chiriei;
f) locul și condițiile în care se realizează primirea și restituirea
cheilor;
g) obligațiile părților privind folosirea și întreținerea spațiilor
care fac obiectul contractului;
h) inventarul obiectelor și al dotărilor aferente;
i) data intrării în vigoare și durata;
j) condițiile privind folosința exclusivă și în comun a părților
aflate în coproprietate;
k) persoanele care vor locui împreună cu titularul
contractului;
l) alte clauze convenite între părți.”;
— Art. 25: ăEvacuarea chiriașului se face numai pe baza unei
hotărâri judecătorești irevocabile.

8

MONITORUL OFICIAL AL ROMÂNIEI, PARTEA I, Nr. 886/29.XII.2008

Chiriașul este obligat la plata chiriei prevăzute în contractul
de închiriere, până la data executării efective a hotărârii de
evacuare.”
Autorul
excepției
invocă
încălcarea
dispozițiilor
constituționale ale art. 16 relative la egalitatea în drepturi a
cetățenilor, ale art. 21 privind accesul liber la justiție, ale art. 51
alin. (4) referitoare la obligația autorităților publice de a răspunde
la petiții în termenele și în condițiile stabilite de lege, ale art. 52
privind dreptul persoanei vătămate de o autoritate publică de a
obține recunoașterea dreptului pretins sau a interesului legitim,
anularea actului și repararea pagubei, ale art. 53 alin. (1) relative
la restrângerea exercițiului unor drepturi sau al unor libertăți, ale
art. 57 privind obligația cetățenilor români, a cetățenilor străini și
a apatrizilor de a exercita drepturile și libertățile constituționale
cu bună-credință, ale art. 120 alin. (1) referitoare la principiile
descentralizării, autonomiei locale și deconcentrării serviciilor
publice, ale art. 124 privind înfăptuirea justiției și ale art. 135
alin. (1) și (2) lit. a) relative la economia României.
Examinând excepția de neconstituționalitate, Curtea
constată următoarele:
I. Potrivit art. 21 din Legea locuinței nr. 114/1996, închirierea
locuinței se face prin încheierea unui contract scris între
proprietar și chiriaș, care se va înregistra la organele fiscale
teritoriale și care va cuprinde, în mod obligatoriu, prevederile
enumerate limitativ la lit. a) — k), inclusiv persoanele care vor
locui împreună cu titularul contractului și care dobândesc
drepturi locative proprii cu condiția să locuiască efectiv cu
titularul contractului de închiriere cel puțin un an și să fie
menționate în contractul de închiriere. Drepturile locative ale
persoanelor care sunt înscrise în contract, deși sunt drepturi
proprii, nu izvorăsc din contractul de închiriere, ci din drepturile
locative ale titularului contractului de închiriere. Este motivul
pentru care acestor persoane contractul nu le este opozabil,
legea recunoscându-le dreptul de a beneficia de contract numai
în anumite condiții restrictive, și anume în cazul părăsirii
definitive a domiciliului de către titularul contractului de închiriere
sau al decesului acestuia, astfel cum prevede art. 27 alin. (1)
lit. c) din același act normativ.
Totodată, potrivit art. 25 din Legea locuinței nr. 114/1996,
evacuarea chiriașului se face numai în temeiul unei hotărâri
judecătorești irevocabile, chiriașul fiind obligat la plata chiriei
prevăzute în contractul de închiriere până la data executării
efective a hotărârii de evacuare.

Având în vedere toate acestea, cât și cauza civilă în care a
fost ridicată excepția de neconstituționalitate, Curtea nu poate
reține încălcarea principiului constituțional al egalității în drepturi
a cetățenilor, normele legale criticate nefăcând distincție între
subiectele de drept aflate în aceeași situație, astfel încât
susținerea pretinsului său caracter discriminatoriu este lipsită de
temei. De altfel, Curtea a statuat în jurisprudența sa, în deplin
acord cu aceea a Curții Europene a Drepturilor Omului, că
egalitatea nu înseamnă uniformitate și că pot fi instituite
tratamente juridice distincte pentru anumite categorii de
persoane dacă există o justificare obiectivă și rezonabilă
(Hotărârea Curții Europene a Drepturilor Omului în cazul
Rassmussen împotriva Danemarcei — 1984).
Totodată, Curtea constată că nu poate fi primită nici critica
privind încălcarea dispozițiilor constituționale ale art. 21 relative
la accesul liber la justiție, întrucât art. 61 din Legea locuinței
nr. 114/1996 prevede că orice litigiu în legătură cu aplicarea
dispozițiilor acestei legi se soluționează de către instanțele
judecătorești.
În ceea ce privește invocarea art. 57 din Constituție, Curtea
observă că acesta nu are incidență în prezenta cauză, deoarece
se referă la obligația cetățenilor români, a cetățenilor străini și a
apatrizilor de a se conforma regulilor de exercitare cu bunăcredință a drepturilor și libertăților constituționale, garantarea
drepturilor cetățenilor față de posibilele abuzuri ale autorităților
publice fiind reglementată de Constituție prin alte mecanisme
de protecție, în special de natură jurisdicțională. Totodată,
Curtea constată că nici celelalte dispoziții constituționale
invocate nu au relevanță în prezenta cauză.
II. Cât privește Ordonanța Guvernului nr. 27/2002 privind
reglementarea activității de soluționare a petițiilor, aceasta are
ca obiect reglementarea modului de exercitare de către cetățeni
a dreptului de a adresa autorităților și instituțiilor publice petiții
formulate în nume propriu, precum și procedura de soluționare
a acestora.
Analizând excepția, Curtea reține că autorul nu aduce niciun
argument privind neconstituționalitatea actului normativ criticat.
În aceste condiții, Curtea nu se poate substitui acestuia în ceea
ce privește precizarea unor motive de neconstituționalitate,
astfel încât, în temeiul art. 10 alin. (2) din Legea nr. 47/1992, nu
este competentă să se pronunțe asupra unei excepții
nemotivate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind neîntemeiată, excepția de neconstituționalitate a prevederilor art. 21 și art. 25 din Legea locuinței
nr. 114/1996, excepție ridicată de Omer Mubeien în Dosarul nr. 1.477/256/2006 (nr. în format vechi 4.279/2006) al Judecătoriei
Medgidia.
2. Respinge, ca fiind inadmisibilă, excepția de neconstituționalitate a prevederilor Ordonanței Guvernului nr. 27/2002
privind reglementarea activității de soluționare a petițiilor, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 9 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

MONITORUL OFICIAL AL ROMÂNIEI, PARTEA I, Nr. 886/29.XII.2008

9

CURTEA CONSTITUȚIONALĂ

D E C I Z I A Nr. 1.342
din 9 decembrie 2008

referitoare la excepția de neconstituționalitate a prevederilor art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și justiției,
precum și unele măsuri adiacente
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 5 alin. (1) din titlul XIII al Legii nr. 247/2005
privind reforma în domeniile proprietății și justiției, precum și
unele măsuri adiacente, excepție ridicată de Dumitru Buzatu în
Dosarul nr. 2.071.3/215/2007 al Tribunalului Dolj — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
având în vedere jurisprudența Curții Constituționale cu privire la
textul de lege criticat.
C U R T E A,

având în vedere actele și lucrările dosarului, constată
următoarele:
Prin Încheierea din 27 iunie 2008, pronunțată în Dosarul
nr. 2.071.3/215/2007, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor art. 5 alin. 1 din titlul XIII al Legii nr. 247/2005
privind reforma în domeniile proprietății și justiției, precum
și unele măsuri adiacente. Excepția a fost ridicată de Dumitru
Buzatu într-o cauză ce are ca obiect judecarea recursului
formulat de acesta împotriva unei sentințe civile prin care s-a
constatat nulitatea absolută a ordinului prefectului privind
stabilirea dreptului de proprietate privată asupra unor terenuri.
În motivarea excepției de neconstituționalitate autorul
acesteia susține, în esență, că înlăturarea căii de atac a apelului
în procesele funciare contravine art. 16 alin. (1) și (2) din
Constituție, întrucât creează o discriminare nejustificată între
persoanele care sunt părți în astfel de procese, pe de o parte,
și cele care sunt părți în celelalte categorii de litigii în materia
proprietății, decurgând din aplicarea dreptului comun ori din
aplicarea Legii nr. 10/2001, pe de altă parte. Astfel, prima
categorie de persoane beneficiază numai de două grade de
jurisdicție, cu toate că procesele funciare sunt la fel de complexe
ca și celelalte categorii de litigii în materia restituirii proprietății.
Arată că se restrâng în mod arbitrar drepturile procesuale ale
persoanelor implicate în procesele funciare, respectiv dreptul de
exercitare efectivă a căilor de atac, fapt ce contravine și
dispozițiilor art. 53 din Constituție. Susține că, pentru aceleași
considerente, dispozițiile de lege criticate contravin și
prevederilor art. 124 alin. (2) din Legea fundamentală.
Consideră că prevederile art. 5 alin. (1) din titlul XIII al Legii
nr. 247/2005 contravin și prevederilor art. 21 din Constituție prin

faptul că liberul acces la justiție și dreptul la un proces echitabil
sunt incompatibile cu înlăturarea fazei procesuale a apelului.
Tribunalul Dolj — Secția civilă apreciază că art. 5 alin. (1)
din titlul XIII al Legii nr. 247/2005 este constituțional, fiind în
acord cu principiile egalității și accesului liber la justiție,
consacrate de Legea fundamentală. Totodată, arată că art. 126
alin. (2) și art. 129 din Constituție atribuie exclusiv legiuitorului
stabilirea competenței și procedurii de judecată, inclusiv de
exercitare a căilor de atac.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 5 alin. (1)
din titlul XIII al Legii nr. 247/2005 privind reforma în domeniile
proprietății și justiției, precum și unele măsuri adiacente sunt
constituționale. Arată că prevederile criticate nu contravin
dispozițiilor constituționale ale art. 16 alin. (1), art. 21 alin. (1)
și (2), art. 53 și art. 124 alin. (2), ci sunt în deplină concordanță
cu dispozițiile art. 126 alin. (2) din Constituție, potrivit cărora
legiuitorul poate institui, în considerarea unor situații deosebite,
reguli speciale de procedură, precum și modalități particulare de
exercitare a drepturilor procedurale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Prin încheiere instanța de judecată a sesizat Curtea
Constituțională cu excepția de neconstituționalitate a
prevederilor art. 5 alin. (1) din titlul XIII ăAccelerarea judecăților
în materia restituirii proprietăților funciare” al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005. Curtea observă
însă că, așa cum rezultă din motivarea excepției, autorul
acesteia critică doar prevederile art. 5 alin. (1) teza întâi din titlul
XIII al Legii nr. 247/2005, ce au următorul conținut: ăHotărârile
pronunțate de instanțele judecătorești în procesele funciare în
primă instanță sunt supuse numai recursului.”
Autorul
excepției
invocă
încălcarea
dispozițiilor
constituționale cuprinse în art. 16 alin. (1) și (2) referitoare la
egalitatea în drepturi a cetățenilor, art. 21 alin. (1) și (2) relative
la accesul liber la justiție, art. 53 privind restrângerea exercițiului
unor drepturi sau al unor libertăți și art. 124 alin. (2) potrivit
căruia justiția este unică, imparțială și egală pentru toți. Totodată,
consideră că textele de lege criticate contravin și prevederilor
art. 6 paragraful 1 din Convenția pentru apărarea drepturilor

10

MONITORUL OFICIAL AL ROMÂNIEI, PARTEA I, Nr. 886/29.XII.2008

omului și a libertăților fundamentale, relative la dreptul la un pot exercita căile de atac, în condițiile legii”, iar art. 126 alin. (2)
proces echitabil.
din Constituție prevede că stabilirea competenței instanțelor
În esență, critica de neconstituționalitate constă în faptul că judecătorești și a procedurii de judecată este prevăzută prin
înlăturarea fazei procesuale a apelului în procesele funciare este lege. De altfel, Curtea a statuat, în mod constant, că accesul
de natură a încălca atât dispozițiile constituționale invocate, cât
liber la justiție nu înseamnă accesul, în toate cazurile, la toate
și dispozițiile privind dreptul la un proces echitabil din Convenția
pentru apărarea drepturilor omului și a libertăților fundamentale. căile de atac. Așa fiind, Curtea a constatat că textul de lege
Examinând excepția de neconstituționalitate, Curtea reține criticat nu contravine dispozițiilor art. 21 alin. (1) și (2), ale art. 53
că prevederile criticate sunt norme de procedură potrivit cărora și ale art. 124 alin. (2) din Legea fundamentală.
De asemenea, Curtea a reținut că prevederile criticate nu
hotărârile pronunțate de instanțele judecătorești în procesele
funciare în primă instanță sunt supuse numai recursului. Curtea instituie privilegii sau discriminări pe considerente arbitrare, așa
constată că prin Decizia nr. 416 din 10 aprilie 2008, publicată în încât acestea sunt în acord cu principiul egalității în drepturi a
Monitorul Oficial al României, Partea I, nr. 338 din 1 mai 2008, cetățenilor.
s-a mai pronunțat asupra prevederilor criticate, prin raportare la
Deoarece nu au intervenit elemente noi, de natură să justifice
aceleași dispoziții constituționale invocate, statuând că acestea
schimbarea jurisprudenței Curții, cele statuate anterior își mențin
sunt constituționale.
În acest sens, Curtea a reținut că Legea fundamentală nu valabilitatea și în prezenta cauză.
Pentru aceleași considerente, textul de lege criticat nu
cuprinde dispoziții referitoare la obligativitatea existenței tuturor
contravine nici prevederilor art. 6 paragraful 1 din Convenția
căilor de atac, ci statuează principial în art. 129 că, ăîmpotriva
hotărârilor judecătorești, părțile interesate și Ministerul Public pentru apărarea drepturilor omului și a libertăților fundamentale.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (1) teza întâi din titlul XIII al Legii nr. 247/2005 privind
reforma în domeniile proprietății și justiției, precum și unele măsuri adiacente, excepție ridicată de Dumitru Buzatu în Dosarul
nr. 2.071.3/215/2007 al Tribunalului Dolj — Secția civilă.
Definitivă și general obligatorie.
Pronunțată în ședința publică din data de 9 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

CURTEA CONSTITUȚIONALĂ

D E C I Z I A Nr. 1.349
din 9 decembrie 2008

referitoare la excepția de neconstituționalitate a prevederilor art. 1312 alin. (9)
din Legea nr. 8/1996 privind dreptul de autor și drepturile conexe
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihaela Ionescu
— magistrat-asistent
Pe rol se află soluționarea excepției de neconstituționalitate
a prevederilor art. 1312 alin. (9) din Legea nr. 8/1996 privind
dreptul de autor și drepturile conexe, excepție ridicată de
Uniunea Compozitorilor și Muzicologilor din România —
Asociația pentru Drepturi de Autor (UCMR — ADA) în dosarele

nr. 5.600/299/2008 și nr. 8.029/299/2008 ale Judecătoriei
Sectorului 1 București.
La apelul nominal răspunde apărătorul autorului excepției,
Alexandru Roată-Palade, cu împuternicire la dosar, și consilierul
juridic al Societății Române de Televiziune, Remus Codreanu,
cu delegație depusă la dosar. Lipsesc celelalte părți, față de care
procedura de citare a fost legal îndeplinită.
Magistratul-asistent referă asupra cauzei și arată că la dosar
a fost comunicată citația pentru partea Banca Română pentru
Relansare Economică din București cu mențiunea ădestinatar
necunoscut”.
Atât reprezentanții părților prezente, cât și reprezentantul
Ministerului Public consideră că procedura de citare cu partea
Banca Română pentru Relansare Economică este îndeplinită.
Curtea, având în vedere dispozițiile art. 98 din Codul de
procedură civilă, potrivit cărora schimbarea domiciliului uneia
din părți în timpul judecății trebuie, sub pedeapsa neluării ei în

MONITORUL OFICIAL AL ROMÂNIEI, PARTEA I, Nr. 886/29.XII.2008
seamă, să fie adusă la cunoștința instanței prin petiție la dosar,
consideră că procedura de citare este legal îndeplinită.
Din oficiu, Curtea pune în dezbatere problema conexării
dosarelor nr. 2.086D/2008 și nr. 2.282D/2008.
Reprezentanții părților prezente sunt de acord cu conexarea
dosarelor.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 14 și al art. 53
alin. (5) din Legea nr. 47/1992 privind organizarea și
funcționarea Curții Constituționale, raportate la art. 164 din
Codul de procedură civilă, Curtea dispune conexarea Dosarului
nr. 2.282D/2008 la Dosarul nr. 2.086D/2008, care a fost primul
înregistrat.
Cauza este în stare de judecată.
Apărătorul autorului excepției solicită admiterea excepției de
neconstituționalitate, reiterând motivele cuprinse în notele scrise
depuse la dosarul cauzei.
Consilierul juridic al Societății Române de Televiziune solicită
respingerea excepției de neconstituționalitate. În acest sens,
arată că metodologiile îmbracă forma fie a unui contractprotocol, conform art. 1312 alin. (2) din Legea nr. 8/1996, fie a
unei hotărâri arbitrale, conform textului de lege criticat, acestea
neavând caracterul unor acte normative, astfel cum susține în
mod neîntemeiat autorul excepției.
Reprezentantul Ministerului Public pune concluzii de
respingere a excepției de neconstituționalitate. În acest sens,
arată că hotărârea arbitrală prin care se stabilesc metodologiile
este un act juridic cu caracter jurisdicțional ce poate fi atacat pe
calea dreptului comun, publicarea în Monitorul Oficial al
României a acesteia având efecte de opozabilitate față de
utilizatorii care nu au participat la negocieri și nici nu au avut
calitatea de parte în procedura de arbitraj. Consideră, totodată,
că metodologiile, ca rezultat al negocierilor dintre organismele
de gestiune colectivă și reprezentanți ai utilizatorilor, prin care se
stabilesc drepturi și obligații și pentru utilizatorii care nu au
participat la negociere, reprezintă o excepție de la principiul
relativității efectelor actelor juridice civile.
C U R T E A,

având în vedere actele și lucrările dosarului, constată
următoarele:
Prin încheierile din 2 octombrie și 29 octombrie 2008,
pronunțate în dosarele nr. 5.600/299/2008 și nr. 8.029/299/2008,
Judecătoria Sectorului 1 București a sesizat Curtea
Constituțională cu excepția de neconstituționalitate a
prevederilor art. 1312 alin. (9) din Legea nr. 8/1996 privind
dreptul de autor și drepturile conexe. Excepția a fost ridicată
de Uniunea Compozitorilor și Muzicologilor din România —
Asociația pentru Drepturi de Autor (UCMR — ADA) într-o cauză
civilă având ca obiect o contestație la executare și întoarcere
executare.
În motivarea excepției de neconstituționalitate autorul
acesteia susține, în esență, că metodologiile, cuprinzând
drepturile patrimoniale cuvenite autorilor, ăau caracter normativ,
sunt izvor de drept” și, în consecință, competența de modificare
a acestora de Curtea de Apel București, în procedura de
soluționare a apelului formulat împotriva hotărârii arbitrale,
conferă acestei instanțe atribuții de legiferare, de adoptare de
acte normative contrar dispozițiilor constituționale ale art. 1
alin. (4) și (5). Totodată, arată că ăactul de modificare a
metodologiilor adoptat” de Curtea de Apel București intră în
vigoare la data pronunțării hotărârii de către această instanță,
iar nu la 3 zile de la data publicării sale în Monitorul Oficial al
României, astfel cum prevăd dispozițiile art. 78 din Constituție
referitoare la intrarea în vigoare a legii.

11

Judecătoria Sectorului 1 București consideră că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 1312
alin. (9) din Legea nr. 8/1996 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1312 alin. (9) din Legea nr. 8/1996 privind dreptul
de autor și drepturile conexe, publicată în Monitorul Oficial al
României, Partea I, nr. 60 din 26 martie 1996, astfel cum au fost
modificate prin art. 1 punctul 41 din Legea nr. 329/2006 privind
aprobarea Ordonanței de urgență a Guvernului nr. 123/2005
pentru modificarea și completarea Legii nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 657 din 31 iulie 2006, care au
următorul conținut: ăÎn termen de 30 de zile de la data publicării
în Monitorul Oficial al României, Partea I, a hotărârii arbitrale,
părțile pot face apel împotriva acesteia la instanța Curții de Apel
București, care se va pronunța asupra cauzei în complet civil.
Hotărârea arbitrală este executorie de drept până la pronunțarea
soluției cu privire la menținerea sau modificarea metodologiilor.
Soluția Curții de Apel București este definitivă și irevocabilă, se
comunică Oficiului Român pentru Drepturile de Autor și se
publică în Monitorul Oficial al României, Partea I, pe cheltuiala
Oficiului Român pentru Drepturile de Autor, prin decizie a
directorului general, emisă în termen de 5 zile de la data
comunicării.”
Autorul
excepției
invocă
încălcarea
dispozițiilor
constituționale ale art. 1 alin. (4) și (5) referitoare la principiul
separației și echilibrului puterilor și la respectarea obligatorie a
Constituției, a supremației sale și a legilor. Se susține, de
asemenea, și contrarietatea textului de lege criticat în raport cu
dispozițiile art. 78 din Constituție, privind intrarea în vigoare a
legii.
Examinând excepția de neconstituționalitate, Curtea reține
următoarele:
Potrivit art. 130 și următoarele din Legea nr. 8/1996,
organismele de gestiune colectivă, calitate pe care o are și
Uniunea Compozitorilor și Muzicologilor din România —
Asociația pentru Drepturi de Autor, au obligația să elaboreze
metodologii pentru domeniile lor de activitate, cuprinzând
drepturile patrimoniale cuvenite titularilor de drepturi, ce trebuie
negociate cu utilizatorii în vederea plății acestora, în cazul acelor
opere al căror mod de exploatare face imposibilă autorizarea
individuală de către titulari.
Înțelegerea părților cu privire la metodologiile negociate se
consemnează într-un protocol care se depune la Oficiul Român
pentru Drepturile de Autor și care se publică în Monitorul Oficial
al României, Partea I, metodologiile astfel publicate fiind
opozabile tuturor utilizatorilor din domeniul pentru care s-a

12

MONITORUL OFICIAL AL ROMÂNIEI, PARTEA I, Nr. 886/29.XII.2008

negociat și tuturor importatorilor și fabricanților de suporturi și
aparate pentru care se datorează remunerația compensatorie
pentru copia privată.
Metodologia astfel stabilită nu reprezintă altceva decât
contractul-cadru dintre părți — legea părților — și
reglementează raporturile juridice născute ca urmare a utilizării
operelor de creație intelectuală.
Totodată, potrivit art. 1312 alin. (3) și următoarele din Legea
nr. 8/1996, în situația în care părțile care au participat la
negociere nu au putut conveni asupra unui punct de vedere
comun cu privire la metodologii, se pot adresa Oficiului Român
pentru Drepturile de Autor pentru inițierea procedurii de arbitraj;
hotărârea arbitrală cuprinzând forma finală a metodologiilor se
publică în Monitorul Oficial al României, Partea I, și este
opozabilă tuturor utilizatorilor din domeniul pentru care s-a
negociat.
Potrivit art. 1312 alin. (9) din Legea nr. 8/1996, criticat pentru
neconstituționalitate, în termen de 30 de zile de la data publicării
în Monitorul Oficial al României, Partea I, a hotărârii arbitrale,
părțile pot face apel împotriva acesteia la Curtea de Apel
București. Hotărârea arbitrală este executorie de drept până la
pronunțarea soluției de către Curtea de Apel București cu privire
la menținerea sau modificarea metodologiilor. Soluția Curții de
Apel București este definitivă și irevocabilă. Aceasta se
comunică Oficiului Român pentru Drepturile de Autor și se
publică în Monitorul Oficial al României, Partea I.

Curtea reține că prin Decizia nr. 661/2005, publicată în
Monitorul Oficial al României, Partea I, nr. 81 din 30 ianuarie
2006, a statuat că hotărârea arbitrală, prin care se stabilesc
metodologiile, este un act juridic cu caracter jurisdicțional, care,
potrivit art. 363 alin. 3 din Codul de procedură civilă, este
asimilat unei hotărâri judecătorești în ceea ce privește efectele.
De altfel, Curtea observă că excepția a fost ridicată de autor
într-o cauză civilă având ca obiect o contestație la executare, și
nu pe parcursul procedurilor anterioare de care acesta a
beneficiat potrivit prevederilor legii.
În aceste condiții, Curtea constată că susținerile autorului
privind încălcarea dispozițiilor constituționale ale art. 1 alin. (4)
și (5) nu pot fi primite, prevederile de lege criticate nefiind
contrare acestora.
În ceea ce privește invocarea dispozițiilor art. 78 din
Constituție, referitoare la intrarea în vigoare a legii, Curtea reține
că acestea nu au incidență în prezenta cauză.
În fine, Curtea constată că invocarea unor dispoziții din Codul
civil și din Legea nr. 24/2000 privind normele de tehnică
legislativă pentru elaborarea actelor normative nu poate fi
primită, deoarece controlul constituționalității prevederilor legale
are loc numai prin raportare la norme constituționale sau
cuprinse în convenții și tratate la care România este parte, și nu
la alte dispoziții sau acte normative din legislația internă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1312 alin. (9) din Legea nr. 8/1996 privind dreptul de autor
și drepturile conexe, excepție ridicată de Uniunea Compozitorilor și Muzicologilor din România — Asociația pentru Drepturi de
Autor (UCMR — ADA) în dosarele nr. 5.600/299/2008 și nr. 8.029/299/2008 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 9 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 1.357
din 11 decembrie 2008

referitoare la excepția de neconstituționalitate a dispozițiilor art. 23 și 43 din Legea nr. 346/2002
privind asigurarea pentru accidente de muncă și boli profesionale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 și 43 din Legea nr. 346/2002 privind
asigurarea pentru accidente de muncă și boli profesionale,
excepție ridicată de Ion Răduță în Dosarul nr. 2.343/109/2007 al
Tribunalului Argeș — Secția civilă.
La apelul nominal răspunde autorul excepției, lipsind
celelalte părți, față de care procedura de citare a fost legal
îndeplinită.

MONITORUL OFICIAL AL ROMÂNIEI, PARTEA I, Nr. 886/29.XII.2008
Autorul excepției solicită admiterea acesteia, considerând că
au fost încălcate prevederile art. 34 alin. (1) și art. 41 alin. (2) din
Constituție.
Reprezentantul Ministerului Public pune concluzii de
respingere a excepției de neconstituționalitate. Se arată că, în
realitate, se solicită modificarea textului de lege criticat de
autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2008, pronunțată în Dosarul
nr. 2.343/109/2007, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 23 și 43 din Legea nr. 346/2002, excepție
ridicată de Ion Răduță în cauza ce are ca obiect judecarea
contestației la decizia de respingere a cererii de acordare a
compensației pentru atingerea integrității.
În motivarea excepției de neconstituționalitate autorul
acesteia susține că art. 23 și 43 din Legea nr. 346/2002 sunt
neconstituționale, deoarece nu prevăd posibilitatea acordării
compensației în cazul bolilor profesionale declarate anterior
datei de 1 ianuarie 2005, ceea ce creează discriminare între
persoanele care au fost declarate că au contactat boli
profesionale după 1 ianuarie 2005 și cele declarate că au
contactat boli profesionale înainte de această dată. Se arată că
dispoziția legală potrivit căreia cei declarați că au contactat boli
profesionale înainte de 1 ianuarie 2005 și nu s-au vindecat până
la apariția acestei legi nu vor beneficia de compensație încalcă
prevederile art. 34 alin. (1) și art. 41 alin. (2) din Constituție.
Tribunalul Argeș — Secția civilă consideră că excepția de
neconstituționalitate este neîntemeiată. Se arată că prevederile
legale criticate nu îngrădesc drepturile fundamentale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că aceste prevederi se aplică în
mod egal tuturor celor aflați în situația normei legale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 23 și 43 din Legea nr. 346/2002 privind
asigurarea pentru accidente de muncă și boli profesionale,
publicată în Monitorul Oficial al României, Partea I, nr. 454 din
27 iunie 2002, cu modificările și completările ulterioare.

13

Aceste dispoziții legale au următorul cuprins:
— Art. 23: ă(1) Asigurații au dreptul la servicii medicale
corespunzătoare leziunilor și afecțiunilor cauzate prin accidente
de muncă sau boli profesionale, după cum urmează:
a) asistență medicală de urgență la locul accidentului, în
mijloacele de transport specializate și în unitățile spitalicești;
b) tratament medical ambulatoriu, analize medicale și
medicamente, prescrise de medic;
c) servicii medicale în spitale sau în unități sanitare cu
personalitate juridică specializate pentru boli profesionale;
d) tratament de recuperare a capacității de muncă în unități
de specialitate;
e) servicii de chirurgie reparatorie;
f) cure balneoclimaterice;
g) investigații de specialitate și analize de laborator, necesare
în vederea stabilirii caracterului de profesionalitate al bolilor.
(2) Pentru bolile profesionale confirmate anterior datei de
1 ianuarie 2005 și pentru care se continuă reabilitarea medicală
ulterior acestei date ca urmare exclusivă a cauzei profesionale,
se decontează următoarele prestații și servicii:
a) tratament medical ambulatoriu, analize medicale și
medicamente;
b) servicii medicale în spitale, în secții sau unități sanitare cu
personalitate juridică specializate pentru boli profesionale;
c) tratament de recuperare a capacității de muncă în unități
de specialitate;
d) servicii de chirurgie reparatorie;
e) cure balneoclimaterice;
f) dispozitive medicale în vederea corectării și recuperării
deficiențelor organice, funcționale sau fizice.
(3) Fondurile necesare decontării prestațiilor și serviciilor
prevăzute la alin. (2) se suportă de la bugetul de stat prin bugetul
Ministerului Muncii, Solidarității Sociale și Familiei.”;
— Art. 43: ăAu dreptul la o compensație pentru atingerea
integrității asigurații care, în urma accidentelor de muncă sau a
bolilor profesionale, rămân cu leziuni permanente care produc
deficiențe și reduc capacitatea de muncă între 20—50%.”
Autorul excepției susține că prevederile legale criticate
încalcă dispozițiile constituționale ale art. 34 alin. (1), referitor la
garantarea dreptului la ocrotirea sănătății, și ale art. 41 alin. (2),
referitor la protecția socială a muncii.
Examinând excepția de neconstituționalitate, Curtea
constată următoarele:
Critica de neconstituționalitate vizează, în exclusivitate,
modalitatea în care au fost reglementate dispozițiile art. 23 și 43
din Legea nr. 346/2002.
Solicitarea autorului excepției de a modifica textul de lege în
sensul dorit de acesta, și anume de a prevedea acordarea
compensației și în cazul bolilor profesionale declarate anterior
datei de 1 ianuarie 2005, constituie un caz de inadmisibilitate.
Potrivit art. 2 alin. (3) din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.
Textele constituționale invocate de autorul excepției nu au
legătură cu criticile referitoare la nereglementarea unor aspecte
dorite de acesta, ori cu modalitatea de aplicare a dispozițiilor
art. 23 și 43 din Legea nr. 346/2002.

14

MONITORUL OFICIAL AL ROMÂNIEI, PARTEA I, Nr. 886/29.XII.2008

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 23 și 43 din Legea nr. 346/2002 privind
asigurarea pentru accidente de muncă și boli profesionale, excepție ridicată de Ion Răduță în Dosarul nr. 2.343/109/2007 al
Tribunalului Argeș — Secția civilă.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta
CURTEA CONSTITUȚIONALĂ

D E C I Z I A Nr. 1.358
din 11 decembrie 2008

referitoare la excepția de neconstituționalitate a dispozițiilor art. 79 alin. (1) lit. a)
din Legea nr. 164/2001 privind pensiile militare de stat
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Augustin Zegrean
— judecător
Simona Ricu
— procuror
Mihai Paul Cotta
— magistrat-asistent
Pe rol se află soluționarea excepției de neconstituționalitate
a dispozițiilor art. 79 alin. (1) lit. a) din Legea nr. 164/2001 privind
pensiile militare de stat, excepție ridicată de Petre Ghinea în
Dosarul nr. 27.216/3/2007 al Curții de Apel București — Secția
a VII-a civilă și pentru cauze privind conflicte de muncă și
asigurări sociale.
La apelul nominal răspunde autorul excepției, lipsind cealaltă
parte, față de care procedura de citare a fost legal îndeplinită.
Autorul excepției solicită admiterea acesteia, considerând că
prevederile legale criticate permit mai multe interpretări, fiind
astfel încălcate dispozițiile art. 124 din Constituție.
Reprezentantul Ministerului Public pune concluzii de
respingere a excepției de neconstituționalitate, susținând că
dispozițiile legale criticate nu sunt retroactive.
C U R T E A,

având în vedere actele și lucrările dosarului, reține următoarele:
Prin Încheierea din 14 mai 2008, pronunțată în Dosarul
nr. 27.216/3/2007, Curtea de Apel București — Secția a VII-a
civilă și pentru cauze privind conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 79 alin. (1) lit. a) din
Legea nr. 164/2001 privind pensiile militare de stat, excepție
ridicată de Petre Ghinea în cauza ce are ca obiect judecarea
recursului împotriva sentinței civile privind recalcularea pensiei.
În motivarea excepției de neconstituționalitate autorul
acesteia susține că dispozițiile art. 79 alin. (1) lit. a) din Legea
nr. 164/2001 contravin prevederilor art. 46, 78, 124 și 147 din

Constituție, deoarece prin modificările succesive asupra
reglementărilor legale criticate s-au creat ambiguități, imprimând
textului un caracter echivoc, astfel încât nu este posibilă
interpretarea sintagmei ădata aplicării prezentei legi”. Se mai
arată că sintagma ăsolda lunară brută în vigoare la data aplicării
prezentei legi”, introdusă prin Legea nr. 479/2003 și utilizată la
recalcularea pensiei militare, încalcă dispozițiile art. 15 alin. (2)
din Constituție, deoarece din interpretarea acesteia nu poate fi
înțeleasă și interpretată data intrării în vigoare a Legii
nr. 164/2001.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
consideră că excepția de neconstituționalitate este
neîntemeiată. Se arată că autorul excepției nu motivează în ce
constă încălcarea textelor constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că aceste prevederi nu contravin
principiului neretroactivității legii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 886/29.XII.2008
Obiectul excepției de neconstituționalitate îl constituie
dispozițiile art. 79 alin. (1) lit. a) din Legea nr. 164/2001 privind
pensiile militare de stat, republicată în Monitorul Oficial al
României, Partea I, nr. 748 din 14 octombrie 2002, astfel cum au
fost modificate prin Legea nr. 479/2003, publicată în Monitorul
Oficial al României, Partea I, nr. 836 din 25 noiembrie 2003.
Textul de lege criticat are următorul conținut:
— Art. 79: ăPensiile militare stabilite în baza legislației
anterioare datei intrării în vigoare a prezentei legi se
recalculează astfel:
a) cuantumul pensiei în plată se actualizează, având ca bază
de calcul solda lunară brută în vigoare la data aplicării prezentei
legi, corespunzătoare funcției maxime exercitate și gradului
militar, avute la data trecerii în rezervă, pe baza unei metodologii
aprobate prin hotărâre a Guvernului, la propunerea instituțiilor
prevăzute la art. 5 alin. (1), metodologie conform căreia
acordarea gradației se va face în raport cu vechimea în serviciu
sau cea avută la data trecerii în rezervă; [...].”
Autorul excepției susține că prevederile legale criticate sunt
neconstituționale în raport cu următoarele dispoziții din
Constituție: art. 15 alin. (2) privind neretroactivitatea, art. 46
privind dreptul la moștenire, art. 78 referitor la intrarea în vigoare
a legii, art. 124 privind înfăptuirea justiției și art. 147 alin. (4)
referitor la deciziile Curții Constituționale.
Examinând excepția de neconstituționalitate, Curtea
constată următoarele:
Criticile autorului excepției prin invocarea dispozițiilor art. 15
alin. (2) din Constituție nu pot fi reținute. La recalcularea

15

pensiilor militare, stabilite în baza legislației anterioare datei
intrării în vigoare a prezentei legi, baza de calcul pentru
actualizarea cuantumului pensiei în plată o constituie solda
lunară brută în vigoare la data aplicării prezentei legi,
corespunzătoare funcției maxime exercitate și gradului militar,
avute la data trecerii în rezervă. Or, este evident că aceste
reglementări prevăd că noile cuantumuri ale pensiilor recalculate
sunt valabile numai pentru viitor, chiar dacă vechimea în serviciu
a fost realizată în perioade anterioare.
Referitor la invocarea, în susținerea excepției de
neconstituționalitate, a art. 78 din Legea fundamentală, Curtea
constată că prevederile legale criticate nu conțin dispoziții
contrare reglementării constituționale potrivit căreia legea intră
în vigoare la 3 zile de la data publicării în Monitorul Oficial al
României sau la o dată ulterioară prevăzută în textul ei.
Celelalte dispoziții constituționale invocate de autorul
excepției, și anume art. 46 privind dreptul la moștenire, art. 124
privind înfăptuirea justiției și art. 147 alin. (4) referitor la deciziile
Curții Constituționale, nu au legătură cu susținerile excepției.
În ceea ce privește critica referitoare la modalitatea echivocă
de redactare a dispozițiilor art. 79 alin. (1) lit. a) din Legea
nr. 164/2001, Curtea reține că aceasta nu poate fi primită, având
în vedere dispozițiile art. 2 alin. (3) din Legea nr. 47/1992, potrivit
cărora ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 79 alin. (1) lit. a) din Legea nr. 164/2001 privind pensiile
militare de stat, excepție ridicată de Petre Ghinea în Dosarul nr. 27.216/3/2007 al Curții de Apel București — Secția a VII-a civilă
și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta
CURTEA CONSTITUȚIONALĂ

D E C I Z I A Nr. 1.366
din 11 decembrie 2008

referitoare la excepția de neconstituționalitate a prevederilor art. 399 și art. 403
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Gabriela Dragomirescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a prevederilor art. 399 și art. 403 din Codul de procedură civilă,
excepție ridicată de Victor Pomponiu în Dosarul
nr. 10.238/301/2008 al Judecătoriei Sectorului 3 București.
La apelul nominal se constată lipsa părților, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
apreciază că dispozițiile de lege criticate nu contravin

16

MONITORUL OFICIAL AL ROMÂNIEI, PARTEA I, Nr. 886/29.XII.2008

prevederilor constituționale invocate ca fiind încălcate.
Menționează, în acest sens, jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 20 august 2008, pronunțată în Dosarul
nr. 10.238/301/2008, Judecătoria Sectorului 3 București a
sesizat Curtea Constituțională cu excepția de
neconstituționalitate a prevederilor art. 399 și art. 403 din
Codul de procedură civilă, excepție ridicată de Victor
Pomponiu într-o cauză privind suspendarea provizorie a
executării silite.
În motivarea excepției de neconstituționalitate se susține,
în esență, că textul de lege criticat încalcă prevederile
constituționale ale art. 16, art. 21 și art. 44, precum și prevederile
art. 6 din Convenția pentru apărarea drepturilor omului și a
libertăților fundamentale, prin aceea că îl împiedică pe creditor
să-și valorifice drepturile stabilite prin titlul executoriu, astfel că
se creează o vădită inegalitate între creditor și debitor, în
favoarea celui din urmă.
Judecătoria Sectorului 3 București apreciază excepția ca
fiind neîntemeiată, întrucât textele de lege nu contravin niciuneia
dintre dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile art. 399 și ale
art. 403 din Codul de procedură civilă sunt constituționale,
invocând în acest sens jurisprudența Curții Constituționale în
materie.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 399 și art. 403 alin. 1 din Codul de procedură
civilă, având următorul cuprins:
— Art. 399: ăÎmpotriva executării silite, precum și împotriva
oricărui act de executare se poate face contestație de către cei
interesați sau vătămați prin executare. De asemenea, dacă nu
s-a utilizat procedura prevăzută de art. 2811, se poate face
contestație și în cazul în care sunt necesare lămuriri cu privire
la înțelesul, întinderea sau aplicarea titlului executoriu, precum
și în cazul în care organul de executare refuză să înceapă
executarea silită ori să îndeplinească un act de executare în
condițiile prevăzute de lege.
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”;
— Art. 403: ăPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.”
Autorul excepției susține că textele de lege criticate contravin
prevederilor constituționale ale art. 16 referitoare la ăEgalitatea
în drepturi”, ale art. 21 privind ăAccesul liber la justiție” și ale
art. 44 care consacră dreptul de proprietate privată. Se mai
invocă încălcarea art. 6 din Convenția pentru apărarea
drepturilor omului și a libertăților fundamentale, referitoare la
ăDreptul la un proces echitabil”.
Examinând excepția ridicată, Curtea constată că dispozițiile
art. 399 și art. 403 din Codul de procedură civilă au mai făcut
obiectul controlului de constituționalitate prin raportare la
prevederile art. 16, art. 24 și art. 44 din Constituție și cu motivări
similare celor din prezenta cauză. Astfel, de exemplu, prin
Decizia nr. 1.168 din 16 octombrie 2008, publicată în Monitorul
Oficial al României, Partea I, nr. 836 din 11 decembrie 2008,
Decizia nr. 725 din 24 iunie 2008, publicată în Monitorul Oficial
al României, Partea I, nr. 578 din 31 iulie 2008, și Decizia nr. 225
din 3 iunie 2003, publicată în Monitorul Oficial al României,
Partea I, nr. 459 din 27 iunie 2003. În mod constant, Curtea,
respingând excepțiile ridicate, a constatat că aceste dispoziții
de lege sunt constituționale.
Soluția pronunțată de Curtea Constituțională, precum și
considerentele pe care aceasta s-a întemeiat își mențin
valabilitatea și în această cauză, întrucât nu au intervenit
elemente noi, de natură să justifice schimbarea jurisprudenței.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 399 și art. 403 din Codul de procedură civilă, excepție ridicată de Victor
Pomponiu în Dosarul nr. 10.238/301/2008 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 886/29.XII.2008

17

CURTEA CONSTITUȚIONALĂ

D E C I Z I A Nr. 1.388
din 16 decembrie 2008

referitoare la excepția de neconstituționalitate a dispozițiilor art. 1 alin. (1), art. 6, art. 10 alin. (2)
teza a doua și art. 111 din Ordonanța Guvernului nr. 5/2001 privind somația de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (1), art. 6, art. 10 alin. (2) teza a doua
și art. 111 din Ordonanța Guvernului nr. 5/2001 privind somația
de plată, excepție ridicată de Societatea Comercială
ăMetropolitan” — S.R.L. din localitatea Ovidiu în Dosarul
nr. 2.071/118/2008 al Tribunalului Constanța — Secția
comercială.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 iulie 2008, pronunțată în Dosarul
nr. 2.071/118/2008, Tribunalul Constanța — Secția
comercială a sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 6,
art. 10 alin. (2) teza a doua și art. 111 din Ordonanța
Guvernului nr. 5/2001 privind somația de plată.
Excepția a fost ridicată de Societatea Comercială
ăMetropolitan” — S.R.L. din localitatea Ovidiu într-o cauză
comercială având ca obiect o cerere privind emiterea somației
de plată.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 alin. (1), art. 24 alin. (1) și
art. 44 alin. (2). În acest sens, arată că, ăavând un caracter
necontencios, procedura prevăzută de Ordonanța Guvernului
nr. 5/2001 încalcă drepturile părților dintr-un contract
sinalagmatic, lipsind pe debitor de posibilitatea de a invoca
apărări de fond și încălcându-i acestuia dreptul la apărare și, pe
cale de consecință, dreptul de proprietate”.
Tribunalul Constanța — Secția comercială apreciază că
dispozițiile de lege criticate nu contravin prevederilor
constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că textele de lege criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 1 alin. (1), art. 6, art. 10 alin. (2) teza a doua și
art. 111 din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001.
Textele de lege criticate au următorul conținut:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 6: ă(1) Dacă nu a intervenit închiderea dosarului în
condițiile art. 5, judecătorul va examina cererea pe baza actelor
depuse, precum și a explicațiilor și lămuririlor părților, ce i-au
fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu va
depăși 30 de zile. Judecătorul va putea stabili alt termen potrivit
înțelegerii părților.
(4) Ordonanța se va înmâna părții prezente sau se va
comunica fiecărei părți de îndată prin scrisoare recomandată cu
confirmare de primire.”;
— Art. 10 alin. (2): ăPrin contestația la executare debitorul
poate invoca apărări de fond împotriva titlului executoriu, cu
excepția cazului în care a formulat, potrivit art. 8, cerere în
anulare împotriva ordonanței de admitere a cererii creditorului.”;
— Art. 111: ă(1) Ordonanța privind somația de plată nu are
autoritate de lucru judecat cu privire la fondul raporturilor juridice
dintre părți.
(2) Prevederile art. 338 din Codul de procedură civilă se
aplică în mod corespunzător.”
În susținerea neconstituționalității acestor dispoziții legale,
autorul excepției invocă înfrângerea prevederilor constituționale
ale art. 16 alin. (1), art. 24 alin. (1) și art. 44 alin. (2).
Examinând excepția de neconstituționalitate, Curtea reține
că Ordonanța Guvernului nr. 5/2001 instituie o procedură
specială și accelerată, derogatorie de la normele procedurii
civile, pentru a asigura recuperarea într-un timp cât mai scurt a
creanțelor.
Acest caracter special al procedurii a determinat limitarea
mijloacelor de probă, utilizabile în prima fază la înscrisuri,
completate cu explicațiile și lămuririle date de părți. Potrivit art. 1
alin. (1) din ordonanță, această procedură se aplică doar în
cazul ăcreanțelor certe, lichide, exigibile ce reprezintă obligații

18

MONITORUL OFICIAL AL ROMÂNIEI, PARTEA I, Nr. 886/29.XII.2008

de plată a unor sume de bani, asumate prin contract constatat
printr-un înscris ori determinate potrivit unui statut, regulament
sau altui înscris însușit de părți prin semnătură ori în alt mod
admis de lege [... ]”. Întrucât ordonanța cu somația de plată, ce
urmează a fi emisă de judecător, se va referi doar la obligații de
plată a unor sume de bani rezultate din înscrisuri însușite de
părți, este justificată cerința ca dovada acestora să se facă prin
înscrisuri. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Limitarea este deopotrivă valabilă pentru ambele părți,
ele având condiții identice pentru exercitarea dreptului la
apărare.
În continuare, se constată că este justificată limitarea
formulării apărărilor pe fondul cauzei în cadrul contestației la
executare, dacă anterior s-a formulat cerere în anulare la a cărei
judecată se puteau valorifica apărările de fond. De altfel,
dispozițiile art. 10 din ordonanță nu sunt determinate în

soluționarea cauzei, întrucât obiectul acesteia nu este
contestație la executare.
Ordonanța cu somația de plată, emisă de judecător, în
măsura în care a rămas irevocabilă, are autoritatea lucrului
judecat în privința obligațiilor de plată prevăzute la art. 1 alin. (1)
din Ordonanța Guvernului nr. 5/2001. Art. 111 din ordonanță
exclude autoritatea lucrului judecat, ăcu privire la fondul
raporturilor juridice dintre părți” tocmai în scopul de a da
posibilitatea părților ca ulterior să își valorifice, conform normelor
din dreptul comun, eventualele pretenții de altă natură, izvorâte
din aceleași raporturi juridice.
În jurisprudența sa constantă Curtea Constituțională a stabilit
că ordonanța criticată este constituțională atât în ansamblu, cât
și examinând separat dispozițiile sale.
În cauza de față neînvederându-se elemente noi, de natură
a duce la reconsiderarea acestei jurisprudențe, soluția și
considerentele anterioare se impun și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1), art. 6, art. 10 alin. (2) teza a doua și art. 111 din
Ordonanța Guvernului nr. 5/2001 privind somația de plată, excepție ridicată de Societatea Comercială ăMetropolitan” — S.R.L. din
localitatea Ovidiu în Dosarul nr. 2.071/118/2008 al Tribunalului Constanța — Secția comercială.
Definitivă și general obligatorie.
Pronunțată în ședința publică din data de 16 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Instrucțiunilor pentru organizarea și desfășurarea activității de control oficial în
unitățile de prelucrare, procesare, depozitare, transport, valorificare și comercializare a produselor
și subproduselor alimentare de origine nonanimală
Văzând Referatul de aprobare nr. 38.578 din 25 noiembrie 2008 al Direcției generale siguranța alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
ținând cont de prevederile Regulamentului Parlamentului European și Consiliului nr. 882/2004 privind controalele oficiale
efectuate pentru asigurarea conformității cu legislația în domeniul alimentelor și furajelor, sănătății și bunăstării animale, cu
modificările și completarile ulterioare,
în temeiul prevederilor art. 3 alin. (3) și ale art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu
modificările și completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Instrucțiunile pentru organizarea și
desfășurarea activității de control oficial în unitățile de
prelucrare, procesare, depozitare, transport, valorificare și

comercializare a produselor și subproduselor alimentare de
origine nonanimală, prevăzute în anexa care face parte
integrantă din prezentul ordin.

MONITORUL OFICIAL AL ROMÂNIEI, PARTEA I, Nr. 886/29.XII.2008
Art. 2. — Direcțiile sanitar-veterinare și pentru siguranța
alimentelor județene, respectiv a municipiului București vor duce
la îndeplinire prevederile prezentului ordin.
Art. 3. — Autoritatea Națională Sanitară Veterinară și pentru
Siguranța Alimentelor va controla modul de aplicare a
prevederilor prezentului ordin.

19

Art. 4. — (1) Prezentul ordin va fi publicat în Monitorul Oficial
al României, Partea I.
(2) Prezentul ordin se aplică începând cu data de 1 ianuarie
2009 până la data de 31 decembrie 2009.

Președintele Autorității Naționale Sanitare Veterinare și pentru Siguranța Alimentelor,
Radu Roatiș Chețan

București, 17 decembrie 2008.
Nr. 113.

ANEXĂ

INSTRUCȚIUNI

pentru organizarea și desfășurarea activității de control oficial în unitățile de prelucrare, procesare, depozitare,
transport, valorificare și comercializare a produselor și subproduselor alimentare de origine nonanimală

CAPITOLUL I
Dispoziții generale
Art. 1. — Prezentele instrucțiuni stabilesc cadrul
organizatoric în care inspectorii Autorității Naționale sanitare
veterinare și pentru siguranța alimentelor își desfășoară
activitatea de control oficial în unitățile care prelucrează,
procesează, depozitează, valorifică și comercializează produse
și subproduse alimentare de origine nonanimală.
Art. 2. — În sensul prezentelor instrucțiuni, expresiile de mai
jos au următoarele semnificații:
a) control oficial — orice formă de control pe care îl
efectuează autoritatea competentă ori Comisia Europeană
împreună cu statele membre ale Uniunii Europene, pentru
verificarea conformității cu legislația în domeniul alimentelor;
b) inspectorii autorității sanitar-veterinare și pentru siguranța
alimentelor — personalul de specialitate angajat, în condițiile
legii, al Autorității Naționale Sanitare Veterinare și pentru
Siguranța Alimentelor, respectiv al direcțiilor sanitar-veterinare și
pentru siguranța alimentelor județene sau a municipiului
București, cu atribuții de control oficial conform fișei postului;
c) unități — unitățile care prelucrează, procesează,
depozitează, transportă, valorifică și comercializează produse
și subproduse alimentare de origine nonanimală;
d) unități integrate — unitățile care desfășoară mai multe
activități sectoriale (cod CAEN) integrate în aceeași locație;
e) operator economic — orice persoana fizică sau juridică
care prelucrează, procesează, depozitează, transportă,
valorifică și comercializează produse și subproduse alimentare
de origine nonanimală;
f) cheltuieli — valoarea operațiunilor efectuate în cadrul
activității de control oficial pentru siguranța alimentelor, stabilite
în baza prevederilor legale;
g) plată aferentă activității de control oficial — cuantumul
rezultat prin înmulțirea timpului aferent pentru efectuarea
controlului oficial cu tariful stabilit pe oră;

h) documente justificative — actele oficiale în baza cărora
direcția sanitar-veterinară și pentru siguranța alimentelor
județeană, respectiv a municipiului București întocmește
formalitățile de plată și sunt reprezentate de procese-verbale de
constatare, fișe de control, însoțite, dacă este cazul, de proceseverbale de prelevare probe, procese-verbale de reținere oficială,
procese-verbale de confiscare, cerere de analiză, precum și de
alte documente care cuprind acțiunile întreprinse ca urmare a
desfășurării activității de control oficial în unitățile care
prelucrează, procesează, depozitează, transportă, valorifică și
comercializează produse și subproduse alimentare de origine
nonanimală, inclusiv buletine de analiză ca urmare a
determinărilor de către laboratoare specializate.
Art. 3. — Tariful aferent activității de control oficial în unitățile
de prelucrare, procesare, depozitare, transport, valorificare și
comercializare a produselor și subproduselor alimentare de
origine nonanimală se calculează de către inspectorii autorității
sanitar-veterinare și pentru siguranța alimentelor, prin aplicarea
tarifului total de 52,2 lei/h, prevăzut în anexa nr. 2, la timpul
stabilit potrivit anexei nr. 1.
CAPITOLUL II
SECȚIUNEA I
Obligațiile inspectorilor autorității sanitar-veterinare și pentru
siguranța alimentelor

Art. 4. — Inspectorii autorității sanitar-veterinare și pentru
siguranța alimentelor trebuie să dețină baza de date
corespunzătoare și să identifice unitățile care prelucrează,
procesează, depozitează, valorifică și comercializează produse
și subproduse alimentare de origine nonanimală, arondate în
vederea asigurării activității de control oficial pentru siguranța
alimentelor.
Art. 5. — Activitatea de control oficial la unitățile care
prelucrează,
procesează,
depozitează,
valorifică
și
comercializează produse și subproduse alimentare de origine

20

MONITORUL OFICIAL AL ROMÂNIEI, PARTEA I, Nr. 886/29.XII.2008

nonanimală se realizează de către inspectorii autorității sanitarveterinare și pentru siguranța alimentelor, în conformitate cu
prevederile fișei postului, ale procedurii prevăzute în anexa nr. 3,
precum și ale altor dispoziții și instrucțiuni primite de la
autoritatea centrală sanitar-veterinară și pentru siguranța
alimentelor.
Art. 6. — Ca urmare a controlului oficial realizat în unitățile
care prelucrează, procesează, depozitează, valorifică și
comercializează produse și subproduse alimentare de origine
nonanimală, inspectorii autorității sanitar-veterinare și pentru
siguranța alimentelor elaborează documente justificative privind
controalele oficiale pe care le-au efectuat.
Art. 7. — Inspectorii autorității sanitar-veterinare și pentru
siguranța alimentelor au obligația să păstreze confidențialitatea
activității de control oficial desfășurate în unități care
prelucrează,
procesează,
depozitează,
valorifică
și
comercializează produse și subproduse alimentare de origine
nonanimală, în raport cu alte persoane fizice sau juridice, pentru
a nu afecta concurența de piață, potrivit prevederilor legale în
vigoare.
SECȚIUNEA a II-a
Obligațiile direcțiilor sanitar-veterinare și pentru siguranța
alimentelor județene, respectiv a municipiului București

Art. 8. — În cel mult 5 zile lucrătoare de la efectuarea
controlului oficial, direcțiile sanitar-veterinare și pentru siguranța
alimentelor județene, respectiv a municipiului București trimit
operatorilor economici controlați documentele de plată pentru
activitatea desfășurată, precum și o copie a documentelor
justificative privind controlul oficial efectuat.
Art. 9. — (1) Direcțiile sanitar-veterinare și pentru siguranța
alimentelor județene, respectiv a municipiului București
încasează tariful aferent activității de control oficial.
(2) Tariful aferent activității de control oficial stabilit pe baza
documentelor justificative este virat de unități în contul direcțiilor
sanitar-veterinare și pentru siguranța alimentelor județene,
respectiv a municipiului București și suma rezultată este
evidențiată distinct în contabilitate, constituind pentru acestea
fonduri extrabugetare care se utilizează, conform legii, pentru
acoperirea costurilor controalelor oficiale.
(3) Costurile aferente analizelor de laborator efectuate potrivit
Programului anual de supraveghere și control în domeniul
siguranței alimentelor, aprobat prin ordin al președintelui
Autorității Naționale Sanitare Veterinare și pentru Siguranța
Alimentelor, se suportă din bugetul alocat direcției sanitarveterinare și pentru siguranța alimentelor județene, respectiv a
municipiului București.
SECȚIUNEA a III-a
Obligațiile operatorilor economici

Art. 10. — (1) Operatorii economici controlați virează în
contul direcției sanitar-veterinare și pentru siguranța alimentelor
județene, respectiv a municipiului București suma
corespunzătoare cheltuielilor calculate pentru activitatea de
control oficial desfășurată de inspectorii autorității sanitarveterinare și pentru siguranța alimentelor, în termen de 20 de
zile lucrătoare de la data primirii documentelor de plată.

(2) Încadrarea în categoriile de producție prevăzute în anexa
nr. 1 se face prin declarația pe propria răspundere prevăzută în
anexa nr. 4, depusă la direcția sanitar-veterinară și pentru
siguranța alimentelor județeană, respectiv a municipiului
București, în termen de 30 de zile de la intrarea în vigoare a
prezentului ordin.
Art. 11. — Operatorii economici sunt obligați să asigure
trasabilitatea produselor de la materiile prime la produsul finit.
Art. 12. — Operatorii economici sunt obligați să dețină
proceduri interne de retragere a produselor alimentare
neconforme.
Art. 13. — Operatorii economici asigură condiții optime
pentru ca inspectorii autorității sanitar-veterinare și pentru
siguranța alimentelor să își poată desfășura și exercita
activitatea de control oficial în conformitate cu prevederile legale
în vigoare.
CAPITOLUL III
Dispoziții finale
Art. 14. — (1) În cazul în care operatorii economici iși
desfășoară activitatea în unul sau mai multe județe prin unități
fără personalitate juridică și cu același cod CAEN, plata aferentă
controlului oficial se face de către entitatea juridică, conform
categoriei de încadrare din anexa nr. 1.
(2) Dacă unitatea de prelucrare, procesare, depozitare sau
valorificare a produselor și subproduselor alimentare de origine
nonanimală deține puncte de lucru, fără personalitate juridică
distinctă, fie pe raza aceluiași județ, fie în mai multe județe, dar
a căror activitate se încadrează în aceeași clasă CAEN, și dacă
suma calculată pentru controlul oficial depășește valoarea de
2.000 euro/lună, suma care trebuie plătită pentru fiecare punct
de lucru se calculează luându-se în considerare ponderea
fiecărui punct de lucru în activitatea totală, astfel încât per total
unitate să nu depășească valoarea maximă de 2.000 euro/lună.
(3) Plata se va face proporțional cu activitatea desfășurată în
fiecare punct de lucru, consemnată în declarația pe propria
răspundere prevăzută în anexa nr. 4.
(4) Operatorul economic care desfășoară mai multe activități
sectoriale (cod CAEN) integrate în aceeași locație va fi tarifat o
singură dată pentru categoria cu tariful cel mai mare.
(5) Pentru unitățile aflate în primul an de activitate, sumele
pentru activitatea specifică de control oficial se calculează în
baza documentului justificativ întocmit conform producției
curente din luna precedentă.
Art. 15. — Neplata în termenul prevăzut la art. 10 a sumelor
calculate pentru activitatea de control oficial atrage perceperea
unor penalități de 0,25% din suma de plată restantă, pentru
fiecare zi de întârziere, de la data la care obligația de plată a
sumei a devenit scadentă până la achitarea integrală a sumei,
inclusiv ziua plății.
Art. 16. — Neplata sumelor restante calculate pentru
activitatea de control oficial atrage acționarea în instanță a
operatorului economic pentru obligarea la plata sumelor
datorate.
Art. 17. — Anexele nr. 1—4 fac parte integrantă din
prezentele instrucțiuni.

21

MONITORUL OFICIAL AL ROMÂNIEI, PARTEA I, Nr. 886/29.XII.2008

ANEXA Nr. 1
la instrucțiuni
TIMPUL

pentru controlul oficial în unitățile de prelucrare, procesare, depozitare, transport, valorificare și comercializare a
produselor și subproduselor alimentare de origine nonanimală

4.500—9.000 (t/an)

4

> 9.000 (t/an)

6

< 1.800 (t/an)

1

B

1.800—4.500 (t/an)

1,5

C

4.500—9.000 (t/an)

2

> 9.000 (t/an)

3

< 20.000 (t/an)

1,5

B

20.000—50.000 (t/an)

3

C

50.000—100.000 (t/an)

4

> 100.000(t/an)

4

< 7 000 (hl/an)

3

B

7.000—10.000 (hl/an)

4

C

10.000—15.000 (hl/an)

6

> 15.000 (hl/an)

8

< 7.000 (hl/an)

2

B

7.000—10.000 (hl/an)

4

C

10.000—15.000 (hl/an)

5

D

> 15.000 (hl/an)

6

A

< 5.000(hl/an)

2

B

5.000—10.000(hl/an)

3

C

10.000—15.000(hl/an)

4

D

> 15.000(hl/an)

6

A

< 12.500 (t/an)

1,5

B

12.500—25.000 (t/an)

2

C

25.000—50.000 (t/an)

3

D

> 50.000 (t/an)

4

A

< 1.000 (t/an)

3

B

1.000—5.000 (t/an)

4

C

5.000—10.000 (t/an)

6

D

> 10.000 (t/an)

8

A
Unități de fabricare a berii

C

A

Unități de fabricare a produselor din cacao,
ciocolatei și a produselor zaharoase

2,5

D

Unități de fabricare a uleiurilor, grăsimilor fine și
rafinate, margarinei și a produselor comestibile
similare

1.800—4.500 (t/an)

A

Unități de fabricare a alcoolului etilic de
fermentație

B

D

Unități de fabricare a băuturilor alcoolice distilate

1

A

Unități de fabricare a vinurilor*)

< 1.800 (t/an)

D

Unități de fabricare a băuturilor răcoritoare

Timpul pentru controlul
oficial (h)

A
Unități de morărit

Producția

D

Unități de fabricare a pâinii, produselor de
panificație și patiserie

Categoria

A

Tipul unității (Operator economic)

< 20.000 (t/an)

1,5

B

20.000—50.000 (t/an)

3

C

50.000—100.000 (t/an)

4

D

> 100.000(t/an)

4

22

MONITORUL OFICIAL AL ROMÂNIEI, PARTEA I, Nr. 886/29.XII.2008
Timpul pentru controlul
oficial (h)

< 4 000 (t/an)

3

4.000—11.000 (t/an)

4

C

11.000—16.000 (t/an)

6

D

> 16.000 (t/an)

8

A

< 200 (t/an)

2

B

200—500 (t/an)

4

C

500—750 (t/an)

6

D

> 750 (t/an)

8

A

Unități de prelucrare și conservare a fructelor și
legumelor**)

Producția

B

Unități de fabricare a malțului

Categoria

A

Tipul unității (Operator economic)

< 50 000 (t/an)

2

50.000—150.000 (t/an)

4

150.000—300.000 (t/an)

6

> 300.000 (t/an)

8

A

< 20.000 (t/an)

1

B

20.000—50.000 (t/an)

2

C

50.000—100.000 (t/an)

3

D

Unități de producere a apelor minerale
(carbogazoasă și plată) îmbuteliate la sursă

B
C
D

Depozite pentru semințe de consum***)

> 100.000(t/an)

3

NOTĂ:

Controlul oficial al unităților care prelucrează, procesează, depozitează, transportă, valorifică și comercializează produse
de origine nonanimală și evaluarea și clasificarea unităților din domeniul alimentar în funcție de risc se realizează conform
Regulamentului Parlamentului European și al Consiliului nr. 852/2004 privind igiena alimentelor, cu modificările și completările
ulterioare, și Regulamentului Parlamentului European și al Consiliului nr. 882/2004 privind controalele oficiale efectuate pentru
asigurarea conformității cu legislația în domeniul alimentelor și furajelor, sănătății și bunăstării animale, cu modificările și
completările ulterioare, după cum urmează:
1. Pentru unitățile cu activitate în domeniul alimentar cu risc crescut, respectiv cele care au obținut punctajul > 42 la
evaluarea unității, inspecția se va realiza o dată pe lună;
2. Pentru unitățile cu activitate în domeniul alimentar cu risc mediu, respectiv cele care au obținut punctajul între 30 și 42
la evaluarea unității, inspecția se va realiza o dată la două luni;
3. Pentru unitățile cu activitate în domeniul alimentar cu risc scăzut, respectiv cele care au obținut punctajul < 30 la
evaluarea unității, inspecția se va realiza o dată la 4 luni;
*) Pentru astfel de unități se efectuează un control preoperațional și în lunile cu activitate, în conformitate cu încadrarea
unității în categorii de risc.
**) Pentru astfel de unități controlul oficial constă, în lunile fără activitate, într-un control preoperațional și în lunile cu
activitate, în conformitate cu încadrarea unității în categorii de risc.
***) Pentru astfel de unități se efectuează un control oficial preoperațional și restul controalelor se vor efectua în
conformitate cu încadrarea unității în categorii de risc.
Tipul unității (Operator economic)

Timpul pentru controlul oficial (h)

Miniberării (capacitate de producție <3.000 hl/an)

1

Unități de prelucrare a cartofilor și conservare a produselor din cartofi

4

Unități de vânzare cu amănuntul a produselor alimentare de origine nonanimală

1

Unități de fabricare a macaroanelor, tăițeilor, cuș-cuș-ului și a altor produse făinoase similare

2

Unități de prelucrare a ceaiului și a cafelei

4

Unități de fabricare a condimentelor

3

Unități de fabricare a altor produse alimentare

6

Unități de fabricare a cidrului și a vinului din fructe*)

6

Unități de fabricare a altor băuturi obținute prin fermentare*)

6

Supermarket/hipermarket

8

23

MONITORUL OFICIAL AL ROMÂNIEI, PARTEA I, Nr. 886/29.XII.2008
Tipul unității (Operator economic)

Timpul pentru controlul oficial (h)

Unități de îmbuteliere și ambalare a produselor de origine nonanimală

2

Unități de fabricare a sucurilor de fructe și legume*)

8

Unități de fabricare a amidonului și a produselor din amidon

5

Unități de fabricare a biscuiților, pișcoturilor și a altor produse similare

2

Unități de fabricare a zahărului*)

8

Depozite de produse alimentare de origine nonanimală

4

Depozite de comercializare angro

6

NOTĂ:

Controlul oficial al unităților care prelucrează, procesează, depozitează, transportă, valorifică și comercializează produse
de origine nonanimală și evaluarea și clasificarea unităților din domeniul alimentar în funcție de risc se realizează conform
Regulamentului Parlamentului European și al Consiliului nr. 852/2004, cu modificările și completările ulterioare, și Regulamentului
Parlamentului European și al Consiliului nr. 882/2004 privind controalele oficiale efectuate pentru asigurarea conformității cu
legislația în domeniul alimentelor și furajelor, sănătății și bunăstării animale, cu modificările și completările ulterioare, după cum
urmează:
1. Pentru unitățile cu activitate în domeniul alimentar cu risc crescut, respectiv cele care au obținut punctajul > 42 la
evaluarea unității, inspecția se va realiza o dată pe lună;
2. Pentru unitățile cu activitate în domeniul alimentar cu risc mediu, respectiv cele care au obținut punctajul între 30 și 42
la evaluarea unității, inspecția se va realiza o dată la două luni;
3. Pentru unitățile cu activitate în domeniul alimentar cu risc scăzut, respectiv cele care au obținut punctajul < 30 la
evaluarea unității, inspecția se va realiza o dată la 4 luni;
*) Pentru astfel de unități controlul oficial constă, în lunile fără activitate, într-un control preoperațional și în lunile cu
activitate controlul oficial se va efectua în conformitate cu încadrarea unității în categorii de risc

ANEXA Nr. 2
la instrucțiuni

TA R I F E L E

pentru cheltuielile de personal care desfășoară activitatea de control oficial în unitățile de prelucrare, procesare,
depozitare, transport, valorificare și comercializare a produselor și subproduselor alimentare de origine nonanimală
Cheltuielile pentru
salariu/persoană/h
(lei)

Cheltuielile necesare
perfecționării/persoană/h
(lei)

Total cheltuieli/h
(lei)

Pregătirea controlului, studierea facilităților și
documentației deținute de operatorii economici,
astfel încât să fie capabil să își îndeplinească
atribuțiile în mod adecvat

16,7

0,7

17,4

2.

Realizarea controlului

16,7

0,7

17,4

3.

Analiza activității de control și stabilirea
concluziilor

16,7

0,7

17,4

TOTAL:

50,1

2,1

52,2

Nr.
crt.

Etapele aferente realizării unui control oficial în domeniul
alimentar

1.

ANEXA Nr. 3
la instrucțiuni

PROCEDURĂ

privind efectuarea controlului oficial în unitățile de prelucrare, procesare, depozitare, transport și valorificare a
produselor și subproduselor alimentare de origine nonanimală
I. Generalități
Controalele oficiale se efectuează fără o avertizare
prealabilă.
Controalele oficiale se efectuează pentru toate etapele
de prelucrare, procesare, depozitare, transport, valorificare

și comercializare a produselor și subproduselor alimentare
de origine nonanimală sau selectiv, pentru una ori mai
multe dintre etapele menționate anterior, pentru care se
consideră a fi necesar să fie supuse activității de inspecție
și control.

24

MONITORUL OFICIAL AL ROMÂNIEI, PARTEA I, Nr. 886/29.XII.2008

Controalele oficiale se efectuează pentru:
a) produsele alimentare provenind din:
1. schimburile comerciale desfășurate pe teritoriul României;
2. schimburile comerciale dintre statele membre ale Uniunii
Europene;
3. import;
b) produsele destinate exportului.
Inspectorul autorității sanitar-veterinare și pentru siguranța
alimentelor este însoțit de către un reprezentant al societății
comerciale sau de o persoană abilitată care să răspundă
întrebărilor inspectorului și care să fie prezentă pe tot parcursul
inspecției și controlului.
II. Scop
Controalele oficiale se realizează pentru a se verifica
conformitatea cu regulile ce au drept scop prevenirea,
eliminarea sau reducerea riscurilor până la niveluri acceptabile
pentru sănătatea publică.
Controalele oficiale asigură suportul informativ pentru
realizarea evaluării riscului în domeniul siguranței alimentelor.
III. Definiții
În înțelesul prezentei proceduri, următorii termeni se definesc
astfel:
a) verificare — controlul, prin examinarea și prin luarea în
considerare a evidențelor, sub raportul îndeplinirii cerințelor
specificate;
b) inspecție — examinarea oricărui aspect privind alimentele,
pentru a se verifica faptul că astfel de aspecte sunt conforme cu
cerințele legislației în domeniul alimentelor;
c) monitorizare — realizarea de observații sau de măsuri
planificate secvențial, cu scopul de a obține o evaluare generală
a nivelului de conformitate cu legislația în domeniul alimentelor;
d) supraveghere — o examinare cu caracter preventiv a
activității uneia sau mai multor întreprinderi cu activitate în
domeniul alimentelor, a operatorilor economici ori a activităților
acestora;
e) neconformitate — neconcordanța cu legislația în domeniul
alimentelor;
f) prelevare de probe pentru analiză — recoltarea de probe
de alimente sau de orice alte substanțe reprezentative pentru
producerea, prelucrarea și distribuția alimentelor, cu scopul de
a se verifica prin analiză conformitatea cu legislația în domeniul
alimentelor;
g) reținere oficială — procedura prin care autoritatea
sanitar-veterinară și pentru siguranța alimentelor dispune ca
alimentele să nu fie deplasate ori falsificate până la luarea unei
decizii cu privire la destinația acestora; aceasta include
depozitarea de către operatorii economici, în conformitate cu
instrucțiunile Autorității Naționale Sanitare Veterinare și pentru
Siguranța Alimentelor;
h) trasabilitate — posibilitatea identificării și urmăririi, pe
parcursul tuturor etapelor de producție, procesare și distribuție,
a unui aliment, a hranei pentru animale, a unui animal destinat
pentru producția de alimente sau a unei substanțe ce urmează
ori care poate fi încorporată într-un aliment sau în hrana pentru
animale;
i) producție — totalitatea produselor obținute din prelucrarea,
procesarea, depozitarea, transportul, valorificarea și
comercializarea produselor alimentare de origine nonanimală.

IV. Etapele controlului oficial
Controalele oficiale se efectuează utilizându-se una sau mai
multe dintre metodele de control, cum ar fi: inspecția,
monitorizarea, supravegherea, verificarea, prelevarea de probe
și analiză.
A. Inspecția
În cadrul activității de inspecție se verifică următoarele:
1. Condițiile generale de funcționare a unității:
a) profilul unității;
b) amplasarea unității;
c) construcția;
d) împrejmuirea unității;
e) căile de acces în unitate;
f) platforma de gunoi menajer.
2. Depozitele de materii prime, materiale auxiliare, produse
finite, ambalaje, etichete:
a) igiena spațiilor de depozitare;
b) sistemul de ventilare (funcționalitate și eficientă) și modul
de înregistrare și control al temperaturii și umidității;
c) capacitatea depozitelor și dotarea acestora pentru
asigurarea condițiilor optime de păstrare, cu respectarea
condițiilor de compatibilitate;
d) modul de depozitare a materiilor prime și de rulare a
stocurilor;
e) salubritatea ambalajelor;
f) prelevarea de probe pentru determinarea de contaminanți
și reziduuri de pesticide în conformitate cu legislația în vigoare;
g) documentele de însoțire a produselor finite
(declarație/certificate de conformitate) și documentele care să
ateste condițiile privind siguranța alimentară;
h) modul de ambalare a produselor finite;
i) modul de depozitare și marcare a substanțelor chimice cu
risc potențial de contaminare.
3. Spațiile de producție:
a) proiectare, amplasare, construcție și dimensionare;
b) existența vestiarelor corespunzătoare;
c) aprovizionare cu apă potabilă, caldă și rece;
d) spații separate pentru spălarea materiei prime, unde este
cazul;
e) sistem adecvat de colectare a reziduurilor lichide și solide;
f) sursa de agent termic;
g) instalații, utilaje și echipamente de lucru.
4. Amenajarea și organizarea fluxului tehnologic:
a) asigurarea circuitelor funcționale pentru desfășurarea
fluxului tehnologic fără intersectări între fazele salubre și cele
insalubre;
b) controlul întreținerii și dotării cu dispozitive și utilaje de
lucru specifice profilului (cernatoare, separatoare, magneți, site,
tăvăluguri etc.);
c) sistemul de ventilație;
d) aparatura de măsură și control;
e) procedurile operaționale standard de sanitație (SSOP);
f) implementarea și funcționarea unui sistem de siguranță al
alimentelor bazat pe principiile HACCP;
g) verificarea sistemului de alimentare cu apă rece și caldă,
controlul potabilității apei.
5. Spațiile destinate depozitării detergenților și
dezinfectanților

MONITORUL OFICIAL AL ROMÂNIEI, PARTEA I, Nr. 886/29.XII.2008
6. Spațiile destinate curățării instalațiilor, utilajelor și
echipamentelor de lucru
7. Anexele (vestiare, grupuri sanitare etc.)
8. Mijloacele de transport, spațiul necesar spălării și
dezinfecției mijloacelor de transport, condițiile de transport și
modul în care se face recepția materiei prime și a materiilor
auxiliare.
9. Laboratoarele proprii:
a) asigurarea spațiului/compartimentare;
b) analize conform metodelor standardizate;
c) asigurarea aparaturii și a reactivilor;
d) calificarea și competența personalului;
e) întreținerea aparaturii, verificare, calibrare;
f) evidența și monitorizarea parametrilor controlați.
10. Evacuarea deșeurilor:
a) sistemul de precolectare și colectare a deșeurilor;
b) existența spațiului pentru depozitarea recipientelor pentru
colectarea deșeurilor (ghene) și racordarea acestora la rețeaua
centrală de apă-canal;
c) existența contractului cu o firmă de salubrizare.
11. Aplicarea ghidurilor de bune practici sau aplicarea
normelor pentru siguranța alimentelor
12. Aplicarea programelor preliminare
13. Stabilirea punctelor critice de control
14. Monitorizarea punctelor critice de control.
B. Prelevare de probe și analiză
Se vor realiza:
a) prelevarea de teste de sanitație;
b) recoltarea de alte probe, ori de câte ori există suspiciuni
sau atunci când sunt depistate neconformități, pentru produsele
alimentare de origine nonanimală (contaminanți, reziduuri de
pesticide etc.) pentru care sunt prevăzute limite maxime admise
în legislația din domeniul alimentelor; recoltarea se realizează
de către inspectori ai autorității sanitar-veterinare și pentru
siguranța alimentelor, conform metodelor prevăzute de lege, iar
în cazul în care acestea nu sunt prevăzute, conform procedurilor
emise de autoritatea centrală sanitar-veterinară și pentru
siguranța alimentelor;
c) întocmirea procesului-verbal de prelevare de probe și a
cererii de analiză;
d) trimiterea către laboratoare specializate a probelor
prelevate, însoțite de documentele menționate mai sus.
Se vor respecta următoarele:
a) prelevarea probelor dintr-un lot se va efectua o singură
dată, pentru produsele care necesită aceeași metodă de
prelevare, pentru toată gama de analize de laborator, astfel încât
rezultatul acestora sa fie transmis în mod obligatoriu în perioada
de valabilitate a produsului reținut, dar nu mai târziu de 30 de
zile;
b) analizele se vor efectua numai în laboratoare acreditate,
iar rezultatele/buletinele de analiză vor fi transmise și
operatorului economic;
c) lotul din care s-au prelevat probele este reținut și depozitat
în condiții corespunzătoare până la obținerea rezultatelor/
buletinelor de analiză;
d) nerespectarea prevederilor pct. a), b) și c) atrage pentru
persoanele vinovate răspunderea potrivit prevederilor legale.
C. Inspecția stării de igienă a personalului
Se verifică:

25

a) echipamentul de protecție al personalului (halat, bonetă,
mănuși, șorțuri, încalțăminte de protecție etc.);
b) igiena personală.
D. Controlul documentelor
Se verifică existența:
a) programelor de igienizare a unității;
b) documentelor pentru monitorizarea și controlul punctelor
critice (PC) și a punctelor critice de control (PCC);
c) programelor pentru instruirea personalului în domeniul
siguranței alimentelor;
d) documentelor care să ateste proveniența produselor
depozitate;
e) documentelor pentru înregistrarea temperaturii, după caz;
f) programului acțiunilor de dezinfecție, dezinsecție și
deratizare (DDD) și eficiența acestora;
g) buletinelor de analiză pentru materiile prime;
h) buletinelor de analiză pentru produsele finite;
i) buletinelor de analiză pentru apa potabilă;
j) buletinelor de analiză pentru teste de sanitație;
k) dosarului cu autorizații și avize;
l) documentelor care să ateste trasabilitatea produselor;
m) controlului potabilității apei.
E. Examinarea sistemelor de verificare
Se controlează documentele care să ateste verificarea
aparatelor de măsură și control (AMC), buletinele metrologice,
monitorizarea și înregistrarea parametrilor tehnologici.
V. Documente elaborate la finalizarea controlului oficial
După realizarea activității de supraveghere, inspecție și
control, inspectorul autorității sanitar-veterinare și pentru
siguranța alimentelor completează fișa de control, procesulverbal de constatare, precum și celelalte documente necesare
aplicării de măsuri în caz de neconformitate.
VI. Măsuri, sancțiuni
În funcție de situația existentă la fața locului și de rezultatele
analizelor de laborator, se aplică măsurile corespunzătoare, în
conformitate cu Hotărârea Guvernului nr. 984/2005 privind
stabilirea și sancționarea contravențiilor la normele sanitare
veterinare și pentru siguranța alimentelor, cu modificările și
completările ulterioare, și cu Ordinul președintelui Autorității
Naționale Sanitare Veterinare și pentru Siguranța Alimentelor
nr. 301/2006 privind aprobarea Normei sanitare veterinare și
pentru siguranța alimentelor privind procedurile de înregistrare
a activităților de vânzare directă de produse primare, a
activităților de vânzare cu amănuntul și a activităților de fabricare
a alimentelor, cu modificările și completările ulterioare.
Astfel, pot fi dispuse:
a) aplicarea de sancțiuni;
b) confiscarea în vederea distrugerii produselor improprii
consumului uman;
c) reținerea oficială;
d) propunere de suspendare, închiderea unității.
În situația în care, în urma activităților de supraveghere,
inspecție și control, se constată că operatorii economici încalcă
în mod flagrant alte prevederi legale legate de producția,
depozitarea, transportul sau comercializarea alimentelor și
furajelor care nu țin de legislația privind siguranța alimentelor și
furajelor, autoritatea sanitar-veterinară și pentru siguranța
alimentelor va notifica autoritățile competente să sancționeze
respectivele fapte.

26

MONITORUL OFICIAL AL ROMÂNIEI, PARTEA I, Nr. 886/29.XII.2008
ANEXA Nr. 4
la instrucțiuni

DECLARAȚIE PE PROPRIA RĂSPUNDERE

Nr. ........ din ..........
Pentru unitatea denumită: ................................................................., adresa unității: ......................................................;
proprietar ............................................., din localitatea ..............................................., str. ................................................. nr. ............,
sectorul ...................., codul ........................, județul .........................................., telefon .........................., e-mail ..........................,
pentru obiectivul ......................................................., în care se desfășoară următoarele activități:
1. ........... (cod CAEN ...............);
2. ........... (cod CAEN ...............);
3. ........... (cod CAEN ...............).
Declar pe propria răspundere că în cadrul activităților mai sus menționate producția realizată, conform prevederilor
Ordinului președintelui Autorității Naționale Sanitare Veterinare și pentru Siguranța Alimentelor nr. ...., este următoarea:
1. ........... (cod CAEN ...............);
2. ........... (cod CAEN ...............);
3. ........... (cod CAEN ...............).

Reprezentantul legal al unității,
......................................................................
(semnătura și ștampila oficială a unității)

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programelor școlare, curriculum diferențiat, filiera vocațională,
profil teologic reformat
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite prezentul ordin.
Art. 1. — Se aprobă Programa școlară la disciplina Literatură
creștină reformată (clasele a IX-a—a X-a), filiera vocațională,
profil teologic reformat, cuprinsă în anexa nr. 1.
Art. 2. — Se aprobă Programa școlară la disciplina Studii
biblice (clasele a IX-a—a X-a), filiera vocațională, profil teologic
reformat, cuprinsă în anexa nr. 2.
Art. 3. — Se aprobă Programa școlară la disciplina Educație
spirituală (clasele a IX-a—a X-a), filiera vocațională, profil
teologic reformat, cuprinsă în anexa nr. 3.
Art. 4. — Se aprobă Programa școlară la disciplina Educație
spirituală (clasele a XI-a—a XII-a), filiera vocațională, profil
teologic reformat, cuprinsă în anexa nr. 4.
Art. 5. — Se aprobă Programa școlară la disciplina Studii
biblice (clasele a XI-a—a XII-a), filiera vocațională, profil teologic
reformat, cuprinsă în anexa nr. 5.

Art. 6. — Se aprobă Programa școlară la disciplina Istoria
religiilor (clasele a XI-a—a XII-a), filiera vocațională, profil
teologic reformat, cuprinsă în anexa nr. 6.
Art. 7. — Se aprobă Programa școlară la disciplina Istoria
artei creștine (clasele a XI-a—a XII-a), filiera vocațională, profil
teologic reformat, cuprinsă în anexa nr. 7.
Art. 8. — Se aprobă Programa școlară la disciplina Evidență
bisericească informatizată (clasele a XI-a—a XII-a), filiera
vocațională, profil teologic reformat, cuprinsă în anexa nr. 8.
Art. 9. — Programele școlare aprobate prin prezentul ordin
se aplică începând cu anul școlar 2008—2009.
Art. 10. — Anexele nr. 1—8*) fac parte integrantă din
prezentul ordin.
Art. 11. — Prezentul ordin se publică în Monitorul Oficial al
României, Partea I.
Art. 12. — Direcția generală management învățământ
preuniversitar, Direcția generală învățământ în limbile
minorităților și relația cu Parlamentul, Centrul Național pentru

MONITORUL OFICIAL AL ROMÂNIEI, PARTEA I, Nr. 886/29.XII.2008
Curriculum și Evaluare în Învățământul Preuniversitar,
inspectoratele școlare județene/al municipiului București și

27

unitățile de învățământ preuniversitar duc la îndeplinire prezentul
ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 2 septembrie 2008.
Nr. 5.258.
*) Anexele nr. 1—8 se publică ulterior în Monitorul Oficial al României, Partea I, nr. 886 bis în afara abonamentului, care se poate achiziționa de la
Centrul de vânzări și informare al Regiei Autonome ăMonitorul Oficial”, București, șos. Panduri nr. 1.

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programelor școlare, curriculum diferențiat, filiera vocațională,
profil teologic adventist
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite prezentul ordin.
Art. 1. — Se aprobă Programa școlară la disciplina
Cunoștințe biblice (clasele a IX-a—a X-a), filiera vocațională,
profil teologic adventist, cuprinsă în anexa nr. 1.
Art. 2. — Se aprobă Programa școlară la disciplina Istoria
Bisericii Adventiste (clasa a IX-a), filiera vocațională, profil
teologic adventist, cuprinsă în anexa nr. 2.
Art. 3. — Se aprobă Programa școlară la disciplina Istoria
Bisericii Universale (clasa a X-a), filiera vocațională, profil
teologic adventist, cuprinsă în anexa nr. 3.
Art. 4. — Se aprobă Programa școlară la disciplina Muzică
bisericească (clasele a IX-a—a X-a), filiera vocațională, profil
teologic adventist, cuprinsă în anexa nr. 4.
Art. 5. — Se aprobă Programa școlară la disciplina Studiul
Bibliei (clasele a XI-a—a XII-a), filiera vocațională, profil teologic
adventist, cuprinsă în anexa nr. 5.
Art. 6. — Se aprobă Programa școlară la disciplina Istoria
Bisericii Creștine (clasa a XI-a), filiera vocațională, profil teologic
adventist, cuprinsă în anexa nr. 6.
Art. 7. — Se aprobă Programa școlară la disciplina Istoria
Bisericii Adventiste (clasa a XII-a), filiera vocațională, profil
teologic adventist, cuprinsă în anexa nr. 7.

Art. 8. — Se aprobă Programa școlară la disciplina
Dogmatică (clasele a XI-a—a XII-a), filiera vocațională, profil
teologic adventist, cuprinsă în anexa nr. 8.
Art. 9. — Se aprobă Programa școlară la disciplina Profeții
biblice/Daniel și Apocalipsa (clasele a XI-a—a XII-a), filiera
vocațională, profil teologic adventist, cuprinsă în anexa nr. 9.
Art. 10. — Se aprobă Programa școlară la disciplina Muzică
bisericească (clasa a XI-a), filiera vocațională, profil teologic
adventist, cuprinsă în anexa nr. 10.
Art. 11. — Programele școlare aprobate prin prezentul ordin
se aplică începând cu anul școlar 2008—2009.
Art. 12. — Anexele nr. 1—10*) fac parte integrantă din
prezentul ordin.
Art. 13. — Prezentul ordin se publică în Monitorul Oficial al
României, Partea I.
Art. 14. — Direcția generală management învățământ
preuniversitar, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare județene/al municipiului București și
unitățile de învățământ preuniversitar duc la îndeplinire prezentul
ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 2 septembrie 2008.
Nr. 5.259.

*) Anexele nr. 1—10 se publică ulterior în Monitorul Oficial al României, Partea I, nr. 886 bis în afara abonamentului, care se poate achiziționa de la Centrul
de vânzări și informare al Regiei Autonome ăMonitorul Oficial”, București, șos. Panduri nr. 1.

28

MONITORUL OFICIAL AL ROMÂNIEI, PARTEA I, Nr. 886/29.XII.2008

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 7 februarie 2008

în Cauza Șerbănescu împotriva României
(Cererea nr. 33.945/04)
În Cauza Șerbănescu împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Boštjan M. Zupančič,
președinte, Corneliu Bîrsan, Elisabet Fura-Sandström, Alvina Gyulumyan, David Thór Björgvinsson, Ineta Ziemele, Isabelle BerroLefèvre, judecători, și Santiago Quesada, grefier de secție,
după ce a deliberat în camera de consiliu la data de 17 ianuarie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 33.945/04)
formulată împotriva României, prin care un cetățean al acestui
stat, domnul Victor-Sorin Șerbănescu (reclamantul), a sesizat
Curtea la data de 6 septembrie 2004 în temeiul art. 34 din
Convenția pentru apărarea drepturilor omului și a libertăților
fundamentale (Convenția).
2. Guvernul român (Guvernul) este reprezentat de agentul
său, domnul R. H. Radu, de la Ministerul Afacerilor Externe.
3. La data de 12 decembrie 2006, Curtea a decis să
comunice cererea Guvernului. Invocând art. 29 § 3 din
Convenție, aceasta a decis să analizeze în același timp
admisibilitatea și temeinicia cauzei.
ÎN FAPT

I. Circumstanțele cauzei
4. Reclamantul s-a născut în anul 1957 și locuiește în
Brașov.
5. În 1948, în temeiul Legii nr. 6/1948 privind retragerea
cetățeniei române, imobilul lui M.S., unul dintre părinții
reclamantului, situat în Sinaia, str. Cuza Vodă nr. 7 (fostul nr. 5),
a fost rechiziționat de stat ca urmare a fugii lui M.S. din
România.
6. În anul 2000, reclamantul, în calitate de moștenitor al lui
M.S., a sesizat Judecătoria Sinaia cu o acțiune având ca obiect
revendicarea imobilului menționat, pe care a îndreptat-o
împotriva Primăriei și a Consiliului Local Sinaia. Instanța a
administrat probe, în special două expertize tehnice, din care
reieșea că imobilul în discuție era compus dintr-un teren în
suprafață de 1.146 m2 și o casă cu 3 niveluri. La data de 14
decembrie 2000, Primăria Sinaia a informat instanța că în casă
locuiau 6 familii: două familii în baza unor contracte de închiriere
încheiate cu primăria, în timp ce celelalte 4 familii cumpăraseră
în baza Legii nr. 112/1995 apartamentele în care locuiau din
casa respectivă. Acestea din urmă au făcut o cerere de
intervenție voluntară în cauză, cerere admisă de instanță.
7. Prin Hotărârea din data de 15 mai 2001 Judecătoria Sinaia
a admis acțiunea în revendicare și a obligat pârâții să îi restituie
reclamantului imobilul în litigiu. Instanța a statuat că reclamantul
dovedise dreptul de proprietate al lui M.S. asupra imobilului în
discuție și calitatea sa de moștenitor al acestuia și că
rechiziționarea bunului fusese ilegală, astfel încât reclamantul
nu și-a pierdut niciodată calitatea de proprietar. Pe de altă parte,
după ce a comparat titlul de proprietate al reclamantului cu cele
ale părților interveniente, instanța a statuat că titlul reclamantului
era mai caracterizat.

8. În urma apelului formulat de pârâți, prin Hotărârea din data
de 29 octombrie 2001 Tribunalul Județean Prahova a respins
acțiunea reclamantului cu motivarea că, în lipsa unui act autentic
notarial, acesta nu și-a dovedit dreptul de proprietate și că
trecerea imobilului în patrimoniului statului a fost legală.
9. Prin Hotărârea definitivă din data de 9 mai 2002 Curtea
de Apel Ploiești a admis recursul formulat de reclamant și a
confirmat temeinicia Hotărârii din 15 mai 2001. Aceasta a statuat
că din probele aflate la dosar rezulta că reclamantul era
moștenitorul lui M.S., care fusese proprietarul imobilului în
discuție, și că, având în vedere circumstanțele legate de
naționalizarea bunurilor, foștii proprietari nu erau obligați să își
dovedească dreptul în mod exclusiv prin acte autentice. Pe de
altă parte, Curtea de Apel a considerat că imobilul fusese
rechiziționat în mod ilegal de către autorități și că titlul de
proprietate al reclamantului era mai caracterizat decât cele
prezentate de intervenienți. Curtea de Apel a reținut faptul că
reclamantul nu a solicitat rambursarea cheltuielilor de judecată.
10. După ce și-a înscris dreptul de proprietate în cartea
funciară și a fost pus în posesia imobilului în discuție, la data de
16 august 2002, reclamantul a început să plătească taxele
funciare aferente acestuia. Din dosarul de cadastru întocmit cu
această ocazie de autoritățile competente rezultă că această
casă avea o suprafață utilă de 385 m2.
11. La o dată neprecizată, în temeiul art. 330 pct. 2 din Codul
de procedură civilă, procurorul general al României, sesizat de
terții cumpărători ai apartamentelor vândute în baza Legii
nr. 112/1995, a formulat în fața Înaltei Curți de Casație și Justiție
un recurs în anulare împotriva Sentinței definitive din 15 mai
2001 a Judecătoriei Sinaia. Acesta a apreciat că sentința
respectivă, precum și Decizia din 9 mai 2002 fuseseră
pronunțate în urma unei încălcări esențiale a legii, ceea ce a dus
la o apreciere greșită a fondului cauzei, deoarece reclamantul
nu avea dreptul să acționeze în justiție decât dacă prezenta un
titlu de proprietate autentificat notarial și dacă își dovedea
calitatea de moștenitor al lui M.S.
12. Prin Decizia din 10 martie 2004 Înalta Curte de Casație
și Justiție a casat sentința și decizia menționate mai sus și, pe
fond, a respins acțiunea reclamantului, considerând că niciuna
dintre părți nu a adus probe incontestabile în ceea ce privește
dreptul de proprietate asupra imobilului în litigiu, astfel că trebuia
să prevaleze posesia îndelungată și de bună-credință a pârâților.
În acest sens, instanța a statuat în privința reclamantului că,
chiar dacă s-ar fi presupus că, în lipsa unui act autentic notarial,
M.S. putea fi considerat ca fiind proprietarul imobilului în
discuție, partea interesată nu a dovedit că era moștenitorul lui,
având în vedere mai ales diferențele de nume ale persoanelor
ce figurau în certificatele de moștenitor furnizate.

MONITORUL OFICIAL AL ROMÂNIEI, PARTEA I, Nr. 886/29.XII.2008
II. Dreptul intern pertinent
13. Articolele relevante din Codul de procedură civilă (CPC)
prevăd următoarele:
ARTICOLUL 330

ăProcurorul general al Parchetului de pe lângă Curtea
Supremă de Justiție, din oficiu sau la cererea ministrului justiției,
poate ataca cu recurs în anulare, la Curtea Supremă de Justiție,
hotărârile judecătorești irevocabile pentru următoarele motive:
1. când instanța a depășit atribuțiile puterii judecătorești;
2. când prin hotărârea atacată s-a produs o încălcare
esențială a legii, ce a determinat o soluționare greșită a cauzei
pe fond ori această hotărâre este vădit netemeinică;”.
ARTICOLUL 3301

ăÎn cazurile prevăzute de art. 330 pct. 1 și 2, recursul în
anulare se poate declara în termen de 1 an de la data când
hotărârea judecătorească a rămas definitivă și irevocabilă.”
14. Articolele 330 și 3301 din CPC, referitoare la recursul în
anulare și reproduse mai sus în forma în care erau redactate la
data evenimentelor, au fost abrogate prin art. I § 17 din
Ordonanța de urgență a Guvernului nr. 58 din 25 iunie 2003.
ÎN DREPT

I. Asupra pretinsei încălcări a art. 6 § 1 din Convenție
15. Reclamantul se plânge de încălcarea dreptului său la un
proces echitabil și la securitatea raporturilor juridice din cauza
anulării Deciziei definitive din 9 mai 2002 a Curții de Apel Ploiești
prin Decizia din 10 martie 2004 a Înaltei Curți de Casație și
Justiție, în urma recursului în anulare formulat de procurorul
general. El invocă art. 6 § 1 din Convenție, care, în partea sa
relevantă, prevede următoarele:
ăOrice persoană are dreptul la judecarea în mod echitabil (...)
a cauzei sale, de către o instanță independentă și imparțială (...),
care va hotărî (...) asupra încălcării drepturilor și obligațiilor sale
cu caracter civil (...).”
A. Asupra admisibilității

16. Guvernul susține că reclamantul nu mai poate invoca un
drept de proprietate asupra imobilului în litigiu, în măsura în care
în Decizia din 10 martie 2004 Înalta Curte de Casație și Justiție
a statuat că el nu a dovedit calitatea de moștenitor al fostului
proprietar. În acest sens, această cauză este diferită de Cauza
Brumărescu împotriva României ([MC], nr. 28.342/95, CEDO
1999-VII), reclamantul neputând invoca un drept civil.
17. Reclamantul subliniază că el a dovedit calitatea de
moștenitor al lui M.S., având în vedere că aceasta a fost
constatată prin Decizia din 9 mai 2002 a Curții de Apel Ploiești.
18. Curtea consideră că argumentul Guvernului tinde să
ridice o excepție de inadmisibilitate sub forma necompetenței
ratione materiae față de art. 6 § 1 din Convenție.
19. Curtea reamintește că art. 6 se aplică pentru contestațiile
asupra unui drept care se poate pretinde, cel puțin într-un mod
rezonabil, a fi recunoscut în dreptul intern. Trebuie să fie vorba
de o contestație reală și serioasă; ea se poate referi atât la
existența însăși a dreptului, cât și la întinderea sa ori la
modalitățile de exercitare a lui. Soluția procedurii trebuie să fie
direct hotărâtoare pentru dreptul respectiv, art. 6 § 1 nefiind
aplicabil în cazul unei legături mai puțin strânse ori în cazul unor
repercusiuni îndepărtate. În fine, dreptul trebuie să aibă un
caracter civil (vezi, de exemplu, hotărârile Le Compte, Van
Leuven și De Meyere împotriva Belgiei din 23 iunie 1981, seria A
nr. 43, p. 21, § 47, Z. și alții împotriva Regatului Unit [MC],
nr. 29.392/95, CEDO 2001-V, § 87, și Gutfreund împotriva
Franței, nr. 45.681/99, CEDO 2003-VII, § 38).
20. Curtea constată că, în speță, acțiunea cu care
reclamantul a sesizat instanțele interne se referea la problema
existenței dreptului de proprietate al părții interesate asupra unui
imobil ce i-a aparținut lui M.S. Aceasta observă că era vorba de

29

o contestație reală și serioasă, direct hotărâtoare pentru dreptul
respectiv, care a fost, de altfel, soluționată pe fond în favoarea
reclamantului prin Decizia definitivă din 9 mai 2002 a Curții de
Apel Ploiești. Faptul că Înalta Curte de Casație și Justiție a
anulat, în urma recursului în anulare al procurorului general al
României, decizia definitivă a Curții de Apel Ploiești nu este de
natură să pună în discuție existența unei proceduri referitoare
la un drept cu caracter civil ce prezintă o aparență de temeinicie
în dreptul intern. Prin urmare, excepția de incompatibilitate a
Guvernului trebuie respinsă.
21. Pe de altă parte, Curtea constată că acest capăt de
cerere nu este în mod vădit neîntemeiat în sensul art. 35 § 3 din
Convenție și că nu este lovit de niciun alt motiv de
inadmisibilitate. Prin urmare, el trebuie declarat admisibil.
B. Asupra fondului

22. Recunoscând că dreptul la un proces echitabil presupune
și respectarea principiului securității raporturilor juridice,
Guvernul arată că, în speță, instanțele interne au pronunțat
hotărâri divergente, în special din cauza problemei calității
reclamantului de moștenitor al lui M.S. În plus, acesta subliniază
că prevederile legale care îl îndreptățeau pe procurorul general
să formuleze recurs în anulare împotriva unor hotărâri definitive
au fost abrogate.
23. Reclamantul susține că el are calitatea de moștenitor al
lui M.S., astfel cum au statuat Judecătoria Sinaia și Curtea de
Apel Ploiești, și că există similitudini între cauza sa și cauza
Brumărescu menționată mai sus.
24. Curtea reamintește că dreptul la un proces echitabil în
fața unei instanțe, garantat de art. 6 § 1 din Convenție, trebuie
interpretat în lumina preambulului Convenției, care enunță
supremația dreptului ca element al patrimoniului comun al
statelor contractante.
25. Unul dintre elementele fundamentale ale supremației
dreptului este principiul securității raporturilor juridice, care
prevede, printre altele, ca soluția dată în mod definitiv de către
instanțe unui litigiu să nu mai poată fi pusă în discuție
(Brumărescu, citată anterior, § 61). Conform acestui principiu,
niciuna dintre părți nu este abilitată să solicite reexaminarea unei
hotărâri definitive și executorii cu unicul scop de a obține o
reanalizare a cauzei și o nouă hotărâre în cauză. În acest sens,
reexaminarea nu trebuie să devină un apel deghizat, iar simplul
fapt că ar putea exista două puncte de vedere asupra chestiunii
respective nu este un motiv suficient de a rejudeca o cauză.
Acestui principiu nu i se poate aduce derogare decât dacă o
impun motive substanțiale și imperioase (Riabykh împotriva
Rusiei, nr. 52.854/99, § 52, CEDO 2003-IX).
26. În speță, având în vedere concluziile sale și observațiile
părților, Curtea nu distinge niciun motiv de a se abate de la
jurisprudența menționată mai sus, situația de fapt fiind
aproximativ aceeași (vezi și SC Mașinexportimport Industrial
Group SA, nr. 22.687/03, § 36, 1 decembrie 2005). În mod
special, Curtea constată că recursul în anulare a fost formulat și
admis cu motivarea că reclamantul nu și-a dovedit calitatea de
moștenitor al lui M.S., procurorul general și Înalta Curte de
Casație și Justiție având, în speță, un punct de vedere diferit de
cel adoptat de Curtea de Apel Ploiești, deși această chestiune
a fost hotărâtă în ultimă instanță și în mod definitiv de curtea de
apel în cadrul unei proceduri contradictorii.
27. Aceste elemente sunt suficiente Curții pentru a constata
că anularea de către Înalta Curte de Casație și Justiție a
Sentinței definitive din 15 mai 2001 a Judecătoriei Sinaia,
confirmată în ultimă instanță prin Decizia din 9 mai 2002 a Curții
de Apel Ploiești, a încălcat principiul securității raporturilor
juridice, nerespectând dreptul reclamantului la un proces
echitabil.
28. Prin urmare, a avut loc încălcarea art. 6 § 1 din
Convenție.

30

MONITORUL OFICIAL AL ROMÂNIEI, PARTEA I, Nr. 886/29.XII.2008

II. Asupra pretinsei încălcări a art. 1 din Protocolul nr. 1
29. Reclamantul invocă o încălcare a dreptului său la
respectarea bunurilor din cauza anulării Deciziei definitive din
9 mai 2002 de către Înalta Curte de Casație și Justiție. El invocă
art. 1 din Protocolul nr. 1, care prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.”
A. Asupra admisibilității

30. Guvernul susține că reclamantul nu deține un ăbun” în
sensul articolului menționat mai sus și că nu mai are calitatea de
victimă necesară pentru a-și introduce cererea, având în vedere
concluziile Deciziei din 10 martie 2004 a Înaltei Curți de Casație
și Justiție. Acesta face trimitere în acest sens la cauzele Blücher
împotriva Cehiei (nr. 58.580/00, Decizia din 4 august 2004) și
Stoicescu împotriva României (nr. 31.551/96, Hotărârea din
1 septembrie 2004).
31. Reclamantul nu a prezentat observații asupra acestui
aspect.
32. Curtea apreciază mai întâi că, spre deosebire de cauza
Stoicescu menționată de Guvern, în care reclamantul nu a
informat Curtea despre anularea certificatului său de moștenitor
în urma unei proceduri ordinare declanșate de terți împotriva sa,
în speță, calitatea de moștenitor a părții interesate a fost
contestată de procurorul general, care era un terț față de
procedura civilă internă. Or, opinia procurorului general a fost
confirmată de Înalta Curte de Casație și Justiție la finalul unei
proceduri extraordinare care a încălcat principiul securității
raporturilor juridice (vezi paragrafele 24—28 de mai sus).
33. Prin urmare, Curtea consideră că, având în vedere
circumstanțele speței, decizia Înaltei Curți de Casație și Justiție,
care constituie ingerința de care se plânge reclamantul, nu ar
putea fi considerată ca determinând pierderea de către partea
interesată a calității sale de victimă a încălcării art. 1 din
Protocolul nr. 1, care, în opinia lui, decurge din această decizie.
34. Pe de altă parte, Curtea observă că dreptul de proprietate
al reclamantului asupra bunului în litigiu a fost stabilit prin
Decizia definitivă din 9 mai 2002, pronunțată de Curtea de Apel
Ploiești în favoarea părții interesate. Aceasta constată că dreptul
astfel recunoscut nu era revocabil (vezi, per a contrario, Blücher,
citată anterior). Mai mult, reclamantul și-a înscris dreptul de
proprietate în cartea funciară și a fost pus în posesia imobilului
respectiv de către autorități, începând și să plătească taxele
funciare aferente acestuia. Așadar, reclamantul era fără îndoială
titularul unui ăbun” în sensul art. 1 din Protocolul nr. 1 (vezi
Brumărescu, citată anterior, § 70).
35. Prin urmare, excepțiile preliminare ale Guvernului
urmează a fi respinse.
36. Pe de altă parte, Curtea constată că acest capăt de
cerere nu este în mod vădit neîntemeiat în sensul art. 35 § 3 din
Convenție. Așadar, el trebuie declarat admisibil.
B. Asupra fondului

37. Guvernul consideră că ingerința litigioasă era prevăzută
de lege (vezi art. 330 din CPC de mai sus), urmărea scopul
legitim al corectei aplicări a legii și protecția altei persoane, și
anume terțul cumpărător de bună-credință, având în vedere
securitatea raporturilor juridice, și respecta justul echilibru dintre
interesele în joc. În acest sens, el susține că reclamantul putea
beneficia de prevederile Legii nr. 10/2001 și putea obține
despăgubiri corespunzătoare valorii bunului în litigiu.

38. Reclamantul consideră că recursul în anulare era ilegal.
El atrage atenția că bunul în litigiu fusese rechiziționat de
autorități fără niciun titlu și că problema bunei-credințe a terțului
cumpărător nici nu a fost analizată de instanțele interne. Pentru
aceleași motive, el susține că autoritățile nu au păstrat un just
echilibru între interesele în joc și consideră că ele ar fi trebuit să
îl despăgubească pe terțul cumpărător și să evite astfel să îi
producă un prejudiciu fostului proprietar.
39. Curtea reamintește că prin Decizia din 9 mai 2002 a
Curții de Apel Ploiești, ce confirmă în ultimă instanță Sentința
din 15 mai 2001 a Judecătoriei Sinaia, reclamantului i s-a
recunoscut un drept de proprietate asupra imobilului în litigiu.
Pe de altă parte, decizia Curții de Apel Ploiești a dispus ca părțile
pârâte să îi restituie imobilul în discuție.
40. Aceasta consideră că anularea de către Înalta Curte de
Casație și Justiție a deciziei definitive menționate mai sus a avut
ca efect lipsirea reclamantului de bunul său, în sensul celei de
a doua fraze a primului alineat al art. 1 din Protocolul nr. 1 (vezi,
mutatis mutandis, SC Mașinexportimport Industrial Group SA,
citată anterior, § 44).
41. O privare de proprietate ce intră sub incidența acestei a
doua norme poate fi justificată numai dacă se demonstrează în
special că ea a avut loc pentru o cauză de utilitate publică și în
condițiile prevăzute de lege. Pe deasupra, orice ingerință în
folosirea proprietății trebuie să respecte criteriul proporționalității
(Brumărescu, citată anterior, §§ 73—74).
42. Chiar dacă s-ar presupune că ingerința în cauză ar fi
intervenit în condițiile prevăzute de lege, și anume prevederile
CPC ce reglementează recursul în anulare, și că ar fi servit o
cauză de utilitate publică, Curtea consideră că în speță, ca și în
celelalte cauze similare cu cea de față cu care a fost sesizată,
justul echilibru nu a fost păstrat și că reclamantul a suferit o
sarcină specială și exorbitantă din cauza lipsirii sale de bunul ce
i-a fost recunoscut prin Decizia definitivă din 9 mai 2002, fără
să fi existat motive substanțiale și imperioase. În această
privință, Curtea apreciază că faptul că procurorul general, a
cărui opinie a fost confirmată prin decizia Înaltei Curți de Casație
și Justiție, a avut un punct de vedere diferit de cel adoptat de
Curtea de Apel Ploiești la soluționarea unei proceduri
contradictorii și după epuizarea căilor de recurs ordinare nu
poate justifica lipsirea de un bun dobândit pe cale legală în urma
unui litigiu civil soluționat în mod definitiv (vezi, mutatis
mutandis, SC Mașinexportimport Industrial Group SA, citată
anterior, § 46).
43. Mai mult chiar, presupunând că Legea nr. 10/2001
invocată de Guvern este aplicabilă în situația reclamantului,
Curtea reamintește că a statuat în mai multe rânduri că sistemul
de despăgubiri prevăzut de această lege nu funcționează în
prezent într-un mod susceptibil de a determina acordarea
efectivă a unei despăgubiri părții interesate (vezi, printre altele,
Savulescu împotriva României, nr. 1.696/03, § 30, 12 iulie
2007).
44. P r i n u r m a r e , a a v u t l o c î n c ă l c a r e a a r t . 1 d i n
Protocolul nr. 1.
III. Asupra aplicării art. 41 din Convenție
45. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

46. Întemeindu-se pe expertize tehnice realizate de
autoritățile competente și pe anunțuri imobiliare, reclamantul
solicită, cu titlu de daune materiale pe care le-ar fi suferit,
restituirea imobilului în litigiu sau, în lipsa restituirii, suma de
700.000 euro (EUR) reprezentând contravaloarea lui. El

MONITORUL OFICIAL AL ROMÂNIEI, PARTEA I, Nr. 886/29.XII.2008
consideră că statul pârât ar putea să ofere despăgubiri pentru
cele 4 apartamente pe care autoritățile le-au vândut și să îi
restituie în natură restul imobilului. Pe de altă parte, reclamantul
solicită suma de 25.500 EUR pentru daunele morale suferite.
47. Guvernul contestă pretențiile reclamantului, arătând în
special că acesta nu a furnizat un raport de expertiză referitor la
valoarea de piață a imobilului și a apartamentelor sale. Acesta
pune la dispoziție o expertiză conform căreia valoarea de piață
a celor 4 apartamente vândute în baza Legii nr. 112/1995,
totalizând 259,29 m2, cu terenul aferent în suprafață de
130,66 m2, ar fi de 281.010 EUR. În ceea ce privește cererea de
daune morale, Guvernul face trimitere la cauze similare
analizate de Curte și consideră că suma solicitată de reclamant
este excesivă.
48. Curtea reamintește că a constatat în speță încălcarea
art. 6 § 1 din Convenție și a art. 1 din Protocolul nr. 1 din cauza
anulării Sentinței definitive din 15 mai 2001 a Judecătoriei
Sinaia. Aceasta reiterează faptul că o decizie ce constată o
încălcare atrage pentru statul pârât obligația juridică, în sensul
Convenției, de a pune capăt încălcării și de a-i corecta
consecințele. Dacă dreptul intern nu permite decât înlăturarea
incompletă a consecințelor acestei încălcări, art. 41 din
Convenție îi conferă Curții prerogativa de a-i acorda o reparație
părții lezate prin actul sau omisiunea față de care a fost
constatată o încălcare a Convenției. În exercitarea acestei
prerogative, ea dispune de o anumită latitudine; adjectivul
ăechitabil” și sintagma ădacă este cazul” demonstrează acest
lucru.
49. Curtea apreciază, față de circumstanțele speței, că
restituirea imobilului în litigiu, compus dintr-un teren în suprafață
de 1.146 m2 și o casă cu 3 niveluri având o suprafață utilă de
385 m2 (vezi paragraful 10 de mai sus), astfel cum a fost dispusă
în Sentința definitivă pronunțată în favoarea reclamantului la
data de 15 mai 2001, l-ar repune pe acesta, pe cât posibil, într-o
situație similară cu cea în care s-ar fi aflat dacă nu ar fi fost
încălcate cerințele articolelor menționate mai sus. Dacă statul
pârât nu procedează la această restituire în cel mult 3 luni de la

31

data rămânerii definitive a prezentei hotărâri, Curtea hotărăște
ca statul pârât să le plătească părților interesate, cu titlu de
daune materiale, o sumă care să corespundă valorii actuale a
imobilului.
50. Ținând cont de informațiile de care dispune asupra
prețurilor de pe piața imobiliară locală și de elementele furnizate
de părți, Curtea estimează valoarea de piață actuală a bunului
la 575.000 EUR.
51. Pe de altă parte, Curtea consideră că anularea Deciziei
definitive din 9 mai 2002 de Înalta Curte de Casație și Justiție a
atras după sine o gravă încălcare a drepturilor reclamantului la
un proces echitabil conform cu principiul securității raporturilor
juridice și, respectiv, la respectarea bunurilor sale, încălcare ce
dă naștere unui prejudiciu moral. Ținând cont de totalitatea
elementelor aflate în posesia sa și statuând în echitate, conform
art. 41 din Convenție, aceasta îi acordă reclamantului suma de
2.500 EUR pentru daunele morale suferite.
B. Cheltuieli de judecată

52. Fără să prezinte documente justificative, reclamantul
solicită acordarea unei sume ce va fi stabilită de Curte pentru
cheltuielile de judecată angajate în fața instanțelor interne.
53. Guvernul nu se opune acordării unei sume cu titlu de
cheltuieli de judecată în măsura în care este vorba de cheltuieli
reale, necesare și rezonabile, însă observă că reclamantul nu a
furnizat documente justificative.
54. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care s-au stabilit realitatea, necesitatea și caracterul
rezonabil al acestora. În speță, ținând cont de elementele aflate
în posesia sa, precum și de criteriile menționate mai sus, Curtea
hotărăște să nu îi acorde reclamantului nicio sumă în acest sens
(vezi, printre altele, Ionescu împotriva României [reparație
echitabilă], nr. 38.608/97, § 22, 10 noiembrie 2005).
C. Dobânzi moratorii

55. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu 3 puncte procentuale.

P E N T R U A C E S T E M O T I V E,

În unanimitate,
CURTEA

1. declară cererea admisibilă;
2. hotărăște că a avut loc încălcarea art. 6 § 1 din Convenție, din cauza nerespectării principiului securității raporturilor
juridice;
3. hotărăște că a avut loc încălcarea art. 1 din Protocolul nr. 1;
4. hotărăște:
a) ca statul pârât să îi restituie reclamantului imobilul situat în Sinaia, str. Cuza Vodă nr. 7, compus dintr-o casă cu 3 niveluri
și terenul aferent în suprafață de 1.146 m2, în cel mult 3 luni de la data rămânerii definitive a prezentei hotărâri, conform art. 44 § 2
din Convenție;
b) ca, în lipsa acestei restituiri, statul pârât să îi plătească reclamantului, în același termen de 3 luni, suma de 575.000 EUR
(cinci sute șaptezeci și cinci mii euro) cu titlu de daune materiale;
c) ca, în orice caz, statul pârât să îi plătească reclamantului suma de 2.500 EUR (două mii cinci sute euro) cu titlu de daune
morale, plus orice sumă ce ar putea fi datorată cu titlu de impozit pentru sumele menționate mai sus, sume ce vor fi convertite în
moneda statului pârât la cursul de schimb valabil la data plății;
d) ca, începând de la expirarea termenului menționat mai sus și până la efectuarea plății, aceste sume să se majoreze cu
o dobândă simplă având o rată egală cu cea a dobânzii facilității de împrumut marginal a Băncii Centrale Europene, valabilă în
această perioadă, majorată cu 3 puncte procentuale;
5. respinge cererea de reparație echitabilă în rest.
Întocmită în limba franceză, apoi comunicată în scris la data de 7 februarie 2008 pentru aplicarea art. 77 §§ 2 și 3 din
Regulament.
Boštjan M. Zupančič,
președinte

Santiago Quesada,
grefier

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

750
90
200
800
7.200
400
60
4
12

Zile de
apariție/
săptămână

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 886/29.XII.2008 conține 32 de pagini.

Prețul: 2,50 lei

&JUYDGY|323360|
ISSN 1453—4495

