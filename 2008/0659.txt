PARTEA I

Anul 176 (XX) — Nr. 659

Joi, 18 septembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

106. — Ordonanță de urgență privind înființarea Autorității
Naționale pentru Comunicații ....................................

2–6

1.088. — Hotărâre privind revocarea din funcție a
guvernatorului Administrației Rezervației Biosferei
ăDelta Dunării” și numirea domnului Mihaiu Liviu în
această funcție ..........................................................

7

2

MONITORUL OFICIAL AL ROMÂNIEI, PARTEA I, Nr. 659/18.IX.2008

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind înființarea Autorității Naționale pentru Comunicații
Având în vedere prejudiciile importante aduse interesului public prin perpetuarea și amplificarea blocajelor în activitatea
economică ce se desfășoară pe internet, prin nivelul foarte ridicat al infracționalității informatice și proliferarea mesajelor comerciale
nesolicitate (de tip SPAM), ceea ce conduce la prejudicierea intereselor economice ale consumatorilor și operatorilor economici
din România și din străinătate, precum și la afectarea imaginii externe a României,
luând în considerare necesitatea concentrării gestionării resurselor limitate din domeniul comunicațiilor electronice și
tehnologiei informației, în scopul creării unei abordări unitare și a realizării condițiilor pentru implementarea eficientă a politicilor
din domeniu, activitate ce poate fi realizată numai prin intermediul unui unic administrator al acestora,
reținându-se noile tendințe comunitare în domeniul comunicațiilor electronice și tehnologiei informației ce reclamă
necesitatea creării și consolidării unei abordări unitare a tuturor componentelor din acest segment de economie,
situație extraordinară a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.

Art. 1. — (1) Se înființează Autoritatea Națională pentru
Comunicații, denumită în continuare ANC, instituție publică cu
personalitate juridică în subordinea Guvernului, finanțată integral
din venituri proprii, prin reorganizarea Autorității Naționale pentru
Reglementare în Comunicații și Tehnologia Informației, care se
desființează, și prin reorganizarea prin divizare a Institutului
Național de Cercetare-Dezvoltare în Informatică — I.C.I.
București, aflat în coordonarea Ministerului Comunicațiilor și
Tehnologiei Informației.
(2) ANC are sediul central în municipiul București, precum și
structuri teritoriale necesare desfășurării obiectului său de
activitate.
Art. 2. — (1) ANC se organizează și funcționează sub
coordonarea primului-ministru.
(2) Bugetul de venituri și cheltuieli al ANC se aprobă prin
hotărâre a Guvernului.
Art. 3. — ANC are ca rol fundamental punerea în aplicare a
politicii naționale în domeniul comunicațiilor electronice,
comunicațiilor audiovizuale, echipamentelor radio și
echipamentelor terminale de comunicații electronice, inclusiv din
punctul de vedere al compatibilității electromagnetice,
tehnologiei informației și al serviciilor poștale.
Art. 4. — (1) În vederea realizării rolului său, ANC
îndeplinește următoarele funcții:
a) de punere în aplicare a politicii și strategiei sectoriale în
domeniul comunicațiilor electronice, comunicațiilor audiovizuale,
echipamentelor radio și echipamentelor terminale de comunicații
electronice, inclusiv din punctul de vedere al compatibilității
electromagnetice, tehnologiei informației și al serviciilor poștale;
b) de administrare și de gestionare a resurselor, prin care
planifică, alocă, urmărește și evaluează utilizarea acestora
pentru punerea în aplicare a politicilor în domeniu;

c) de alocare a resurselor de numerotație și a resurselor
tehnice, prin elaborarea Planului național de numerotație și a
altor planuri în acest sens;
d) de gestionare la nivel național a resurselor de numerotație
și a frecvențelor radio din benzile alocate pentru utilizare
neguvernamentală, în vederea utilizării raționale și eficiente a
acestora;
e) de administrare și coordonare la nivel național a gestionării
frecvențelor radio în conformitate cu Tabelul național de alocare
a benzilor de frecvență, denumit în continuare TNABF, și cu
acordurile internaționale la care România este parte;
f) de reglementare a activităților în domeniul comunicațiilor
electronice, comunicațiilor audiovizuale, tehnologiei informației
și al serviciilor poștale, prin adoptarea și implementarea de
decizii cu caracter normativ și individual, precum și de proceduri
funcționale, operaționale și financiare prin care se pun în
aplicare politicile în domeniu, de urmărire și control al respectării
acestora;
g) de reprezentare în organismele și organizațiile naționale,
regionale și internaționale, ca autoritate de stat pentru domeniul
comunicațiilor electronice și al serviciilor poștale, precum și de
comunicare cu acestea;
h) de control pentru îndeplinirea cerințelor esențiale de
compatibilitate electromagnetică și de utilizare eficientă a
spectrului radio;
i) de comunicare cu celelalte structuri ale administrației
publice, cu societatea civilă și cu cetățenii, precum și cu furnizorii
din domeniile comunicațiilor electronice, comunicațiilor
audiovizuale, echipamentelor radio și echipamentelor terminale
de comunicații electronice, tehnologiei informației și serviciilor
poștale;

MONITORUL OFICIAL AL ROMÂNIEI, PARTEA I, Nr. 659/18.IX.2008
j) de organ de decizie în soluționarea litigiilor dintre furnizorii
din domeniul comunicațiilor electronice și dintre furnizorii din
domeniul tehnologiei informației, în scopul asigurării liberei
concurențe și al protecției intereselor utilizatorilor finali;
k) de administrare la nivel național a TLD (top level domain)
ă.ro” și a SLD (second level domain) ă.eu” pentru numele de
domenii rezervate de România;
l) de administrare a spectrului radio prin planificarea,
atribuirea, alocarea benzilor de frecvențe, asignarea și
monitorizarea frecvențelor radio din benzile de frecvențe cu
utilizare neguvernamentală;
m) de gestionare a benzilor de frecvențe radio cu atribuire
neguvernamentală, prin alocarea sau asignarea frecvențelor
radio, în scopul asigurării unei utilizări raționale și eficiente a
acestora;
n) de supraveghere și control al respectării de către utilizatorii
frecvențelor radio a obligațiilor ce le revin potrivit legii, licențelor
de utilizare a frecvențelor radio și licențelor de emisie;
o) de supraveghere a pieței de echipamente radio și
echipamente terminale de telecomunicații din punct de vedere
al compatibilității electromagnetice.
(2) În îndeplinirea rolului și atribuțiilor sale legale, ANC va
colabora cu Consiliul Concurenței, inclusiv prin furnizarea
reciprocă de informații necesare aplicării atât a prevederilor
legislației concurenței, cât și a prevederilor legislației din
domeniul comunicațiilor electronice și al serviciilor poștale.
Art. 5. — (1) În îndeplinirea atribuțiilor sale, ANC va urmări
atingerea obiectivelor prevăzute la alin. (2)—(5), luând în acest
sens măsuri rezonabile, cu respectarea principiului
proporționalității.
(2) ANC promovează concurența în sectorul comunicațiilor
electronice și al serviciilor poștale, acționând în special în
următoarele direcții:
a) luarea tuturor măsurilor necesare pentru ca utilizatorii,
inclusiv cei cu handicap sau cu nevoi sociale speciale, să obțină
un maximum de beneficii în condițiile unei piețe concurențiale,
în ceea ce privește diversitatea ofertei, tarifele și calitatea
serviciilor;
b) prevenirea acțiunilor ce au ca obiect sau pot avea ca efect
distorsionarea ori restrângerea concurenței în sectorul
comunicațiilor electronice, tehnologiei informației și al serviciilor
poștale;
c) încurajarea investițiilor eficiente în infrastructură și
promovarea inovației;
d) încurajarea utilizării eficiente și asigurarea administrării
eficiente a resurselor de numerotație.
(3) În îndeplinirea rolului și atribuțiilor sale legale, ANC
colaborează cu Ministerul Internelor și Reformei Administrative,
pentru combaterea infracționalității informatice, cu Consiliul
Concurenței și Autoritatea Națională pentru Protecția
Consumatorilor, inclusiv prin furnizarea reciprocă de informații
necesare aplicării atât a prevederilor legislației concurenței, cât
și a prevederilor legislației din domeniul comunicațiilor

3

electronice și al serviciilor poștale. ANC realizează investigații
și verificări în cazuri legate de încălcarea normelor legale privind
concurența în domeniul comunicațiilor și transmite Consiliului
Concurenței rapoartele necesare fundamentării deciziilor în
acest domeniu.
(4) ANC contribuie la dezvoltarea pieței interne a Comunității
Europene, în special prin:
a) înlăturarea barierelor în calea furnizării la nivel european
a rețelelor și serviciilor de comunicații electronice și tehnologia
informației, a infrastructurii asociate și a serviciilor poștale;
b) încurajarea stabilirii și dezvoltării de rețele transeuropene,
a interoperabilității serviciilor paneuropene și a conectivității între
utilizatorii finali;
c) respectarea principiului nediscriminării în ceea ce privește
tratamentul aplicat furnizorilor de rețele și servicii de comunicații
electronice și tehnologia informației sau furnizorilor de servicii
poștale aflați în situații similare;
d) cooperarea într-o manieră transparentă cu autoritățile
naționale de reglementare cu atribuții similare din străinătate,
precum și cu Comisia Europeană, în vederea dezvoltării unei
practici de reglementare coerente și a aplicării concertate a
legislației naționale armonizate cu normele adoptate la nivelul
Uniunii Europene.
(5) ANC promovează interesele utilizatorilor finali din
Uniunea Europeană, în special prin:
a) asigurarea condițiilor de exercitare a dreptului de acces la
serviciul universal, astfel cum acesta este prevăzut de Legea
nr. 304/2003 pentru serviciul universal și drepturile utilizatorilor
cu privire la rețelele și serviciile de comunicații electronice, cu
modificările și completările ulterioare, și de Ordonanța
Guvernului nr. 31/2002 privind serviciile poștale, aprobată cu
modificări și completări prin Legea nr. 642/2002, cu modificările
și completările ulterioare;
b) asigurarea unui nivel înalt de protecție a utilizatorilor finali
în relațiile acestora cu furnizorii;
c) implicarea în asigurarea unui nivel înalt de protecție a
drepturilor persoanelor, în special a dreptului la viața privată, cu
privire la prelucrarea datelor cu caracter personal;
d) promovarea furnizării de informații clare, în special în ceea
ce privește transparența tarifelor și a condițiilor de utilizare a
serviciilor de comunicații electronice și tehnologia informației
destinate publicului;
e) promovarea intereselor specifice ale utilizatorilor cu
handicap și ale celor cu nevoi sociale speciale;
f) asigurarea protejării integrității și securității rețelelor publice
de comunicații electronice și tehnologia informației.
(6) În activitatea sa ANC are în vedere respectarea
principiului neutralității tehnologice, prin prisma fenomenului
convergenței tehnologiilor, și contribuie, în limitele
competențelor sale, la asigurarea implementării politicilor care
urmăresc promovarea diversității culturale și lingvistice, precum
și a pluralismului media.

4

MONITORUL OFICIAL AL ROMÂNIEI, PARTEA I, Nr. 659/18.IX.2008

Art. 6. — (1) Pentru atingerea obiectivelor sale, ANC exercită
următoarele atribuții generale în domeniile comunicațiilor
electronice, comunicațiilor audiovizuale, echipamentelor radio
și echipamentelor terminale de comunicații electronice, inclusiv
din punctul de vedere al compatibilității electromagnetice,
tehnologiei informației și serviciilor poștale:
1. elaborează și adoptă norme tehnice, inițiază standarde
naționale în acord cu cerințele naționale și cu standardele
internaționale în aceste domenii, propune spre adoptare
standardele internaționale ca standarde naționale și adoptă
reglementări tehnice care să declare obligatorie aplicarea
standardelor pe întregul teritoriu național, pe plan zonal sau pe
plan local, în domeniul comunicațiilor electronice, comunicațiilor
audiovizuale, echipamentelor radio și echipamentelor terminale
de comunicații electronice, inclusiv din punctul de vedere al
compatibilității electromagnetice, tehnologiei informației și
serviciilor poștale, precum și pentru utilizarea resurselor de
numerotație;
2. asigură reprezentarea în instituții și în organizații
internaționale din domeniul reglementării comunicațiilor
electronice, comunicațiilor audiovizuale, echipamentelor radio
și echipamentelor terminale de comunicații electronice, inclusiv
din punctul de vedere al compatibilității electromagnetice,
tehnologiei informației și serviciilor poștale, susținând în cadrul
acestora politica și strategia națională în domeniu;
3. colaborează cu instituții și organizații naționale și
internaționale din domeniul comunicațiilor electronice,
comunicațiilor audiovizuale, echipamentelor radio și
echipamentelor terminale de comunicații electronice, inclusiv din
punctul de vedere al compatibilității electromagnetice,
tehnologiei informației și serviciilor poștale, dezvoltă și
stimulează relațiile cu acestea; cooperează cu autorități de
reglementare din domeniul comunicațiilor electronice și al
serviciilor poștale din străinătate, inclusiv prin încheierea de
acorduri de colaborare și schimb de informații;
4. aplică acordurile internaționale în domeniul comunicațiilor
electronice, comunicațiilor audiovizuale, echipamentelor radio
și al echipamentelor terminale de comunicații electronice,
inclusiv din punctul de vedere al compatibilității
electromagnetice, tehnologiei informației și serviciilor poștale;
5. colaborează cu Ministerul Comunicațiilor și Tehnologiei
Informației în toate domeniile în care expertiza ANC este
necesară sau utilă;
6. înaintează către ministerul de specialitate propuneri
privind cadrul legislativ pentru stimularea dezvoltării sectoarelor
de comunicații electronice, comunicații audiovizuale,
echipamente radio și echipamente terminale de comunicații
electronice, inclusiv din punctul de vedere al compatibilității
electromagnetice, tehnologiei informației și serviciilor poștale;
7. prognozează, planifică și programează în proiectul de
buget propriu resursele financiare necesare în vederea realizării
politicilor în domeniile sale de competență;

8. coordonează derularea programelor de asistență
financiară de la Uniunea Europeană în domeniul comunicațiilor
electronice, comunicațiilor audiovizuale, echipamentelor radio
și echipamentelor terminale de comunicații electronice, inclusiv
din punctul de vedere al compatibilității electromagnetice,
tehnologiei informației și serviciilor poștale, care vizează
capacitatea instituțională a ANC;
9. elaborează și publică rapoarte, studii, analize și altele
asemenea în domeniul comunicațiilor electronice, comunicațiilor
audiovizuale, echipamentelor radio și al echipamentelor
terminale de comunicații electronice, inclusiv din punctul de
vedere al compatibilității electromagnetice, tehnologiei
informației și serviciilor poștale, în special pentru evaluarea
necesității și oportunității emiterii de noi reglementări, pentru
evaluarea și controlul implementării politicilor și reglementărilor,
precum și al conducerii programelor și proiectelor, organizează
seminarii și mese rotunde, acțiuni promoționale de imagine,
informare și de conștientizare a publicului, putând contracta în
aceste scopuri servicii de consultanță, expertiză, asistență
tehnică și altele asemenea, în conformitate cu reglementările
legale în vigoare;
10. urmărește și controlează aplicarea prevederilor cuprinse
în actele normative în vigoare, în acordurile internaționale în
domeniul comunicațiilor electronice, comunicațiilor audiovizuale,
echipamentelor radio și echipamentelor terminale de comunicații
electronice, inclusiv din punctul de vedere al compatibilității
electromagnetice, tehnologiei informației și serviciilor poștale,
luând măsuri pentru prevenirea, înlăturarea și sancționarea
nerespectării acestor prevederi, potrivit competenței
recunoscute de acestea;
11. soluționează litigiile dintre furnizorii din domeniul
comunicațiilor electronice și dintre furnizorii din domeniul
tehnologiei informației, în scopul asigurării liberei concurențe și
al protecției intereselor utilizatorilor finali.
(2) ANC exercită următoarele atribuții specifice în domeniul
comunicațiilor electronice, comunicațiilor audiovizuale și al
serviciilor poștale:
1. elaborează și actualizează autorizațiile generale;
2. monitorizează și controlează respectarea obligațiilor
impuse furnizorilor de rețele și de servicii de comunicații
electronice prin autorizațiile generale;
3. promovează și sprijină armonizarea la nivel european a
utilizării resurselor de numerotație, în conformitate cu
instrumentele juridice în vigoare în cadrul Uniunii Europene;
4. adoptă Planul național de numerotație și orice modificări
ale acestuia, sub rezerva restricțiilor impuse din motive de
siguranță națională;
5. gestionează la nivel național resursele de numerotație și
frecvențele radio din benzile alocate pentru utilizare
neguvernamentală;
6. administrează și coordonează la nivel național gestionarea
frecvențelor radio în conformitate cu TNABF și cu acordurile
internaționale la care România este parte;

MONITORUL OFICIAL AL ROMÂNIEI, PARTEA I, Nr. 659/18.IX.2008
7. acordă licențele de utilizare a resurselor de numerotație,
stabilește și încasează tarifele pentru emiterea licențelor, în
conformitate cu legislația în vigoare și în concordanță cu
costurile administrative aferente emiterii acestora;
8. emite reglementări privind modul de utilizare a resurselor
de numerotație și a frecvențelor radio din benzile alocate pentru
utilizare neguvernamentală;
9. pune la dispoziția Ministerului Comunicațiilor și Tehnologiei
Informației datele necesare în vederea elaborării TNABF;
10. acordă licențele de utilizare a frecvențelor radio pentru
furnizarea de rețele și servicii de comunicații electronice care
utilizează spectrul radio, precum și licențele de emisie și
stabilește și încasează tarifele pentru utilizarea spectrului;
11. alocă și asignează frecvențele radio în benzile cu
atribuire neguvernamentală, exclusivă sau în partaj, prevăzute
în TNABF, cu respectarea reglementărilor, acordurilor și
protocoalelor naționale și internaționale, și implementează
procedurile de coordonare stabilite prin acordurile internaționale;
12. acordă avizele tehnice, autorizațiile de asignare a
frecvențelor radio și autorizațiile tehnice de funcționare, cu
respectarea reglementărilor în vigoare;
13. realizează expertizele tehnice necesare utilizării raționale
și eficiente a frecvențelor radio;
14. alocă și asignează codurile de identificare pentru unele
servicii de radiocomunicații, certifică personalul de operare a
stațiilor de radiocomunicații și asigură activitățile de evidență
conexe acestor activități;
15. asigură evidența permanentă a utilizării frecvențelor radio
prin asigurarea evidenței asignărilor de frecvențe și întreținerea
permanentă a bazelor de date specializate care formează
Registrul național al frecvențelor asignate/alocate;
16. monitorizează, supraveghează și controlează utilizarea
spectrului de frecvențe radio cu atribuire neguvernamentală;
17. identifică piețele relevante din sectorul comunicațiilor
electronice;
18. efectuează analizele de piață în situațiile în care acestea
sunt obligatorii, potrivit legii;
19. desemnează furnizorii de rețele și de servicii de
comunicații electronice cu putere semnificativă pe piață;
20. impune în sarcina furnizorilor de rețele sau de servicii de
comunicații electronice cu putere semnificativă pe piață
obligațiile prevăzute la art. 9—13 din Ordonanța Guvernului
nr. 34/2002 privind accesul la rețelele publice de comunicații
electronice și la infrastructura asociată, precum și
interconectarea acestora, aprobată cu modificări și completări
prin Legea nr. 527/2002, cu modificările și completările
ulterioare, și la art. 15—18 din Legea nr. 304/2003 pentru
serviciul universal și drepturile utilizatorilor cu privire la rețelele
și serviciile de comunicații electronice, cu modificările și
completările ulterioare;
21. gestionează mecanismele de finanțare a obligațiilor
legate de asigurarea serviciului universal, prevăzute de legislația
specială;

5

22. controlează îndeplinirea obligațiilor impuse furnizorilor de
serviciu universal în temeiul prevederilor legislației speciale;
23. exercită atribuțiile stabilite prin Legea nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice, cu completările ulterioare;
24. exercită atribuțiile care revin autorității de reglementare în
temeiul prevederilor Ordonanței Guvernului nr. 31/2002 privind
serviciile poștale, aprobată cu modificări și completări prin Legea
nr. 642/2002, cu modificările și completările ulterioare;
25. elaborează reglementările necesare în vederea asigurării
protecției mediului în domeniul comunicațiilor electronice și al
serviciilor poștale;
26. eliberează avizele necesare obținerii autorizației de
construire a pilonilor și clădirilor care pot afecta funcționarea
sistemelor de monitorizare ale ANC.
(3) ANC exercită următoarele atribuții specifice în domeniul
tehnologiei informației:
1. administrează și gestionează la nivel național TLD (top
level domain) ă.ro” și SLD (second level domain) ă.eu” pentru
numele de domenii rezervate de România, precum și Rețeaua
Națională de Calculatoare (RNC);
2. supraveghează și controlează respectarea prevederilor
legale din domeniul comerțului electronic, exercitate în calitate
de autoritate de reglementare, în conformitate cu prevederile
Legii nr. 365/2002 privind comerțul electronic, republicată;
3. exercită atribuțiile autorității de reglementare și
supraveghere în domeniul semnăturii electronice, prevăzute de
Legea nr. 455/2001 privind semnătura electronică, de Legea
nr. 451/2004 privind marca temporală și de Legea nr. 589/2004
privind regimul juridic al activității electronice notariale;
4. omologhează sistemele informatice în conformitate cu
prevederile legale.
(4) ANC exercită următoarele atribuții specifice în domeniul
echipamentelor radio și al echipamentelor terminale de
comunicații electronice, inclusiv din punctul de vedere al
compatibilității electromagnetice:
1. controlează îndeplinirea cerințelor esențiale de
compatibilitate electromagnetică și de utilizare eficientă a
spectrului;
2. analizează și realizează expertizarea tehnică a utilizării
frecvențelor pentru asigurarea compatibilității electromagnetice
între stațiile și rețelele de radiocomunicații autorizate, precum și
pentru prevenirea perturbațiilor prejudiciabile, în scopul evaluării
posibilității de asignare a acestora, în urma solicitărilor;
3. eliberează avize de confirmare a conformității cu cerințele
esențiale prevăzute de legislația aplicabilă, pentru
echipamentele radio și echipamentele terminale de comunicații
electronice, inclusiv din punctul de vedere al compatibilității
electromagnetice.
(5) ANC îndeplinește și alte atribuții acordate prin dispoziții
legale speciale.

6

MONITORUL OFICIAL AL ROMÂNIEI, PARTEA I, Nr. 659/18.IX.2008

(6) ANC își exercită atribuțiile cu respectarea principiilor
independenței, transparenței, obiectivității, proporționalității,
imparțialității, neutralității tehnologice și nediscriminării.
(7) ANC poate încheia contracte cu persoane juridice de
drept public sau de drept privat, având ca obiect efectuarea unor
activități specifice, necesare îndeplinirii funcțiilor, obiectivelor și
atribuțiilor sale.
Art. 7. — (1) În vederea exercitării atribuțiilor prevăzute la
art. 6 alin. (3) pct. 2—4, ANC poate stabili tarife de acreditare, de
agreare sau de omologare, care constituie venituri proprii.
(2) Cuantumul și modul de achitare a tarifelor de acreditare,
de agreare sau de omologare prevăzute la alin. (1) se stabilesc
prin decizie a președintelui ANC.
Art. 8. — (1) Conducerea ANC este asigurată de un
președinte și 2 vicepreședinți numiți prin decizie a primuluiministru pe o perioadă de 5 ani.
(2) Mandatul președintelui și al vicepreședinților încetează
prin revocare în următoarele situații:
a) în cazul încălcării prevederilor actelor normative în vigoare
din domeniul de competență;
b) în caz de condamnare penală prin hotărâre
judecătorească definitivă, pentru care nu a intervenit
reabilitarea;
c) în situația imposibilității de a-și îndeplini mandatul mai mult
de 120 de zile calendaristice consecutive.
(3) Președintele reprezintă ANC în raporturile cu
Parlamentul, Guvernul, ministerele, cu alte autorități publice și
organizații, precum și cu persoane juridice și fizice din țară și
din străinătate.
(4) Președintele ANC este ordonator de credite.
(5) În exercitarea atribuțiilor sale, președintele emite decizii.
(6) Deciziile cu caracter normativ se publică în Monitorul
Oficial al României, Partea I.
(7) Deciziile, inclusiv cele adoptate în conformitate cu
prevederile art. 20 alin. (3) din Ordonanța Guvernului
nr. 34/2002, aprobată cu modificări și completări prin Legea
nr. 527/2002, cu modificările și completările ulterioare, pot fi
atacate în contencios administrativ la Curtea de Apel București,

în termen de 30 de zile de la publicare sau de la comunicare,
după caz, fără parcurgerea procedurii prealabile prevăzute la
art. 7 din Legea contenciosului administrativ nr. 554/2004, cu
modificările și completările ulterioare.
Art. 9. — (1) ANC preia bugetul, patrimoniul, numărul de
posturi și personalul fostei Autorități Naționale pentru
Reglementare în Comunicații și Tehnologia Informației.
(2) ANC preia de la Institutul Național de CercetareDezvoltare în Informatică — I.C.I. București personalul de
specialitate aferent atribuției prevăzute la art. 6 alin. (3) pct. 1,
precum și infrastructura corespunzătoare.
(3) Personalul preluat în condițiile prezentei ordonanțe de
urgență își păstrează drepturile salariale de la data preluării.
(4) Structura organizatorică a ANC se aprobă prin decizie a
președintelui.
Art. 10. — În termen de 60 de zile de la data intrării în vigoare
a prezentei ordonanțe de urgență, Guvernul va aproba
Regulamentul de organizare și funcționare al Autorității
Naționale pentru Comunicații.
Art. 11. — În cuprinsul actelor normative în vigoare,
următoarele denumiri se înlocuiesc în mod corespunzător
prevederilor prezentei ordonanțe de urgență, după cum
urmează:
a) ăAutoritatea Națională pentru Reglementare în
Comunicații și Tehnologia Informației” cu ăAutoritatea Națională
pentru Comunicații”;
b) ăANRCTI” cu ăANC”.
Art. 12. — Pe data intrării în vigoare a prezentei ordonanțe de
urgență se abrogă Ordonanța de urgență a Guvernului
nr. 134/2006 privind înființarea Autorității Naționale pentru
Reglementare în Comunicații și Tehnologia Informației, publicată
în Monitorul Oficial al României, Partea I, nr. 1.046 din
29 decembrie 2006, și art. 42 din Ordonanța de urgență a
Guvernului nr. 79/2002 privind cadrul general de reglementare
a comunicațiilor, publicată în Monitorul Oficial al României,
Partea I, nr. 457 din 27 iunie 2002, aprobată cu modificări și
completări prin Legea nr. 591/2002, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Marian Marius Dorin
p. Ministrul comunicațiilor și tehnologiei informației,
Constantin Teodorescu,
secretar de stat
Ministrul muncii, familiei și egalității de șanse,
Paul Păcuraru
Ministrul economiei și finanțelor,
Varujan Vosganian
București, 18 septembrie 2008.
Nr. 106.

7

MONITORUL OFICIAL AL ROMÂNIEI, PARTEA I, Nr. 659/18.IX.2008
GUVERNUL ROMÂNIEI

HOTĂRÂRE
privind revocarea din funcție a guvernatorului
Administrației Rezervației Biosferei ăDelta Dunării”
și numirea domnului Mihaiu Liviu în această funcție
În temeiul art. 108 din Constituția României, republicată, și al art. 4 alin. (3)
din Legea nr. 82/1993 privind constituirea Rezervației Biosferei ăDelta Dunării”, cu
modificările și completările ulterioare,
Guvernul României adoptă prezenta hotărâre.
Art. 1. — Domnul Cononov Paul se revocă din funcția de guvernator
Administrației Rezervației Biosferei ăDelta Dunării”, instituție publică aflată
subordinea Ministerului Mediului și Dezvoltării Durabile.
Art. 2. — Domnul Mihaiu Liviu se numește în funcția de guvernator
Administrației Rezervației Biosferei ăDelta Dunării”, instituție publică aflată
subordinea Ministerului Mediului și Dezvoltării Durabile.

al
în
al
în

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și dezvoltării durabile,
Attila Korodi
București, 18 septembrie 2008.
Nr. 1.088.

ABONAMENTE LA PUBLICAȚIILE OFICIALE
— Prețuri pentru anul 2008 —
Abonament
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar legislativ
Repertoriul actelor normative apărute în Partea I

Suport fizic
Abonament
trimestrial (lei)

Abonament
lunar (lei)

1.670
285
1.500
2.250
430
1.720
1.600
540
450
750
70
120

428
—
375
562
107
430
400
135
112
187
17
—

150
—
—
—
—
—
—
—
—
—
—
—

Suport electronic
Abonament
Abonament
anual (lei)
lunar (lei)

960

90

420
720
240
1.080
900
240
—
—
40
—

40
65
25
100
85
25
—
—
—
—

* Cu excepția numerelor bis de interes restrâns, disponibile prin comandă.

Prețurile includ TVA 9%.
Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.05.37; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/47.05.96; 0268/47.56.68)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/46.08.75)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
MIMPEX — S.R.L.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 659/18.IX.2008 conține 8 pagini.

Prețul: 0,65 lei

&JUYDGY|283916|
ISSN 1453—4495

