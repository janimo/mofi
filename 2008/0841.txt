Anul 176 (XX) — Nr. 841

PARTEA I

LEGI, DECRETE, HOTĂRÂRI ȘI ALTE ACTE

Luni, 15 decembrie 2008

SUMAR

Pagina
DECIZII ALE CURȚII CONSTITUȚIONALE
Decizia nr. 1.165 din 6 noiembrie 2008 referitoare la excepția
de neconstituționalitate a dispozițiilor art. 59 alin. (2),
(3) și (7) din Legea nr. 360/2002 privind Statutul
polițistului....................................................................
Decizia nr. 1.166 din 6 noiembrie 2008 referitoare la excepția
de neconstituționalitate a dispozițiilor art. 184 alin. 1, 3
și 41 din Codul penal ..................................................
Decizia nr. 1.171 din 6 noiembrie 2008 referitoare la excepția
de neconstituționalitate a dispozițiilor art. 34 din
Ordonanța Guvernului nr. 2/2001 privind regimul juridic
al contravențiilor ........................................................
Decizia nr. 1.230 din 18 noiembrie 2008 referitoare la excepția
de neconstituționalitate a prevederilor art. 3 lit. b) din
Legea nr. 50/1991 privind autorizarea executării
lucrărilor de construcții ..............................................

2–3

3–4

5–6

7–8

Decizia nr. 1.231 din 18 noiembrie 2008 referitoare la excepția
de neconstituționalitate a dispozițiilor art. 55 alin. 1,
art. 56 alin. 1 și art. 57 alin. 1 din Codul de procedură
penală ........................................................................

8–9

Decizia nr. 1.235 din 18 noiembrie 2008 referitoare la excepția
de neconstituționalitate a dispozițiilor art. 64 alin. 1
lit. a) din Codul penal..................................................

9–10

Decizia nr. 1.236 din 18 noiembrie 2008 referitoare la excepția
de neconstituționalitate a dispozițiilor art. 205, art. 210,
art. 211, art. 214, art. 216 și art. 218 din Ordonanța
Guvernului nr. 92/2003 privind Codul de procedură
fiscală ........................................................................
Decizia nr. 1.237 din 18 noiembrie 2008 referitoare la excepția
de neconstituționalitate a prevederilor art. 214 alin. (1)
lit. a) din Ordonanța Guvernului nr. 92/2003 privind
Codul de procedură fiscală ........................................

11–12

Nr.

Pagina

Decizia nr. 1.238 din 18 noiembrie 2008 referitoare la excepția
de neconstituționalitate a prevederilor art. 16 alin. (1)
teza finală din Legea contenciosului administrativ
nr. 554/2004 și ale art. 29 alin. (6) din Legea
nr. 47/1992 privind organizarea și funcționarea Curții
Constituționale............................................................

14–16

Decizia nr. 1.239 din 18 noiembrie 2008 referitoare la excepția
de neconstituționalitate a prevederilor art. 1 alin. (1),
art. 18 alin. (1) și (2), art. 24 alin. (1) și ale art. 25 din
Legea contenciosului administrativ nr. 554/2004 ......

17–19

Decizia nr. 1.240 din 18 noiembrie 2008 referitoare la excepția
de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul
juridic al contravențiilor ..............................................

19–20

Decizia nr. 1.242 din 18 noiembrie 2008 referitoare la excepția
de neconstituționalitate a dispozițiilor art. 193 alin. 2
din Codul penal ..........................................................

20–21

Decizia nr. 1.244 din 18 noiembrie 2008 referitoare la excepția
de neconstituționalitate a dispozițiilor art. 327 alin. 3
din Codul de procedură penală ..................................

22–23

Decizia nr. 1.246 din 18 noiembrie 2008 referitoare la excepţia
de neconstituţionalitate a prevederilor art. 7 alin. (1)
din Legea contenciosului administrativ nr. 554/2004 şi
ale art. 109 alin. 2 din Codul de procedură civilă ......

23–24

Decizia nr. 1.266 din 25 noiembrie 2008 referitoare la excepția
de neconstituționalitate a prevederilor art. 32 alin. (1)
lit. b) din Legea nr. 50/1991 privind autorizarea
executării lucrărilor de construcții ..............................

25–26

HOTĂRÂRI ALE GUVERNULUI ROMÂNIEI

13–14

1.599. — Hotărâre pentru aprobarea Regulamentului de
organizare și funcționare a Oficiului Național de
Prevenire și Combatere a Spălării Banilor ................

26–32

2

MONITORUL OFICIAL AL ROMÂNIEI, PARTEA I, Nr. 841/15.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.165
din 6 noiembrie 2008

referitoare la excepția de neconstituționalitate a dispozițiilor art. 59 alin. (2), (3) și (7)
din Legea nr. 360/2002 privind Statutul polițistului
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 59 alin. (2), (3) și (7) din Legea nr. 360/2002
privind Statutul polițistului, excepție invocată de Corpul Național
al Polițiștilor din M.I.R.A. în Dosarul nr. 170/42/2008 al Curții de
Apel Ploiești — Secția comercială și de contencios administrativ
și fiscal.
La apelul nominal este prezentă partea Gheorghe Iulian
Bach, lipsind celelalte părți, față de care procedura de citare
este legal îndeplinită.
Având cuvântul, Gheorghe Iulian Bach solicită admiterea
excepției așa cum a fost formulată și depune la dosarul cauzei
concluzii scrise în acest sens.
Reprezentantul Ministerului Public pune concluzii de
respingere a excepției ca inadmisibilă, arătând că ceea ce se
solicită, în cauză, este completarea legii.
C U R T E A,

având în vedere actele și lucrările dosarului, reține următoarele:
Prin Încheierea din 2 aprilie 2008, pronunțată în Dosarul
nr. 170/42/2008, Curtea de Apel Ploiești — Secția comercială
și de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 59 alin. (2), (3) și (7) din Legea nr. 360/2002
privind Statutul polițistului, excepție invocată de Corpul
Național al Polițiștilor din M.I.R.A.
În motivarea excepției de neconstituționalitate se susține
că normele criticate instituie un tratament neconstituțional și
discriminatoriu între polițiștii care fac obiectul unui litigiu supus
regimului disciplinar din M.I.R.A., în sensul că reglementează
dreptul polițistului de a fi asistat de un alt polițist, ales de către
acesta sau desemnat de Corpul Național al Polițiștilor, numai în
cazul procedurilor disciplinare finalizate cu sancțiuni pentru care
legea prevede obligația consultării consiliilor de disciplină, iar nu
și în situația stabilirii sancțiunilor prevăzute de art. 58 lit. a) și b)
din Legea nr. 360/2002, pentru care legea prevede că pot fi
aplicate și fără consultarea acestor comisii. Astfel, ăcei cărora le
pot fi aplicate una din sancțiunile prevăzute de art. 58 lit. a) și b)
numai după cercetarea prealabilă, fără analiza în consiliul de
disciplină, sunt vitregiți și lipsiți de dreptul la apărare, întrucât
legea tace, iar conducerile profesionale profită în mod abuziv de
această reglementare, în defavoarea celui cercetat”. De
asemenea, ănefiind prevăzută nicio măsură sancționatorie
pentru încălcarea dreptului de a fi asistat în faza cercetării
prealabile, se permite ofițerului desemnat cu această activitate

să adopte o conduită contrară prezumției de nevinovăție, în
interesul și sub comanda șefilor, care nu poate niciodată să fie
dovedită, întrucât cel cercetat nu are garanția de a fructifica
dreptul său la apărare, de cele mai multe ori fiind nevoit să
accepte o pedeapsă chiar și nevinovat, de teama de a nu
suporta și alte repercusiuni”.
Curtea de Apel Ploiești — Secția comercială și de
contencios administrativ apreciază că dispozițiile art. 59
alin. (7) din Legea nr. 360/2002 ar putea fi considerate
neconstituționale în măsura în care, pe parcursul cercetării
prealabile, polițistul nu se poate bucura de dreptul de a fi asistat
de un alt polițist, ales de către acesta sau desemnat de Corp.
Cât privește alin. (2) și (3) din același act normativ, se apreciază
că sunt nediscriminatorii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că excepția de
neconstituționalitate este neîntemeiată, întrucât normele
criticate nu încalcă dispozițiile constituționale invocate. În plus,
se arată că textul ce face obiectul excepției este criticat din
perspectiva unei omisiuni de reglementare, întrucât acesta nu
prevede și dreptul de a fi asistat de un polițist, ales sau numit de
Corpul Național al Polițiștilor, și în faza cercetării prealabile.
Asemenea critici nu intră însă în competența de soluționare a
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 59
alin. (2), (3) și (7) din Legea nr. 360/2002 privind Statutul
polițistului, publicată în Monitorul Oficial al României, Partea I,
nr. 440 din 24 iunie 2002, cu modificările și completările
ulterioare, având următorul cuprins: ă(2) Procedura cercetării
prealabile se reglementează prin ordin al ministrului de interne.
(3) Cercetarea prealabilă se efectuează de șeful unității sau
de polițiști anume desemnați.[...]
(7) În fața consiliilor de disciplină polițistul are dreptul de a fi
asistat de un alt polițist, ales de către acesta sau desemnat de
Corp.”
Dispozițiile constituționale invocate în susținerea excepției
sunt cele ale art. 24 privind dreptul la apărare. Se invocă, de

MONITORUL OFICIAL AL ROMÂNIEI, PARTEA I, Nr. 841/15.XII.2008
asemenea, dispozițiile art. 6 pct. 3 lit. c) din Convenția pentru
apărarea drepturilor omului și a libertăților fundamentale, care
reglementează, de asemenea, dreptul la apărare.
Examinând excepția de neconstituționalitate astfel cum a fost
formulată, Curtea constată că ceea ce se solicită, în realitate, în
motivarea acesteia este completarea textelor de lege criticate,
în sensul reglementării dreptului polițistului cercetat pentru
săvârșirea unei abateri disciplinare de a fi asistat de un alt polițist
ales sau numit de Corpul Național al Polițiștilor, atât în fața
consiliilor de disciplină, cât și în faza cercetării prealabile.
Asemenea critici excedează competenței Curții Constituționale,
care se pronunță numai asupra constituționalității actelor cu
privire la care a fost sesizată.

3

În plus, se constată că, în aplicarea dispozițiilor art. 59 alin.
(2) din Legea nr. 360/2002, potrivit cărora ăProcedura cercetării
prealabile se reglementează prin ordin al ministrului de interne”,
a fost emis Ordinul ministrului internelor și reformei
administrative nr. 439 din 4 aprilie 2008 privind asigurarea
asistării polițiștilor, la cerere, pe parcursul cercetării disciplinare,
publicat în Monitorul Oficial al României, Partea I, nr. 284 din
11 aprilie 2008. Potrivit art. 1 din acest ordin, ăPe parcursul
procedurii cercetării prealabile, precum și în fața consiliilor de
disciplină, polițistul are dreptul de a fi asistat, la cerere, de
un alt polițist, ales de către acesta sau desemnat de organizația
sindicală din care face parte ori de Corpul Național al Polițiștilor”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 59 alin. (2), (3) și (7) din Legea
nr. 360/2002 privind Statutul polițistului, excepție invocată de Corpul Național al Polițiștilor din M.I.R.A. în Dosarul nr. 170/42/2008
al Curții de Apel Ploiești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 6 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.166
din 6 noiembrie 2008

referitoare la excepția de neconstituționalitate a dispozițiilor art. 184 alin. 1, 3 și 41
din Codul penal
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 184 alin. 1, 3 și 41 din Codul penal, excepție
invocată de Ministerul Public — Parchetul de pe lângă
Judecătoria Beclean în Dosarul nr. 337/186/2007 al Judecătoriei
Beclean.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției ca inadmisibilă, arătând că ceea ce se

invocă în cauză nu reprezintă o problemă de constituționalitate,
ci de încadrare juridică, care nu intră în competența de
soluționare a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 6 martie 2008, pronunțată în Dosarul
nr. 337/186/2007, Judecătoria Beclean a sesizat Curtea
Constituțională cu excepția de neconstituționalitate a
dispozițiilor art. 184 alin. 1, 3 și 41 din Codul penal, excepție
invocată de Ministerul Public — Parchetul de pe lângă
Judecătoria Beclean.
În motivarea excepției de neconstituționalitate se arată
că, în cauză, inculpatul, care a comis un accident de circulație
în timp ce era în stare de ebrietate, a fost trimis în judecată
pentru săvârșirea infracțiunii de conducere în stare de ebrietate
prevăzută de art. 79 pct. 1 din Ordonanța de urgență a
Guvernului nr. 195/2002, iar pentru infracțiunea de vătămare
corporală din culpă, prevăzută la art. 184 alin. 1 și 3 din Codul
penal, s-a dat soluția de încetare a urmăririi penale. Pe parcursul

4

MONITORUL OFICIAL AL ROMÂNIEI, PARTEA I, Nr. 841/15.XII.2008

cercetării judecătorești s-a dispus schimbarea încadrării juridice
în infracțiunea de vătămare corporală din culpă, prevăzută de
art. 184 alin. 1, 3 și 41 din Codul penal, text care ăabsoarbe în
conținutul său complex infracțiunea de conducere în stare de
ebrietate sancționată de legea circulației cu închisoare de la unu
la cinci ani, iar pedeapsa pentru infracțiunea complexă de
vătămare corporală din culpă prevăzută de art. 184 alin. 1, 3
și 41 teza întâi din Codul penal este de la unu la trei ani”. Se
susține că se încalcă în acest fel principiul egalității pentru toți a
justiției, întrucât se ajunge la situația sancționării mai ușoare a
unei fapte mai grave — astfel, dacă un conducător auto este
depistat în trafic conducând în stare de ebrietate va fi trimis în
judecată și condamnat la o pedeapsă ale cărei limite sunt mai
mari decât cele ale faptei unui conducător auto care, conducând
în stare de ebrietate, accidentează o persoană, cauzându-i
leziuni corporale ce necesită pentru vindecare până la 60 zile
îngrijiri medicale.
Judecătoria Beclean nu și-a exprimat punctul de vedere cu
privire la excepția invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că excepția de
neconstituționalitate este neîntemeiată, întrucât normele
criticate nu încalcă dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art.
184 alin. 1, 3 și 41 din Codul penal, având următorul cuprins:

ă(1) Fapta prevăzută la art. 180 alin. 2 și 21, care a pricinuit o
vătămare ce necesită pentru vindecare îngrijiri medicale mai
mari de 10 zile, precum și cea prevăzută la art. 181, săvârșite
din culpă, se pedepsesc cu închisoare de la o lună la 3 luni sau
cu amendă. [ ]
(3) Când săvârșirea faptei prevăzute în alin. 1 este urmarea
nerespectării dispozițiilor legale sau a măsurilor de prevedere
pentru exercițiul unei profesii sau meserii, ori pentru îndeplinirea
unei anume activități, pedeapsa este închisoarea de la 3 luni la
2 ani sau amenda. [ ]
(41) Dacă faptele prevăzute la alin. 3 și 4 sunt săvârșite de
către o persoană care se află în stare de ebrietate, pedeapsa
este închisoarea de la unu la 3 ani, în cazul alin. 3, și
închisoarea de la unu la 5 ani, în cazul alin. 4.”
Dispozițiile constituționale invocate în susținerea excepției
sunt cele ale art. 124 alin. (2) privind unicitatea, egalitatea și
imparțialitatea justiției.
Examinând excepția de neconstituționalitate ridicată, Curtea
constată că autorul acesteia nu formulează veritabile critici de
neconstituționalitate. Susținerile sale vizează, pe de o parte,
probleme legate de interpretarea și aplicarea legii în cauza
dedusă judecății, determinate de schimbarea încadrării juridice
a faptei pentru care a fost trimis în judecată inculpatul, iar, pe
de altă parte, aspecte privind încălcări ale principiilor dreptului
penal deduse de autorul excepției din compararea dispozițiilor
cuprinse în două acte normative — Codul penal și Ordonanța de
urgență a Guvernului nr. 195/2002 privind circulația pe drumurile
publice.
Asemenea critici nu pot fi reținute, deoarece, așa cum a
statuat Curtea Constituțională în jurisprudența sa, de exemplu
prin Decizia nr. 495 din 16 noiembrie 2004, publicată în
Monitorul Oficial al României, Partea I, nr. 63 din 19 ianuarie
2005, sau prin Decizia nr. 1.192 din 13 decembrie 2007,
publicată în Monitorul Oficial al României, Partea I, nr. 39 din 17
ianuarie 2008, examinarea constituționalității unui text de lege
are în vedere compatibilitatea acestuia cu dispoziții din
Constituție sau din instrumentele juridice internaționale la care
România este parte, iar nu compararea prevederilor mai multor
legi între ele. De asemenea, excedează competenței Curții
Constituționale aspectele referitoare la modul în care instanța
a aplicat în cauză normele criticate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 184 alin. 1, 3 și 41 din Codul penal,
excepție invocată de Ministerul Public — Parchetul de pe lângă Judecătoria Beclean în Dosarul nr. 337/186/2007 al Judecătoriei
Beclean.
Definitivă și general obligatorie.
Pronunțată în ședința publică din data de 6 noiembrie 2008.
PREȘEDINTELE CURȚII CONSTITUȚIONALE,

prof. univ. dr. Ioan Vida
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 841/15.XII.2008

5

CURTEA CONSTITUȚIONALĂ

D E C I Z I A Nr. 1.171
din 6 noiembrie 2008

referitoare la excepția de neconstituționalitate a dispozițiilor art. 34
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 34 din Ordonanța Guvernului nr. 2/2001 privind
regimul juridic al contravențiilor, excepție ridicată de Societatea
Comercială ăBlue Sky Models” — S.R.L. din Târgu Mureș în
Dosarul nr. 586/191/2008 al Tribunalului Alba — Secția
comercială și de contencios administrativ și de Daniela Mariana
Ispas în Dosarul nr. 23.207/299/2007 al Tribunalului București —
Secția a IX-a contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în dezbatere problema conexării
celor două dosare înregistrate pe rolul său, având în vedere
identitatea de obiect a excepțiilor de neconstituționalitate.
Reprezentantul Ministerului Public apreciază ca fiind întrunite
condițiile conexării dosarelor.
Reținând identitatea de obiect, în temeiul art. 53 alin. (5) din
Legea nr. 47/1992, Curtea dispune conexarea Dosarului
nr. 1.590D/2008 la Dosarul nr. 1.533D/2008, care este primul
înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca neîntemeiată, invocând jurisprudența
constantă a Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2008, pronunțată în Dosarul nr.
586/191/2008 al Tribunalului Alba — Secția comercială și de
contencios administrativ și prin Încheierea din 19 mai 2008,
pronunțată în Dosarul nr. 23.207/299/2007 al Tribunalului
București — Secția a IX-a contencios administrativ și fiscal,
Curtea Constituțională a fost sesizată cu excepția de
neconstituționalitate a dispozițiilor art. 34 alin. (2) din
Ordonanța Guvernului nr. 2/2001 privind regimul juridic al
contravențiilor, excepție ridicată de Societatea Comercială
ăBlue Sky Models” — S.R.L. din Târgu Mureș, respectiv de
Daniela Mariana Ispas.
În motivarea excepției de neconstituționalitate autorii
acesteia susțin că textul de lege criticat contravine prevederilor
constituționale referitoare la accesul liber la justiție și dreptul la

apărare, întrucât prevede doar calea de atac a recursului
împotriva hotărârii judecătorești prin care se soluționează
plângerea contravențională. Dispozițiile art. 34 alin. (2) din
Ordonanța Guvernului nr. 2/2001 constituie și o îngrădire a
dreptului la un proces echitabil, deoarece nu reglementează o
procedură identică pentru soluționarea cauzelor contravenționale
și penale, deși ădiferența dintre cele două categorii de cauze
este dată doar de periculozitatea socială a faptei”.
Mai mult, dat fiind caracterul represiv al sancțiunii
contravenționale, s-ar fi impus adoptarea garanțiilor specifice,
recunoscute persoanei acuzate în materie penală, între care și
prezumția de nevinovăție a petentului.
Tribunalul Alba — Secția comercială și de contencios
administrativ apreciază că nu poate fi pusă în discuție o
încălcare a accesului liber la justiție sau a dreptului la apărare,
întrucât, chiar dacă hotărârea judecătorească pronunțată în
materie contravențională se atacă doar cu recurs, potrivit
dispozițiilor art. 3041 din Codul de procedură civilă, recursul
declarat împotriva unei hotărâri care, potrivit legii, nu poate fi
atacată cu apel nu este limitat la motivele de casare sau de
modificare prevăzute la art. 304 din cod, instanța de recurs
având competența să examineze cauza sub toate aspectele.
Tribunalul București — Secția a IX-a contencios
administrativ și fiscal reține că dispozițiile art. 34 din
Ordonanța Guvernului nr. 2/2001 concentrează întreaga
procedură a soluționării plângerii, începând cu primirea,
verificarea introducerii în termen, fixarea termenului de judecată
și citarea celor interesați în cauză, administrarea oricărei probe
prevăzute de lege și darea hotărârii, precum și dispoziții
referitoare la calea de atac a recursului. Toate aceste dispoziții
nu aduc atingere prezumției de nevinovăție.
În conformitate cu dispozițiile art. 30 alin. (1) din Legea nr.
47/1992, încheierea de sesizare a fost comunicată președinților
celor două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul
Poporului
arată
că
excepția
de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:

6

MONITORUL OFICIAL AL ROMÂNIEI, PARTEA I, Nr. 841/15.XII.2008

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, nr. 410 din 25 iulie 2001, text de lege care are
următorul conținut: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Hotărârea judecătorească prin care s-a soluționat
plângerea poate fi atacată cu recurs în termen de 15 zile de la
comunicare, la secția contencios administrativ a tribunalului.
Motivarea recursului nu este obligatorie. Motivele de recurs pot
fi susținute și oral în fața instanței. Recursul suspendă
executarea hotărârii.”
Autorul excepției susține că dispozițiile legale criticate încalcă
prevederile constituționale ale art. 21 alin. (1) și (3) care
consacră accesul liber la justiție și dreptul la un proces echitabil,
ale art. 23 alin. (11) referitoare la prezumția de nevinovăție și
ale art. 24 privitoare la dreptul la apărare, precum și dispozițiile
art. 6 din Convenția pentru apărarea drepturilor omului și a
libertăților fundamentale.
Examinând excepția ridicată, Curtea constată că textele de
lege criticate au mai format obiect al controlului de
constituționalitate, cu o motivare identică și prin raportare la
aceleași prevederi constituționale și convenționale ca și în cauza
de față. Prin Decizia nr. 183 din 8 mai 2003, publicată în
Monitorul Oficial al României, Partea I, nr. 425 din 17 iunie 2003,
Curtea a respins excepția ca neîntemeiată, reținând, în esență,
că ădeși legiuitorul a dezincriminat contravențiile, potrivit art. 34
din Ordonanța Guvernului nr. 2/2001, [...], instanța competentă

să soluționeze plângerea îndreptată împotriva procesului-verbal
de constatare și sancționare a contravenției este obligată să
urmeze anumite reguli procedurale distincte de cele ale dreptului
procesual civil, în virtutea cărora sarcina probei aparține celui
care afirmă ceva în instanță. Astfel, alin. (1) al textului de lege
menționat stabilește, fără distincții, că instanța competentă să
soluționeze plângerea verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, între care, potrivit art. 33 din ordonanță, și organul care a
aplicat sancțiunea, administrează orice alte probe prevăzute de
lege, necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării. Dispozițiile
alin. (2) al art. 34 din ordonanță prevăd că hotărârea
judecătorească prin care s-a soluționat plângerea poate fi
atacată cu recurs, fără ca motivarea acestuia să fie obligatorie.
Așa fiind, și sub acest aspect, prevederile de lege criticate sunt
în deplin acord cu exigențele art. 6 din Convenția pentru
apărarea drepturilor omului și a libertăților fundamentale, iar din
procedura de soluționare a plângerii împotriva procesului-verbal
de stabilire și sancționare a contravenției nu rezultă răsturnarea
sarcinii probei, ceea ce ar fi contrar intereselor contravenientului,
ci, mai degrabă, exercitarea dreptului la apărare”.
În ceea ce privește invocarea încălcării dispozițiilor art. 6
paragrafele 1 și 2 din Convenția pentru apărarea drepturilor
omului și a libertăților fundamentale, prin aceeași decizie Curtea
a reținut că în dreptul românesc contravențiile au fost scoase
de sub influența legii penale și au fost supuse unui regim
administrativ, astfel că simpla desemnare a unei persoane ca
fiind contravenient nu înseamnă și stabilirea vinovăției sale.
Utilizarea de către legiuitor a noțiunii de contravenient în dreptul
administrativ sau de infractor în dreptul penal nu are semnificația
unei înfrângeri a prezumției de nevinovăție.
Întrucât nu au intervenit elemente noi care să justifice
schimbarea acestei jurisprudențe a Curții, cele statuate prin
deciziile menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 34 din Ordonanța Guvernului nr. 2/2001 privind regimul juridic
al contravențiilor, excepție ridicată de Societatea Comercială ăBlue Sky Models” — S.R.L. din Târgu Mureș în Dosarul
nr. 586/191/2008 al Tribunalului Alba — Secția comercială și de contencios administrativ, și de Daniela Mariana Ispas în Dosarul
nr. 23.207/299/2007 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din 6 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 841/15.XII.2008

7

CURTEA CONSTITUȚIONALĂ

D E C I Z I A Nr. 1.230
din 18 noiembrie 2008

referitoare la excepția de neconstituționalitate a prevederilor art. 3 lit. b) din Legea nr. 50/1991
privind autorizarea executării lucrărilor de construcții
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 lit. b) din Legea nr. 50/1991 privind
autorizarea executării lucrărilor de construcții, excepție ridicată
de Societatea Comercială ăThe Office” — S.R.L. în Dosarul
nr. 9.413/325/2007 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantul Ministerului Public, care pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 aprilie 2008, pronunțată în Dosarul
nr. 9.413/325/2007, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 3 lit. b) din Legea nr. 50/1991 privind
autorizarea executării lucrărilor de construcții.
Excepția a fost ridicată de Societatea Comercială ăThe
Office” — S.R.L. într-o cauză având ca obiect soluționarea unei
plângeri contravenționale.
În motivarea excepției de neconstituționalitate se susține
că dispozițiile art. 3 lit. b) din Legea nr. 50/1991, prin aceea că
impun condiția obținerii autorizației pentru executarea anumitor
lucrări de construcții, restrâng în mod nejustificat posibilitatea
exercitării neîngrădite a atributelor dreptului de proprietate și
instituie, totodată, un tratament discriminatoriu între persoanele
fizice titulare ale dreptului de proprietate și stat și alte persoane
de drept public titulare ale acestui drept.
Judecătoria Timișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 3 lit. b) din
Legea nr. 50/1991 privind autorizarea executării lucrărilor de
construcții sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 lit. b) din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, având
următorul conținut:
Art. 3 lit. b): ăAutorizația de construire se eliberează pentru:
( )
b) lucrări de construire, reconstruire, extindere, reparare,
consolidare, protejare, restaurare, conservare, precum și orice
alte lucrări, indiferent de valoarea lor, care urmează să fie
efectuate la construcții reprezentând monumente istorice,
inclusiv la cele din zonele lor de protecție, stabilite potrivit legii;
( ).”
Dispozițiile constituționale invocate în motivarea excepției
sunt cele ale art. 44 alin. (1) privind garantarea dreptului de
proprietate și a creanțelor asupra statului și ale art. 53 alin. (1)
referitoare la condițiile în care este permisă restrângerea
exercițiului unor drepturi sau al unor libertăți.
Analizând excepția de neconstituționalitate, Curtea
Constituțională observă că a mai examinat în numeroase
rânduri constituționalitatea dispozițiilor art. 3 din Legea
nr. 50/1991 privind autorizarea executării lucrărilor de
construcții, prin raportare la temeiuri și critici de
neconstituționalitate asemănătoare celor invocate și în prezenta
cauză. Astfel, prin Decizia nr. 150 din 22 februarie 2007,
publicată în Monitorul Oficial al României, Partea I, nr. 186 din
19 martie 2007, Curtea, respingând excepția, a reținut, în
esență, că, ăpotrivit art. 44 alin. (1) teza a doua din Legea
fundamentală, conținutul și limitele dreptului de proprietate sunt
stabilite de lege. Așadar, Constituția lasă în sarcina legiuitorului
stabilirea condițiilor și a limitelor de exercitare a dreptului de
proprietate, avându-se în vedere, evident, și celelalte prevederi
constituționale, cum ar fi, de exemplu, art. 53 privind
restrângerea exercițiului unor drepturi sau al unor libertăți. Ca
atare, Legea nr. 50/1991 reglementează condițiile în care trebuie
să aibă loc executarea lucrărilor de construcții, stabilind în
sarcina deținătorului titlului de proprietate asupra unui imobil —
teren și/sau construcții — anumite obligații ce derivă din
necesitatea protejării interesului general pe care urbanismul și
amenajarea teritoriului, precum și securitatea și siguranța în
construcții îl reprezintă.
Prin urmare, Curtea nu poate reține critica de
neconstituționalitate potrivit căreia obligațiile impuse de textele
legale examinate depășesc cadrul constituțional stabilit de
art. 44 și constată că, dimpotrivă, acestea reprezintă tocmai o
aplicare a prevederilor fundamentale pretins a fi încălcate”.

8

MONITORUL OFICIAL AL ROMÂNIEI, PARTEA I, Nr. 841/15.XII.2008

Întrucât, în cauza de față, nu au intervenit elemente noi, de referire, considerentele și soluția deciziei menționate se
natură să conducă la schimbarea jurisprudenței la care s-a făcut păstrează și în prezenta cauză.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 lit. b) din Legea nr. 50/1991 privind autorizarea executării
lucrărilor de construcții, excepție ridicată de Societatea Comercială ăThe Office” — S.R.L. în Dosarul nr. 9.413/325/2007 al
Judecătoriei Timișoara.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Claudia Margareta Krupenschi
CURTEA CONSTITUȚIONALĂ

D E C I Z I A Nr. 1.231
din 18 noiembrie 2008

referitoare la excepția de neconstituționalitate a dispozițiilor art. 55 alin. 1, art. 56 alin. 1 și art. 57
alin. 1 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 55 alin. 1, art. 56 alin. 1 și art. 57 alin. 1 din
Codul de procedură penală, excepție invocată de Societatea
Comercială ăLisaura Prodimpex” — S.R.L. în Dosarul
nr. 2.750/1/2008 al Înaltei Curți de Casație și Justiție — Secția
penală.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 13 mai 2008, pronunțată în Dosarul
nr. 2.750/1/2008, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 55 alin. 1, art. 56
alin. 1 și art. 57 alin. 1 din Codul de procedură penală,
excepție invocată de Societatea Comercială ăLisaura
Prodimpex” — S.R.L.
În motivarea excepției de neconstituționalitate care
privește competența Înaltei Curți de Casație și Justiție, ca unică
instanță ce se poate pronunța asupra cererii de strămutare, se

susține că asigurarea condițiilor pe care le implică normele
procedurale, respectiv nepărtinirea și obiectivitatea în
soluționarea cauzei sunt caracteristici unei activități de judecată,
iar situația și poziția petiționarei și a Înaltei Curți de Casație și
Justiție sunt diametral opuse, astfel că s-ar ajunge în situația în
care instanța care judecă strămutarea să fie concomitent parte
într-un dosar și judecător al aceluiași dosar. Aceasta, întrucât
inculpată în cauză este o persoană care a avut calitatea de primgrefier la Secția civilă a Înaltei Curți de Casație și Justiție,
autoarea excepției fiind parte vătămată, iar ăo hotărâre de
condamnare ar ridica semne de întrebare în privința
profesionalismului unor judecători de la Secția Comercială a
Înaltei Curți de Casație și Justiție”.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât textele de lege criticate nu încalcă
dispozițiile constituționale invocate. Se arată, totodată, că prin
critica formulată ăse tinde a se adăuga la lege”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie,
consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la

MONITORUL OFICIAL AL ROMÂNIEI, PARTEA I, Nr. 841/15.XII.2008
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie art. 55
alin. 1, art. 56 alin. 1 și art. 57 alin. 1 din Codul de procedură
penală, având următorul cuprins:
— Art. 55 alin. 1: ăÎnalta Curte de Casație și Justiție strămută
judecarea unei cauze de la instanța competentă la o altă
instanță egală în grad, în cazul în care imparțialitatea
judecătorilor ar putea fi știrbită datorită împrejurărilor cauzei,
dușmăniilor locale sau calității părților, când există pericolul de
tulburare a ordinii publice ori când una dintre părți are o rudă
sau un afin până la gradul al patrulea inclusiv printre judecători
sau procurori, asistenții judiciari sau grefierii instanței.”;
— Art. 56 alin. 1: ăCererea de strămutare se adresează
Înaltei Curți de Casație și Justiție și trebuie motivată. Înscrisurile
pe care se sprijină cererea se alătură la aceasta, când sunt
deținute de partea care cere strămutarea.”;
— Art. 57 alin. 1: ăPreședintele Înaltei Curți de Casație și
Justiție cere, pentru lămurirea instanței, informații de la
președintele instanței ierarhic superioare celei la care se află
cauza a cărei strămutare se cere, comunicându-i totodată
termenul fixat pentru judecarea cererii de strămutare.”

9

În susținerea neconstituționalității acestor dispoziții legale,
autoarea excepției invocă încălcarea prevederilor art. 16 alin. (1)
privind egalitatea în drepturi, ale art. 21 alin. (3) privind dreptul la
un proces echitabil și ale art. 124 alin. (2) privind unicitatea,
imparțialitatea și egalitatea pentru toți a justiției. Se invocă,
totodată, art. 6 din Convenția pentru apărarea drepturilor omului
și a libertăților fundamentale, privind dreptul la un proces echitabil.
Examinând excepția de neconstituționalitate astfel cum a fost
formulată, se constată că, în jurisprudența sa, Curtea
Constituțională s-a mai pronunțat asupra constituționalității
textelor de lege criticate în prezenta cauză, în raport de aceleași
dispoziții ale Legii fundamentale.
În acest sens sunt Decizia nr. 528 din 11 octombrie 2005,
publicată în Monitorul Oficial al României, Partea I, nr. 1.037 din
22 noiembrie 2005, Decizia nr. 156 din 30 martie 2004, publicată
în Monitorul Oficial al României, Partea I, nr. 322 din 14 aprilie
2004, și Decizia nr. 237 din 5 iunie 2003, publicată în Monitorul
Oficial al României, Partea I, nr. 539 din 28 iulie 2003, prin care
Curtea a respins, pentru considerentele acolo arătate, excepția
de neconstituționalitate invocată.
Soluția adoptată și considerentele deciziilor menționate sunt
valabile și în prezenta cauză, întrucât nu au apărut elemente
noi, de natură să determine reconsiderarea jurisprudenței Curții
Constituționale.

Pentru motivele mai sus arătate, în temeiul art. 146 lit. d) și art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. 1, art. 56 alin. 1 și art. 57 alin. 1 din Codul de procedură
penală, excepție invocată de Societatea Comercială ăLisaura Prodimpex” — S.R.L. în Dosarul nr. 2.750/1/2008 al Înaltei Curți de
Casație și Justiție — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.235
din 18 noiembrie 2008

referitoare la excepția de neconstituționalitate a dispozițiilor art. 64 alin. 1 lit. a) din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 64 alin. 1 lit. a) teza întâi din Codul penal,
excepție invocată de Mircea Bogdan Botezatu în Dosarul
nr. 40/121/2004 al Curții de Apel Galați — Secția penală.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul nr. 1.414
D/2008, având ca obiect excepția de neconstituționalitate a
dispozițiilor art. 64 alin. 1 lit. a) din Codul penal, excepție
invocată de Ion Graur în Dosarul nr. 5.740/121/2006 al Curții de
Apel Galați — Secția penală.
La apelul nominal, lipsesc părțile, față de care procedura de
citare este legal îndeplinită.

10

MONITORUL OFICIAL AL ROMÂNIEI, PARTEA I, Nr. 841/15.XII.2008

Curtea, având în vedere obiectul excepțiilor de
neconstituționalitate ridicate în dosarele nr. 1.375 D/2008 și
nr. 1.414 D/2008, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea Dosarului nr. 1.414 D/2008 la
Dosarul nr. 1.375 D/2008, care a fost primul înregistrat.
Reprezentantul Ministerului Public pune concluzii de
respingere a excepției ca neîntemeiată, arătând că normele
criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2008, pronunțată în Dosarul
nr. 40/121/2004, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a) teza
întâi din Codul penal, excepție invocată de Mircea Bogdan
Botezatu.
Prin Încheierea din 16 mai 2008, pronunțată în Dosarul
nr. 5.740/121/2006, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a) din
Codul penal, excepție invocată de Ion Graur.
În motivarea excepției de neconstituționalitate
asemănătoare în dosarele conexate, se susține, în esență, că
interzicerea unor drepturi, în speță cel de a alege, nu este
necesară într-o societate democratică, unde toți cetățenii cu
drept de vot trebuie să își exercite această posibilitate, chiar
dacă au fost condamnați. În plus, această măsură se aplică
discriminatoriu, doar cu privire la anumite infracțiuni și cu privire
la anumiți infractori, aplicarea ei fiind hotărâtă pe criterii de
discriminare, generate de limitele de pedeapsă, de natura și
gravitatea infracțiunii, de împrejurările cauzei și de persoana
infractorului.
Curtea de Apel Galați — Secția penală apreciază că
excepția de neconstituționalitate este neîntemeiată, întrucât
aplicarea ca pedeapsă a restrângerii dreptului de a vota poate
apărea ca fiind necesară într-o societate democratică, iar
această restrângere nu se aplică în mod discriminatoriu, ci în
conformitate cu regulile și principiile stabilite de Codul penal.
Împrejurarea că doar în anumite situații se ajunge la aplicarea
acestei pedepse nu poate fi considerată discriminatorie, întrucât
astfel se face transpunerea în practică a unui principiu de bază
al dreptului penal, și anume cel al individualizării sancțiunilor de
drept penal.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îi constituie
dispozițiile art. 64 alin. 1 lit. a) din Codul penal, potrivit cărora
ăPedeapsa complementară a interzicerii unor drepturi constă în
interzicerea unuia sau unora din următoarele drepturi:
a) dreptul de a alege și de a fi ales în autoritățile publice sau
în funcții elective publice”.
Dispozițiile constituționale invocate în susținerea excepției
sunt cele ale art. 16 privind egalitatea în drepturi, ale art. 21
privind accesul liber la justiție, ale art. 24 privind dreptul la
apărare, ale art. 36 privind dreptul la vot, ale art. 37 privind
dreptul de a fi ales și ale art. 53 privind restrângerea exercițiului
unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că normele criticate au mai format
obiect al controlului de constituționalitate, cu o motivare
asemănătoare și prin raportare la aceleași prevederi
constituționale. Astfel, prin Decizia nr. 735 din 24 iunie 2008,
publicată în Monitorul Oficial al României, Partea I, nr. 563 din
25 iulie 2008, și Decizia nr. 184 din 14 iunie 2001, publicată în
Monitorul Oficial al României, Partea I, nr. 509 din 28 august
2001, Curtea Constituțională a respins ca neîntemeiată excepția
de neconstituționalitate a dispozițiilor art. 64 din Codul penal.
De asemenea, prin Decizia nr. 438 din 15 aprilie 2008, publicată
în Monitorul Oficial al României, Partea I, nr. 354 din 8 mai 2008,
Curtea a respins ca neîntemeiată excepția de
neconstituționalitate a dispozițiilor art. 64 alin. 1 lit. a) teza întâi
din Codul penal, pentru considerentele acolo arătate.
Deoarece nu au intervenit elemente noi, de natură să
determine schimbarea acestei jurisprudențe, soluția pronunțată
anterior de Curte, precum și considerentele care o
fundamentează își păstrează valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a) din Codul penal, excepție invocată de Mircea
Bogdan Botezatu și de Ion Graur în dosarele nr. 40/121/2004 și nr. 5.740/121/2006 ale Curții de Apel Galați — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 841/15.XII.2008

11

CURTEA CONSTITUȚIONALĂ

D E C I Z I A Nr. 1.236
din 18 noiembrie 2008

referitoare la excepția de neconstituționalitate a dispozițiilor art. 205, art. 210, art. 211, art. 214,
art. 216 și art. 218 din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 175, art. 180, art. 181, art. 184, art. 186 și
art. 188 din Ordonanța Guvernului nr. 92/2003 privind Codul de
procedură fiscală, excepție invocată de Societatea Comercială
ăHelicon Banat” — S.A. în Dosarul nr. 6.755/30/2007 al
Tribunalului Timiș — Secția comercială și de contencios
administrativ.
La apelul nominal răspunde reprezentantul autoarei
excepției, domnul avocat Florin Kovacs, din cadrul Baroului
Timiș, lipsind cealaltă parte, față de care procedura de citare
este legal îndeplinită.
Având cuvântul, reprezentantul autoarei excepției, precizând
mai întâi că textele de lege criticate au primit o nouă numerotare
urmare republicării Codului de procedură fiscală, solicită
admiterea excepției de neconstituționalitate astfel cum a fost
formulată, expunând, pe larg, criticile formulate în fața instanței
de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că dispozițiile legale criticate nu încalcă normele
constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2008, pronunțată în Dosarul
nr. 6.755/30/2007, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 175, art. 180, art. 181, art. 184, art. 186 și
art. 188 din Codul de procedură fiscală, excepție invocată de
Societatea Comercială ăHelicon Banat” — S.A.
În motivarea excepției de neconstituționalitate se susține,
în esență, că normele criticate sunt neconstituționale, deoarece
stabilesc că persoana al cărei drept a fost vătămat poate sesiza
instanța de judecată doar cu privire la decizia Ministerului
Finanțelor Publice pronunțată în soluționarea căilor
administrative de atac, așa încât obligația stabilită prin actul
administrativ de control sau de impunere își păstrează
valabilitatea, menținându-se deci vătămarea dreptului
persoanei. Se încalcă și dreptul la apărare, deoarece
ăsoluționarea căilor administrative de atac se realizează fără
participarea petenților”, precum și egalitatea în drepturi,
deoarece, prin instituirea căilor administrative de atac, Ministerul
Finanțelor Publice capătă o poziție privilegiată în raport cu
petenții, prin faptul că termenele stabilite de lege pentru
depunerea contestațiilor sunt termene de prescripție, iar
termenele de soluționare a acestora de către organele

Ministerului Finanțelor Publice sunt termene de recomandare,
a căror depășire nu este sancționată. În opinia autoarei
excepției, absența unei asemenea sancțiuni contravine art. 6 din
Convenția pentru apărarea drepturilor omului și a libertăților
fundamentale, deoarece nu se asigură un termen rezonabil
pentru judecarea cauzelor. În susținerea excepției se invocă și
Decizia Curții Constituționale nr. 208/2000 referitoare la excepția
de neconstituționalitate a Legii nr. 105/1997 pentru soluționarea
obiecțiunilor, contestațiilor și a plângerilor asupra sumelor
constatate și aplicate prin actele de control sau de impunere ale
organelor Ministerului Finanțelor.
Tribunalul Timiș — Secția comercială și de contencios
administrativ nu și-a exprimat opinia cu privire la excepția de
neconstituționalitate invocată în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât textele de lege
criticate nu încalcă dispozițiile constituționale invocate de
autoarea excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autoarei excepției, concluziile procurorului, dispozițiile
legale criticate raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
În ceea ce privește obiectul excepției, se constată că, urmare
republicării Ordonanței Guvernului nr. 92/2003 privind Codul de
procedură fiscală în Monitorul Oficial al României, Partea I,
nr. 513 din 31 iulie 2007, textele de lege criticate, respectiv:
art. 175 — Posibilitatea de contestare, art. 180 — Decizia sau
dispoziția de soluționare, art. 181 — Forma și conținutul deciziei
de soluționare a contestației, art. 184 — Suspendarea procedurii
de soluționare a contestației pe cale administrativă, art. 186 —
Soluții asupra contestației, art. 188 — Comunicarea deciziei și
calea de atac, au primit o nouă numerotare, devenind art. 205,
art. 210, art. 211, art. 214, art. 216 și art. 218.
Așa fiind, Curtea urmează să se pronunțe asupra dispozițiilor
art. 205 — Posibilitatea de contestare, art. 210 — Decizia sau
dispoziția de soluționare, art. 211 — Forma și conținutul deciziei
de soluționare a contestației, art. 214 — Suspendarea procedurii
de soluționare a contestației pe cale administrativă, art. 216 —
Soluții asupra contestației și art. 218 — Comunicarea deciziei
și calea de atac din Ordonanța Guvernului nr. 92/2003 privind
Codul de procedură fiscală, republicată în Monitorul Oficial al
României, Partea I, nr. 513 din 31 iulie 2007, cu modificările și
completările ulterioare.

12

MONITORUL OFICIAL AL ROMÂNIEI, PARTEA I, Nr. 841/15.XII.2008

Autoarea excepției de neconstituționalitate susține că
dispozițiile legale criticate încalcă prevederile constituționale ale
art. 16 alin. (2) potrivit cărora nimeni nu este mai presus de lege,
ale art. 21 privind accesul liber la justiție, ale art. 24 privind
dreptul la apărare, ale art. 52 privind dreptul persoanei vătămate
de o autoritate publică și ale art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate astfel cum a fost
formulată, se constată că, în jurisprudența sa, Curtea
Constituțională s-a mai pronunțat cu privire la dispozițiile din
Codul de procedură fiscală care reglementează procedura de
soluționare a contestațiilor împotriva actelor administrative
fiscale.
Astfel, prin Decizia nr. 409 din 12 octombrie 2004, publicată
în Monitorul Oficial al României, Partea I, nr. 1.063 din
16 noiembrie 2004, Curtea a stabilit, în soluționarea unei
excepții privind dispozițiile art. 174—187 din Codul de procedură
fiscală (care includ și pe cele criticate în prezenta cauză), că
aceste texte de lege ăreglementează proceduri de recurs
administrativ, prin care se lasă posibilitatea organelor care au
emis actele administrative atacate sau organelor superioare
acestora de a reveni asupra măsurilor luate sau de a le
redimensiona în limitele prevăzute de lege”. Cu același prilej,
Curtea a mai reținut că ăactele de soluționare de către organele
administrative a contestațiilor, respectiv a reclamațiilor formulate
potrivit dispozițiilor din Codul de procedură fiscală, nu sunt,
așadar, acte de jurisdicție, ci acte administrative supuse cenzurii
instanței de judecată”. Așa fiind, nu se poate reține încălcarea,
prin textele de lege criticate, a dispozițiilor constituționale ale
art. 21 privind accesul liber la justiție și ale art. 52 privind dreptul
persoanei vătămate de o autoritate publică.
De asemenea, prin Decizia nr. 449 din 26 octombrie 2004,
publicată în Monitorul Oficial al României, Partea I, nr. 1.144 din
3 decembrie 2004, Curtea a arătat că, din perspectiva
dispozițiilor art. 187 alin. (2) [devenit art. 188 alin. (2) în urma
republicării Codului de procedură fiscală, iar ulterior, într-o nouă
republicare, art. 218], conform cărora ădeciziile emise în
soluționarea contestațiilor pot fi atacate la instanța
judecătorească de contencios administrativ competentă”, ănu se
poate susține existența unei îngrădiri a dreptului de acces liber
la justiție, textul de lege menționat oferindu-i contestatorului
posibilitatea de a supune controlului instanței judecătorești

inclusiv decizia de suspendare a soluționării contestației pe cale
administrativă”.
În ceea ce privește critica art. 184 din Codul de procedură
fiscală (devenit art. 214), Curtea a statuat, prin Decizia nr. 63
din 2 februarie 2006, publicată în Monitorul Oficial al României,
Partea I, nr. 239 din 16 martie 2006, că prin această normă
legiuitorul a adoptat, în materie fiscală, o reglementare similară
celei cuprinse în art. 244 alin. 1 pct. 2 din Codul de procedură
civilă (în redactarea anterioară modificărilor aduse prin
Ordonanța de urgență a Guvernului nr. 59/2001 și prin Legea
nr. 219/2005), potrivit căreia instanța putea suspenda judecata
ăcând se ivesc indiciile unei infracțiuni, a cărei constatare ar
avea o înrâurire hotărâtoare asupra hotărârii ce urmează să se
dea”. În acest sens, Curtea a reținut că ăîntâietatea rezolvării
acțiunii penale este neîndoielnic justificată și consacrată ca
atare și de prevederile art. 19 alin. 2 din Codul de procedură
penală [...]. În același sens, nu trebuie ignorate nici prevederile
art. 22 alin. 1 din Codul de procedură penală, potrivit cărora
hotărârea definitivă a instanței penale are autoritate de lucru
judecat, în fața instanței civile, cu privire la existența faptei, a
persoanei care a săvârșit-o și a vinovăției acesteia”. Pentru
identitate de rațiune, cele statuate în materie civilă își găsesc
justificarea și în materie fiscală, în ceea ce privește suspendarea
facultativă a procedurii de soluționare a contestației formulate
împotriva actelor administrative fiscale, și anume atunci când
organul care a efectuat activitatea de control a sesizat organele
în drept cu privire la existența indiciilor săvârșirii unei infracțiuni
a cărei constatare ar avea o înrâurire hotărâtoare asupra soluției
ce urmează să fie dată în procedură administrativă.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.
În plus, în prezenta cauză se mai invocă încălcarea, prin
aceste texte de lege, a prevederilor art. 16 și art. 53 din
Constituție. Nici aceste critici nu pot fi reținute, întrucât normele
ce fac obiectul excepției nu stabilesc nici o discriminare, ci se
aplică în mod nediferențiat tuturor persoanelor aflate în aceeași
situație juridică și, de asemenea, nu restrâng drepturi și libertăți
fundamentale, ci, dimpotrivă, consacră liberul acces la justiție al
persoanelor vătămate prin acte administrativ-fiscale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 205, art. 210, art. 211, art. 214, art. 216 și art. 218 din Ordonanța
Guvernului nr. 92/2003 privind Codul de procedură fiscală, excepție invocată de Societatea Comercială ăHelicon Banat” — S.A. în
Dosarul nr. 6.755/30/2007 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 841/15.XII.2008

13

CURTEA CONSTITUȚIONALĂ

D E C I Z I A Nr. 1.237
din 18 noiembrie 2008

referitoare la excepția de neconstituționalitate a prevederilor art. 214 alin. (1) lit. a)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 214 alin. (1) lit. a) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăLacosin” — S.R.L. din Constanța în
Dosarul nr. 7.771/118/2007 al Tribunalului Constanța — Secția
comercială, contencios-administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantul Ministerului Public, care pune concluzii
de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 mai 2008, pronunțată în Dosarul
nr. 7.771/118/2007, Tribunalul Constanța — Secția
comercială, contencios-administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 214 alin. (1) din Ordonanța Guvernului
nr. 92/2003 privind Codul de procedură fiscală.
Excepția a fost ridicată de Societatea Comercială ăLacosin” —
S.R.L. din Constanța într-o cauză având ca obiect soluționarea
unei contestații împotriva unui act administrativ fiscal, și anume
a deciziei de impunere emise în urma efectuării controlului fiscal
la sediul autorului excepției.
În motivarea excepției de neconstituționalitate autorul
acesteia susține că dispozițiile art. 214 alin. (1) lit. a) din
Ordonanța Guvernului nr. 92/2003 încalcă principiul prezumției
de nevinovăție și liberul acces la justiție, prin aceea că impun, ca
măsură
discreționară,
suspendarea
unei
proceduri
administrative doar pentru că în cauză s-a procedat la sesizarea
organelor de urmărire penală. Prin urmare, contestatorul este
lipsit de garanția liberului acces la justiție pentru simplul motiv
că, doar pe baza afirmațiilor din actul de control, sunt sesizate
organele de urmărire penală, înainte de finalizarea procedurii
de contestare a acestui act administrativ fiscal.
Tribunalul Constanța — Secția comercială, contenciosadministrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului apreciază că dispozițiile art. 214
alin. (1) lit. a) din Ordonanța Guvernului nr. 92/2003 privind
Codul de procedură fiscală sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 214 alin. (1) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007.
Din motivarea autorului excepției rezultă, însă, că susținerile de
neconstituționalitate formulate vizează, în realitate, doar
prevederile art. 214 alin. (1) lit. a) din ordonanța criticată, astfel
că doar asupra acestora urmează a se pronunța Curtea
Constituțională. Textul de lege criticat are următorul conținut:
Art. 214. — Suspendarea procedurii de soluționare a
contestației pe cale administrativă: ă(1) Organul de soluționare
competent poate suspenda, prin decizie motivată, soluționarea
cauzei atunci când:
a) organul care a efectuat activitatea de control a sesizat
organele în drept cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedură
administrativă.”
Dispozițiile constituționale invocate în motivarea excepției
sunt cele ale art. 21 — Accesul liber la justiție și ale art. 23
alin. (11), care instituie principiul prezumției de nevinovăție.
Analizând excepția de neconstituționalitate, Curtea
Constituțională constată că aceasta este neîntemeiată, urmând
a fi respinsă pentru următoarele argumente:
În opinia autorului excepției, dispozițiile art. 214 alin. (1) lit. a)
din Ordonanța Guvernului nr. 92/2003 privind Codul de
procedură fiscală, reglementând cazul de suspendare a
contestației pe cale administrativă, datorită sesizării, de către
organele fiscale competente, a organelor de urmărire penală cu
privire la existența indiciilor săvârșirii unei infracțiuni, încalcă
accesul liber la justiție și principiul prezumției de nevinovăție,
drepturi garantate de art. 21, respectiv art. 23 alin. (11) din
Legea fundamentală.
Examinând dispozițiile cuprinse în titlul IX al ordonanței
criticate — ăSoluționarea contestațiilor formulate împotriva
actelor administrative fiscale”, precum și cele din capitolul III —
Dispoziții procedurale, Curtea observă că, potrivit art. 205
alin. (1), contestația este o cale administrativă de atac și nu
înlătură dreptul la acțiune al celui care se consideră lezat în
drepturile sale printr-un act administrativ fiscal sau prin lipsa
acestuia. Astfel, chiar dacă decizia sau, după caz, dispoziția
pronunțată de organul fiscal competent al cărui act administrativ

14

MONITORUL OFICIAL AL ROMÂNIEI, PARTEA I, Nr. 841/15.XII.2008

fiscal este atacat are caracter definitiv în sistemul căilor contestației formulate împotriva actelor administrative fiscale să
administrative de atac, dreptul la acțiune în instanță al fie suspendată fie până la încetarea motivului care a determinat
contribuabilului nu este abolit, cum pretinde autorul excepției, suspendarea, fie la un termen stabilit de organul fiscal
fiind chiar reconfirmat și de art. 215 alin. (2) în ceea ce privește competent prin decizia de suspendare. Aceasta, deoarece
suspendarea executării actului administrativ fiscal.
hotărârea definitivă a instanței penale prin care se soluționează
Textul de lege criticat se referă, așadar, la procedura de acțiunea civilă este opozabilă organelor fiscale competente
soluționare a contestației pe cale administrativă, și nu la cea pentru soluționarea contestației, cu privire la sumele pentru care
jurisdicțională, a cărei desfășurare nu este împiedicată sau statul s-a constituit parte civilă. În plus, decizia de suspendare
condiționată de existența celei dintâi, pentru ca accesul liber la
este motivată, iar suspendarea poate fi solicitată o singură dată
justiție să fie încălcat, așa cum susține autorul excepției.
pe parcursul desfășurării procedurii administrative.
Totodată, cazul de suspendare a procedurii de soluționare a
Curtea mai constată că nu se poate reține încălcarea
contestației pe cale administrativă, reglementat de art. 214
principiului referitor la prezumția de nevinovăție, deoarece
alin. (1) lit. a) din Ordonanța Guvernului nr. 92/2003, se referă la
o situație de excepție, aceea în care organul care a efectuat sesizarea organelor în drept cu posibila săvârșire a unei
activitatea de control fiscal sesizează organele de urmărire infracțiuni nu echivalează cu eludarea garanțiilor specifice
penală în urma depistării indiciilor asupra săvârșirii unei acestei prezumții, odată ce instanța de judecată este cea care,
infracțiuni a cărei constatare ar avea o înrâurire hotărâtoare în final, se pronunță prin hotărâre judecătorească asupra
asupra soluției ce urmează a fi pronunțată în procedura existenței acelor fapte și a gradului de vinovăție, în cadrul unui
administrativă. Este firesc ca, în virtutea principiului ăpenalul ține proces caracterizat prin oralitate, contradictorialitate și
în loc civilul”, procedura administrativă privind soluționarea publicitate.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 214 alin. (1) lit. a) din Ordonanța Guvernului nr. 92/2003
privind Codul de procedură fiscală, excepție ridicată de Societatea Comercială ăLacosin” — S.R.L. din Constanța în Dosarul
nr. 7.771/118/2007 al Tribunalului Constanța — Secția comercială, contencios-administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

CURTEA CONSTITUȚIONALĂ

D E C I Z I A Nr. 1.238
din 18 noiembrie 2008

referitoare la excepția de neconstituționalitate a prevederilor art. 16 alin. (1) teza finală
din Legea contenciosului administrativ nr. 554/2004 și ale art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (1) teza finală din Legea
contenciosului administrativ nr. 554/2004 și ale art. 29 alin. (6)
din Legea nr. 47/1992 privind organizarea și funcționarea Curții

Constituționale, excepție ridicată de Șerban Simedrea în
Dosarul nr. 5.415/2/2007 al Curții de Apel București — Secția a
VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții faptul că autorul
excepției a transmis la dosar un înscris prin care arată
următoarele: cu privire la excepția de neconstituționalitate a
dispozițiilor art. 16 alin. (1) teza finală din Legea contenciosului
administrativ nr. 554/2004 Curtea Constituțională a fost sesizată
ilegal de către instanța de judecată, existând în precedent o
decizie pronunțată referitoare la aceste texte de lege, respectiv
Decizia nr. 137 din 21 februarie 2008; cu privire la excepția de
neconstituționalitate a prevederilor art. 29 alin. (6) din Legea

MONITORUL OFICIAL AL ROMÂNIEI, PARTEA I, Nr. 841/15.XII.2008
nr. 47/1992, consideră că este ăconsistent argumentată” și, ca
atare, așteaptă soluționarea acesteia; în legătură cu
neparticiparea la ședința publică de judecată în fața Curții
Constituționale, solicită ca, ăîn decizia ce va fi dată publicității, să
se menționeze că autorul excepției a fost legal citat, dar, fiind
invalid de gradul 1, cu un picior amputat, nu a putut veni, pentru
că sediul Curții Constituționale nu are facilitățile prevăzute de
lege pentru accesul și prezența în clădire a persoanelor cu
handicap fizic”.
Cauza fiind în stare de judecată, președintele Curții acordă
cuvântul reprezentantului Ministerului Public. Referitor la
cererea
de
renunțare
a
judecării
excepției
de
neconstituționalitate a dispozițiilor art. 16 alin. (1) teza finală din
Legea contenciosului administrativ nr. 554/2004, acesta
precizează că, excepția de neconstituționalitate fiind de ordine
publică, nu se aplică principiul disponibilității, astfel că asupra
acesteia Curtea urmează să se pronunțe. Pe fond, pune
concluzii de respingere, ca inadmisbilă, a acestei excepții de
neconstituționalitate, precum și de respingere, ca neîntemeiată,
a excepției de neconstituționalitate a prevederilor art. 29 alin. (6)
din Legea nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2008, pronunțată în Dosarul
nr. 5.415/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 16 alin. (1) teza finală din Legea
contenciosului administrativ nr. 554/2004 și ale art. 29
alin. (6) din Legea nr. 47/1992 privind organizarea și
funcționarea Curții Constituționale.
Excepția a fost ridicată de Șerban Simedrea într-o acțiune
de contencios administrativ având ca obiect obligația de a face.
În motivarea excepției de neconstituționalitate autorul
acesteia susține că dispozițiile cuprinse la art. 16 alin. (1) teza
finală din Legea nr. 554/2004 contravin principiului egalității în
drepturi, accesului liber la justiție, dreptului la apărare și
principiului potrivit căruia justiția este unică, imparțială și egală
pentru toți. Aceasta, deoarece ele prevăd obligația plății
despăgubirilor de către persoana fizică responsabilă de
elaborarea, emiterea sau încheierea actului administrativ
vătămător, în solidar, însă, cu autoritatea publică al cărei
funcționar acesta este, fără ca acea autoritate să fie parte în
proces și fiind, în schimb, sancționată. Apreciază, în plus, că
principiul solidarității anulează responsabilitatea personală a
persoanei fizice. În ceea ce privește dispozițiile art. 29 alin. (6)
din Legea nr. 47/1992, sintagma referitoare la termenul de 48 de
ore de la pronunțare pentru declararea recursului împotriva
încheierii de sesizare a Curții Constituționale, se arată că
acestea, prin termenul prea scurt prevăzut, anihilează, practic,
dreptul la recurs al unei persoane suferinde de un handicap fizic,
cum este și exemplul său.
Curtea de Apel București — Secția a VIII-a contencios
administrativ și fiscal opinează în sensul netemeiniciei
excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

15

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 16 alin. (1)
teza finală din Legea contenciosului administrativ nr. 554/2004
și ale art. 29 alin. (6) din Legea nr. 47/1992 privind organizarea
și funcționarea Curții Constituționale nu contravin normelor
fundamentale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
pe de o parte, dispozițiile art.16 alin. (1) teza finală din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
dispoziții modificate prin art. I pct. 23 din Legea nr. 262/2007
pentru modificarea și completarea Legii contenciosului
administrativ nr. 554/2004, publicată în Monitorul Oficial al
României, Partea I, nr. 510 din 30 iulie 2007. Textul de lege
criticat are următorul conținut: ă(1) Cererile în justiție prevăzute
de prezenta lege pot fi formulate și personal împotriva persoanei
care a contribuit la elaborarea, emiterea sau încheierea actului
ori, după caz, care se face vinovată de refuzul de a rezolva
cererea referitoare la un drept subiectiv sau la un interes legitim,
dacă se solicită plata unor despăgubiri pentru prejudiciul cauzat
ori pentru întârziere. În cazul în care acțiunea se admite,
persoana respectivă poate fi obligată la plata despăgubirilor,
solidar cu autoritatea publică pârâtă.”
Obiect al excepției de neconstiutuționalitate îl constituie,
totodată, și prevederile art. 29 alin. (6) din Legea nr. 47/1992
privind organizarea și funcționarea Curții Constituționale,
republicată în Monitorul Oficial al României, Partea I, nr.643 din
16 iulie 2004, cu următorul conținut:
ă(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.
Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.”
Autorul excepției consideră că textele de lege menționate
încalcă prevederile constituționale ale art. 16 alin. (1) și (2)
referitoare la principiul egalității în drepturi, al art. 21 alin. (1) și
(2) privind accesul liber la justiție, al art. 24 alin. (1) prin care se
garantează dreptul la apărare, al art. 50 — ăProtecția
persoanelor cu handicap” și ale art. 124 alin. (2) potrivit cărora
ăJustiția este unică, imparțială și egală pentru toți”.
Analizând excepția de neconstituționalitate, Curtea
Constituțională constată următoarele:

16

MONITORUL OFICIAL AL ROMÂNIEI, PARTEA I, Nr. 841/15.XII.2008

În ceea ce privește cererea de renunțare la judecarea
excepției de neconstituționalitate a prevederilor art. 16 alin. (1)
teza finală din Legea contenciosului administrativ nr. 554/2004,
formulată de autorul excepției ulterior invocării acesteia, Curtea
observă că aceasta nu este admisibilă. Decizia nr. 137 din
21 februarie 2008, publicată în Monitorul Oficial al României,
Partea I, nr. 193 din 13 martie 2008, invocată de autorul
excepției, privește, într-adevăr, excepția de neconstituționalitate
a dispozițiilor art. 16 alin. (1) din Legea contenciosului
administrativ nr. 554/2004, a fost ridicată de același autor și a
fost motivată cu aceleași argumente, însă într-un alt dosar al
instanței de judecată. Ca atare, nu se poate invoca excepția
puterii de lucru judecat, astfel ca excepția de
neconstituționalitate în discuție să fie respinsă ca inadmisibilă,
în temeiul art. 163 din Codul de procedură civilă. În plus, este
cunoscut faptul că, sub aspect procedural, principiul
disponibilității nu se aplică în materia excepțiilor procedurale de
ordine publică, așa cum este și excepția de neconstituționalitate.
Examinând critica de neconstituționalitate a prevederilor
art. 16 alin. (1) teza finală din Legea contenciosului administrativ
nr. 554/2004, astfel cum a fost invocată și în fața instanței de
judecată, Curtea constată, însă, că această excepție de
neconstituționalitate urmează să fie respinsă ca inadmisibilă, în
temeiul art. 29 alin. (1) și (6) din Legea nr. 47/1992. Astfel, deși
redă prevederile art.16 alin.(1) în forma actuală, critica autorului
excepției vizează, în continuare, redactarea anterioară a
acestuia, respectiv sintagma ăautoritate publică respectivă”. În
prezent, textul legal în vigoare se referă la ăautoritatea publică
pârâtă”, în ceea ce privește solidaritatea dintre aceasta și
persoana vinovată, obligată la plata despăgubirilor acordate de
instanță. Prin urmare, Curtea constată că, față de cele reținute
prin Decizia nr.137 din 21 februarie 2008, prin prezenta excepție
de neconstituționalitate nu au fost aduse elemente noi, astfel că
atât considerentele, cât și soluția pronunțată cu acel prilej se
mențin și în cauza de față.
Cât privește dispozițiile art. 29 alin. (6) din Legea nr. 47/1992
privind organizarea și funcționarea Curții Constituționale, Curtea
observă că acestea sunt criticate ca fiind contrare principiului
egalității în drepturi, reglementat de art. 16 din Constituție,

accesului liber la justiție, prevăzut de art. 21 din aceasta, precum
și normelor fundamentale ale art. 50, referitoare la protecția
persoanelor cu handicap. Autorul excepției susține, în acest
sens, că termenul de 48 de ore de la pronunțare pentru
declararea recursului împotriva încheierii de sesizare a Curții
Constituționale este prea scurt și anihilează practic dreptul la
recurs al unei persoane suferinde de un handicap fizic, cum este
și cazul său.
O asemenea critică a mai fost examinată în jurisprudența
Curții Constituționale. Prin Decizia nr. 922 din 18 octombrie
2007, publicată în Monitorul Oficial al României, Partea I, nr. 821
din 3 decembrie 2007, Curtea a reținut că ănatura imperativă a
termenului de 48 de ore în cadrul căruia partea interesată poate
declara recurs împotriva încheierii prin care instanța de judecată
a respins ca inadmisibilă cererea de sesizare a Curții
Constituționale
cu
soluționarea
unei
excepții
de
neconstituționalitate are menirea de a da expresie principiului
celerității și al soluționării cauzelor într-un termen rezonabil, în
considerarea faptului că excepția de neconstituționalitate
reprezintă un incident procedural în cadrul unui litigiu. Din
aceleași rațiuni legiuitorul a instituit și regulile speciale de
procedură referitoare atât la exercitarea recursului ca singură
cale de atac împotriva încheierii instanței de judecată, cât și la
soluționarea recursului în termen de 3 zile, fără ca prin aceasta
să se poată susține încălcarea dreptului de acces la instanță
sau la folosirea căilor de atac”.
Curtea constată că cele mai sus reținute prin decizia indicată
sunt aplicabile și cauzei de față.
În ce privește aspectul particular pe care îl prezintă autorul
excepției, aceea de persoană cu handicap, Curtea apreciază că
acesta nu constituie un motiv care să determine
neconstituționalitatea unui text de lege. Protecția specială de
care se bucură, potrivit art. 50 din Constituție, această categorie
de persoane se concretizează într-o serie de măsuri specifice
care vizează egalitatea de șanse, prevenirea și tratarea
handicapului, în vederea participării efective a persoanelor cu
handicap în viața comunității, ceea ce nu constituie însă obiectul
de reglementare al textului de lege criticat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (1) teza finală din Legea contenciosului administrativ
nr. 554/2004 și ale art. 29 alin. (6) din Legea nr. 47/1992 privind organizarea și funcționarea Curții Constituționale, excepție ridicată
de Șerban Simedrea în Dosarul nr. 5.415/2/2007 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2008.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

MONITORUL OFICIAL AL ROMÂNIEI, PARTEA I, Nr. 841/15.XII.2008

17

CURTEA CONSTITUȚIONALĂ

D E C I Z I A Nr. 1.239
din 18 noiembrie 2008

referitoare la excepția de neconstituționalitate a prevederilor art. 1 alin. (1), art. 18 alin. (1) și (2),
art. 24 alin. (1) și ale art. 25 din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 18 și ale art. 24 din Legea contenciosului
administrativ nr. 554/2004”, excepție ridicată de Societatea
Comercială ăNew Nec Com” — S.R.L. din București în Dosarul
nr. 27.491/3/2006 al Curții de Apel București — Secția a VIII-a
contencios administrativ și fiscal, cauză ce constituie obiectul
Dosarului nr. 1.401D/2008 al Curții Constituționale.
La apelul nominal răspunde autorul excepției, prin
reprezentant Vasile Cristian, cu delegație depusă la dosar,
lipsind partea Consiliul General al Municipiului București, față
de care procedura de citare a fost legal îndeplinită.
Magistratul-asistent informează Curtea asupra faptului că
autorul excepției a depus la dosarul cauzei un înscris prin care
expune în detaliu circumstanțele specifice speței deduse
judecății, precum și argumente în favoarea admiterii excepției
de neconstituționalitate.
Curtea dispune a se face apelul și în Dosarul
nr. 1.445D/2008,
având
ca
obiect
excepția
de
neconstituționalitate a dispozițiilor ăart. 1, art. 18, art. 24 și ale
art. 25 din Legea contenciosului administrativ nr. 554/2004”,
ridicată de același autor în Dosarul nr. 2.007/3/2008 al
Tribunalului București — Secția a IX-a contencios administrativ
și fiscal.
La apelul nominal răspunde același reprezentant al autorului
excepției, lipsind celelalte părți, față de care procedura de citare
a fost legal îndeplinită.
Magistratul-asistent menționează că, și în acest dosar,
autorul excepției a depus un înscris asemănător celui transmis
în dosarul anterior strigat.
Curtea dispune a se face apelul și în Dosarul nr. 1.644D/2008,
având ca obiect excepția de neconstituționalitate a dispozițiilor
ăart. 1, art. 18 și ale art. 24 din Legea contenciosului administrativ
nr. 554/2004”, excepție ridicată de același autor în Dosarul
nr. 20.900/3/2007 al Curții de Apel București — Secția a VIII-a
contencios administrativ și fiscal.
La apelul nominal răspunde reprezentantul autorului
excepției, lipsind partea Consiliul General al Municipiului
București, față de care procedura de citare a fost legal
îndeplinită.
Magistratul-asistent precizează că un înscris similar cu cele
la care s-a făcut anterior referire a fost depus de autorul
excepției la dosarul cauzei.
Curtea, văzând identitatea de obiect a cauzelor anterior
strigate, din oficiu, pune în discuție problema conexării acestora.

Partea prezentă și reprezentantul Ministerului Public sunt de
acord cu propunerea de conexare a cauzelor anterior strigate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 1.644D/2008 și
nr. 1.445D/2008 la Dosarul nr. 1.401D/2008, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului autorului excepției ridicate în cele trei
dosare, sens în care acesta precizează că stăruie în solicitarea
de admitere a excepției de neconstituționalitate, astfel cum
rezultă din notele scrise depuse în dosare.
Reprezentantul Ministerului Public pune concluzii de
respingere a excepției ca neîntemeiată. Susține că textele de
lege criticate reprezintă chiar expresia art. 52 din Constituție,
referitor la dreptul persoanei vătămate de o autoritate publică, și
nu o nesocotire a acestora. În plus, menționează că
recunoașterea dreptului sau interesului pretins încălcat se
realizează prin admiterea acțiunii de contencios administrativ,
instanța dispunând, după caz, anularea, în tot sau în parte, a
actului administrativ sau obligarea autorității publice să emită un
act administrativ ori să elibereze un certificat, o adeverință sau
orice alt înscris.
C U R T E A,

având în vedere actele și lucrările dosarelor, reține următoarele:
Prin încheierile din 28 ianuarie 2008, 9 iunie 2008 și,
respectiv, 11 martie 2008, pronunțate în dosarele
nr. 27.491/3/2006, nr. 20.900/3/2007 și, respectiv,
nr. 2.007/3/2008, Curtea de Apel București — Secția a VIII-a
contencios administrativ și fiscal, respectiv Tribunalul
București — Secția a IX-a contencios administrativ și fiscal
au sesizat Curtea Constituțională cu excepția de
neconstituționalitate a dispozițiilor ăart. 1, art. 18, art. 24 și
ale art. 25 din Legea contenciosului administrativ
nr. 554/2004”.
Excepțiile au fost ridicate de Societatea Comercială ăNew
Nec Com” — S.R.L. din București în cauze având ca obiect
soluționarea unor acțiuni de contencios administrativ.
În motivarea excepției de neconstituționalitate, având un
conținut asemănător, se susține, în esență, că prevederile de
lege criticate contravin normelor cuprinse la art. 52 din
Constituție și preluate de art. 1 din Legea nr. 554/2004,
deoarece recunoașterea dreptului pretins nu se numără printre
soluțiile pe care, potrivit art. 18 alin. (1) și (2) din lege, le poate
pronunța instanța, și nici ca modalitate de executare silită
reglementată de art. 24 din același act normativ.
Curtea de Apel București — Secția a VIII-a contencios
administrativ și fiscal și Tribunalul București — Secția a IX-a
contencios administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.

18

MONITORUL OFICIAL AL ROMÂNIEI, PARTEA I, Nr. 841/15.XII.2008

Avocatul Poporului, prin punctele de vedere trimise,
apreciază că dispozițiile art. 18, art. 24 și ale art. 25 din Legea
contenciosului administrativ nr. 554/2004 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierilor de sesizare, dispozițiile ăart. 1, art. 18, art. 24
și ale art. 25 din Legea contenciosului administrativ
nr. 554/2004”, publicată în Monitorul Oficial al României,
Partea I, nr. 1.154 din 7 decembrie 2004. Analizând, însă,
motivarea excepției, se constată că, în realitate, autorul acesteia
vizează doar prevederile cuprinse la art. 1 alin. (1), art. 18
alin. (1) și (2), art. 24 alin. (1) și art. 25 din legea menționată,
astfel cum au fost modificate prin art. I pct. 1, 26, 33, respectiv
pct. 34 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007. Textele de lege criticate au următorul cuprins:
— Art. 1 alin. (1) — Subiectele de sesizare a instanței:
ă(1) Orice persoană care se consideră vătămată într-un drept
al său ori într-un interes legitim, de către o autoritate publică,
printr-un act administrativ sau prin nesoluționarea în termenul
legal a unei cereri, se poate adresa instanței de contencios
administrativ
competente,
pentru
anularea
actului,
recunoașterea dreptului pretins sau a interesului legitim și
repararea pagubei ce i-a fost cauzată. Interesul legitim poate fi
atât privat, cât și public.”;
— Art. 18 alin. (1) și (2) — Soluțiile pe care le poate da
instanța:
ă(1) Instanța, soluționând cererea la care se referă art. 8
alin. (1), poate, după caz, să anuleze, în tot sau în parte, actul
administrativ, să oblige autoritatea publică să emită un act
administrativ, să elibereze un alt înscris sau să efectueze o
anumită operațiune administrativă.
(2) Instanța este competentă să se pronunțe, în afara
situațiilor prevăzute la art. 1 alin. (6), și asupra legalității
operațiunilor administrative care au stat la baza emiterii actului
supus judecății.”;
— Art. 24 alin. (1) — Obligația executării:ă(1) Dacă în urma
admiterii acțiunii autoritatea publică este obligată să încheie, să
înlocuiască sau să modifice actul administrativ, să elibereze un
alt înscris sau să efectueze anumite operațiuni administrative,
executarea hotărârii definitive și irevocabile se face în termenul
prevăzut în cuprinsul acesteia, iar în lipsa unui astfel de termen,
în cel mult 30 de zile de la data rămânerii irevocabile a
hotărârii.”;
— Art. 25. — Instanța de executare: ă(1) Sancțiunea și
despăgubirile prevăzute la art. 24 alin. (2) se aplică, respectiv se
acordă, de instanța de executare, la cererea reclamantului.
Hotărârea se ia în camera de consiliu, de urgență, cu citarea
părților.
(2) Cererea prevăzută la alin. (1) este scutită de taxa de
timbru.
(3) Hotărârea pronunțată de instanța de executare poate fi
atacată cu recurs, în termen de 5 zile de la comunicare.

(4) Prevederile alin. (1)—(3) se aplică, în mod corespunzător,
și pentru punerea în executare a hotărârilor instanțelor de
contencios administrativ date pentru soluționarea litigiilor ce au
avut ca obiect contracte administrative.”
În opinia autorului excepției de neconstituționalitate, textele de
lege criticate contravin dispozițiilor constituționale ale art. 52 —
Dreptul persoanei vătămate de o autoritate publică.
Examinând excepția de neconstituționalitate, Curtea
constată că, în esență, critica de neconstituționalitate constă în
susținerea potrivit căreia dispozițiile art. 1, 18, 24 și 25 din Legea
contenciosului administrativ nr. 554/2004 sunt contrare
prevederilor art. 52 din Constituție, care garantează dreptul
persoanei vătămate de o autoritate publică, deoarece acestea
nu cuprind în conținutul lor nicio referire la ărecunoașterea
dreptului și restabilirea situației anterioare” ca posibile soluții pe
care instanța de contencios administrativ le poate dispune.
Curtea constată că, potrivit art. 52 alin. (2) din Legea
fundamentală, condițiile și limitele exercitării dreptului persoanei
vătămate de o autoritate publică se stabilesc prin lege organică.
Așa fiind, Legea contenciosului administrativ nr. 554/2004 —
legea organică în materie — preia, la art. 1 alin. (1) criticat,
dispozițiile cuprinse la art. 52 alin. (1) din Constituție,
reglementând, ca modalitate de garantare și realizare a dreptului
persoanei vătămate de o autoritate publică, și recunoașterea
dreptului pretins sau al interesului legitim. Prin urmare, Curtea
constată că este un nonsens susținerea potrivit căreia dispozițiile
art. 1 alin. (1) din Legea nr. 554/2004 contravin dispozițiilor art. 52
alin.(1) din Constituție, de vreme ce este evidentă identitatea de
substanță juridică dintre cele două norme juridice.
În opinia autorului, textele de lege criticate ar fi în
concordanță cu prevederile constituționale invocate dacă ar
cuprinde o referire expresă privind ărecunoașterea dreptului
pretins și restabilirea situației anterioare” ca soluții pe care
instanța de contencios administrativ le poate pronunța în
soluționarea cererilor ce aparțin competenței sale.
Curtea constată că asemenea critici de neconstituționalitate
nu pot fi reținute ca fiind întemeiate. Soluțiile pe care instanța de
judecată le poate dispune în temeiul art. 18 din Legea
nr. 554/2004 reprezintă, în totalitatea lor, modalități specifice,
adaptate obiectului acțiunii judiciare formulat în temeiul art. 8 din
aceeași lege, prin care se recunoaște dreptul pretins sau interesul
legitim al persoanei vătămate de o autoritate publică și prin care
se realizează efectiv dreptul garantat de art. 52 din Constituție.
Executarea oricărei soluții dispuse în favoarea persoanei
vătămate de instanța de judecată, realizată prin forța coercitivă a
statului, nu ar fi posibilă fără recunoașterea implicită a dreptului
pretins sau a interesului legitim. De exemplu, obligarea, în temeiul
art. 24 alin. (1) din lege, a autorității publice pârâte să încheie, să
înlocuiască sau să modifice actul administrativ constatat prin
hotărârea judecătorească drept ilegal, să elibereze un alt înscris
sau să efectueze anumite operațiuni administrative reprezintă,
fără putere de tăgadă, modalități concrete de recunoaștere și
realizare a dreptului reclamantului.
Cât privește susținerile autorului excepției referitoare la lipsa
soluției de ărestabilire a situației anterioare” pe care instanța de
judecată să o poată pronunța, Curtea constată că aceasta nu
reprezintă o soluție specifică dreptului administrativ, având în
vedere specificul raporturilor de putere dintre autoritățile publice,
pe de o parte, și persoanele vătămate în drepturile sau
interesele lor legitime, pe de altă parte. Totuși, în măsura în care
aceasta este posibilă, nimic nu împiedică instanța de judecată
ca, în temeiul art. 28 alin. (1) din Legea nr. 554/2004, referitoare
la completarea cu dreptul comun, respectiv cu prevederile
Codului de procedură civilă, să examineze și să dispună și
restabilirea situației anterioare.
Totodată,
Curtea
constată
că
susținerile
de
neconstituționalitate formulate de autorul excepției vizează

MONITORUL OFICIAL AL ROMÂNIEI, PARTEA I, Nr. 841/15.XII.2008
aspecte de omisiune legislativă asupra cărora, însă, Curtea
Constituțională nu are competența să se pronunțe fără a încălca

19

dispozițiile art. 62 din Constituție, privind rolul Parlamentului de
unică autoritate legiuitoare a țării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1), art. 18 alin. (1) și (2), art. 24 alin. (1) și ale art. 25
din Legea contenciosului administrativ nr. 554/2004, excepție ridicată de Societatea Comercială ăNew Nec Com” — S.R.L. din
București în dosarele nr. 27.491/3/2006 și nr. 20.900/3/2007 ale Curții de Apel București — Secția a VIII-a contencios administrativ
și fiscal și, respectiv, în Dosarul nr. 2.007/3/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

CURTEA CONSTITUȚIONALĂ

D E C I Z I A Nr. 1.240
din 18 noiembrie 2008

referitoare la excepția de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, excepție
invocată de Ion Stancu Gâlă în Dosarul nr. 2516.3/207/2007 al
Judecătoriei Caracal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că normele criticate nu încalcă dispozițiile
constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2008, pronunțată în Dosarul
nr. 2516.3/207/2007, Judecătoria Caracal a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, excepție
invocată de Ion Stancu Gâlă.

În motivarea excepției de neconstituționalitate se susține,
în esență, că, potrivit art. 10 din Legea nr. 554/2004 privind
contenciosul administrativ, competența de soluționare a plângerii
aparține tribunalului, și nu judecătoriei, deoarece actul contestat
este emis de o autoritate administrativă publică și, deci, este un
act administrativ în înțelesul Legii nr. 554/2004, iar dispozițiile
art. 31 și următoarele din Ordonanța Guvernului nr. 2/2001 nu
pot înlătura dispozițiile art. 10 din Legea nr. 554/2004. Se mai
arată că ălegislația ce reglementează constatarea contravențiilor
este o ordonanță simplă, și nu o lege organică cum este Legea
nr. 554/2004 sau Codul de procedură civilă”.
Judecătoria Caracal apreciază că excepția de
neconstituționalitate este neîntemeiată, întrucât textul criticat nu
încalcă accesul liber la justiție, ci, dimpotrivă, instituie
posibilitatea persoanei interesate de a se adresa instanței de
judecată competente să soluționeze plângerea.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, întrucât prevederile
criticate nu încalcă dispozițiile constituționale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

20

MONITORUL OFICIAL AL ROMÂNIEI, PARTEA I, Nr. 841/15.XII.2008
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie art. 32
alin. (2) din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, cu modificările și
completările ulterioare, având următorul cuprins: ăPlângerea
împreună cu dosarul cauzei se trimit de îndată judecătoriei în a
cărei circumscripție a fost săvârșită contravenția.”
Autorul excepției consideră că prin dispozițiile legale citate
sunt încălcate prevederile constituționale ale art. 21 — Accesul
liber la justiție, ale art. 53 — Restrângerea exercițiului unor
drepturi sau al unor libertăți și ale art. 73 alin. (3) lit. k) privind
reglementarea prin lege organică a contenciosului administrativ.
Examinând excepția de neconstituționalitate ridicată, se
constată că dispozițiile legale criticate au mai fost supuse
controlului de constituționalitate în raport de dispozițiile Legii
fundamentale invocate în prezenta cauză.
Astfel, prin Decizia nr. 813 din 27 septembrie 2007, publicată
în Monitorul Oficial al României, Partea I, nr. 705 din
18 octombrie 2007, Curtea, respingând excepția, a constatat că
ătextul de lege criticat nu îngrădește dreptul părților la un proces
echitabil și la soluționarea cauzelor într-un termen rezonabil, ci
instituie norme de procedură privind soluționarea plângerii

formulate împotriva procesului-verbal de constatare și
sancționare a contravenției, și anume instanța competentă să
soluționeze plângerea. Această modalitate de reglementare
reprezintă însă opțiunea legiuitorului, fiind în conformitate cu
prevederile art. 126 alin. (2) din Constituție, republicată, privind
competența și procedura în fața instanțelor judecătorești. Prin
reglementarea criticată legiuitorul nu a înțeles să limiteze
controlul judecătoresc al actelor administrative ale autorităților
publice, ci să asigure un climat de ordine, indispensabil
exercitării, în condiții optime, a acestor drepturi constituționale”.
De asemenea, prin Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, și prin Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea Constituțională a statuat că art. 32 alin. (2)
din Ordonanța Guvernului nr. 2/2001 privind regimul juridic al
contravențiilor ăreprezintă o aplicare a principiului specialia
generalibus derogant, în sensul competenței atribuite de art. 126
alin. (2) din Constituție legiuitorului, care poate institui, pentru
situații deosebite, reguli speciale în ceea ce privește stabilirea
competenței instanțelor de judecată și a procedurii de judecată”.
Or, în cauza de față este criticată o ordonanță a Guvernului ce
reglementează regimul juridic al contravențiilor, procedura
aplicabilă fiind una specială, derogatorie de la normele dreptului
comun, și nu procedura contenciosului administrativ. De altfel,
domeniul contravențional, spre deosebire de contenciosul
administrativ, nu se regăsește printre cele strict și limitativ
prevăzute de art. 73 alin. (3) din Constituție, în privința cărora
legiferarea are loc numai prin lege organică.
Soluția adoptată și considerentele deciziilor citate sunt
valabile și în prezenta cauză, întrucât nu au apărut elemente
noi, de natură a determina reconsiderarea jurisprudenței Curții
Constituționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor, excepție invocată de Ion Stancu Gâlă în Dosarul nr. 2516.3/207/2007 al Judecătoriei Caracal.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.242
din 18 noiembrie 2008

referitoare la excepția de neconstituționalitate a dispozițiilor art. 193 alin. 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 193 alin. 2 din Codul penal, excepție invocată

MONITORUL OFICIAL AL ROMÂNIEI, PARTEA I, Nr. 841/15.XII.2008
de Marin Frunză în Dosarul nr. 483/121/2006 al Judecătoriei
Galați — Secția penală.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că normele criticate nu au legătură cu cauza în care a
fost ridicată excepția de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 4 februarie 2008, pronunțată în Dosarul
nr. 483/121/2006, Judecătoria Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 193 alin. 2 din Codul
penal, excepție invocată de Marin Frunză.
În motivarea excepției de neconstituționalitate se susține,
în esență, că textul de lege criticat este neconstituțional în
măsura în care nu permite ca acțiunea penală să fie pusă în
mișcare și din oficiu de către organele abilitate ale statului.
Astfel, cetățeanul care nu are cunoștințe juridice, care nu este
profesionist și nici nu are posibilitățile materiale necesare pentru
a consulta un avocat profesionist, nu poate interpreta, aprecia
corect litera și spiritul prevederilor Codului penal, putând fi cu
ușurință victima confuziilor și a interpretărilor eronate.
Judecătoria Galați — Secția penală apreciază că excepția
de neconstituționalitate este neîntemeiată. În plus, arată că, dată
fiind situația de față, excepția de neconstituționalitate nu
respectă cerința interesului, condiție ce trebuie îndeplinită în
legătură cu toate formele procedurale ce alcătuiesc conținutul
acțiunii.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, întrucât nu încalcă dispozițiile din Legea
fundamentală invocate. Se face referire și la jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

21

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 193 alin. 2 din Codul penal, cu denumirea
marginală Amenințarea, care au următorul conținut: ăAcțiunea
penală se pune în mișcare la plângerea prealabilă a persoanei
vătămate.”
În susținerea neconstituționalității acestor dispoziții legale se
invocă încălcarea prevederilor constituționale ale art. 1 alin. (3)
privind statul român de drept, ale art. 11 — Dreptul internațional
și dreptul intern, ale art. 15 — Universalitatea, ale art. 16 —
Egalitatea în drepturi, ale art. 20 referitoare la Tratatele
internaționale privind drepturile omului, ale art. 21 — Accesul
liber la justiție, ale art. 24 — Dreptul la apărare, ale art. 31 —
Dreptul la informație, ale art. 53 — Restrângerea exercițiului
unor drepturi sau al unor libertăți, ale art. 124 — Înfăptuirea
justiției, ale art. 126 — Instanțele judecătorești, ale art. 131 —
Rolul Ministerului Public, ale art. 132 — Statutul procurorilor și
ale art. 148 — Integrarea în Uniunea Europeană, cu raportare la
art. 6, art. 14 și art. 17 din Convenția pentru apărarea drepturilor
omului și a libertăților fundamentale, privind dreptul la un proces
echitabil, interzicerea discriminării, și la o serie de articole din
Declarația Universală a Drepturilor Omului, respectiv: art. 1, 2,
6, 7, 8, 10, 11 și 30.
Examinând excepția de neconstituționalitate ridicată, se
constată că aceasta nu are legătură cu cauza în care a fost
ridicată. Aceasta întrucât dosarul penal în care a fost ridicată
excepția privește săvârșirea de către inculpat a infracțiunii
prevăzute de art. 180 din Codul penal — Lovirea sau alte
violențe, iar nu a infracțiunii prevăzute de art. 193 din același
Cod — Amenințarea.
De altfel, se constată că, în aceeași cauză, partea vătămată
a mai invocat, anterior, excepția de neconstituționalitate a
dispozițiilor art. 180 alin. 3 teza întâi din Codul penal, potrivit
cărora ăAcțiunea penală se pune în mișcare la plângerea
prealabilă a persoanei vătămate”. Prin Decizia nr. 1.107 din
22 noiembrie 2007, publicată în Monitorul Oficial al României,
Partea I, nr. 849 din 11 decembrie 2007, Curtea a respins
excepția de neconstituționalitate invocată. Ulterior, aceeași parte
vătămată a invocat, în aceeași cauză, excepția de
neconstituționalitate a dispozițiilor art. 193 alin. 2 din Codul
penal, care au același conținut cu cele ale art. 180 alin. 3 teza
întâi din Codul penal, numai că se referă la o altă infracțiune
decât cea care face obiectul judecății.
Așa fiind, excepția nu îndeplinește condiția de admisibilitate
prevăzută de art. 29 alin. (1) din Legea nr. 47/1992, potrivit
căreia dispozițiile legale criticate trebuie să aibă legătură cu
soluționarea cauzei în orice fază a litigiului și oricare ar fi obiectul
acestuia.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 193 alin. 2 din Codul penal, excepție
invocată de Marin Frunză în Dosarul nr. 483/121/2006 al Judecătoriei Galați — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

22

MONITORUL OFICIAL AL ROMÂNIEI, PARTEA I, Nr. 841/15.XII.2008
CURTEA CONSTITUȚIONALĂ

D E C I Z I A Nr. 1.244
din 18 noiembrie 2008

referitoare la excepția de neconstituționalitate a dispozițiilor art. 327 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
dispozițiilor art. 327 alin. 3 din Codul de procedură penală,
excepție invocată de Petru Rostaș în Dosarul nr. 7.893/320/2007
(nr. vechi 6.627/1.210/2006) al Judecătoriei Târgu Mureș.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 1.601 D/2008, având ca obiect aceeași excepție de
neconstituționalitate, invocată de Nicolai Bârsan în Dosarul
nr. 2.221/85/2006 al Tribunalului Sibiu — Secția penală.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 1.606 D/2008, având ca obiect aceeași excepție de
neconstituționalitate, invocată de Constantin Gogu în Dosarul
nr. 10.139/99/2006 al Tribunalului Iași — Secția penală.
Curtea, având în vedere că obiectul excepțiilor de
neconstituționalitate ridicate în dosarele nr. 1.580 D/2008,
nr. 1.601 D/2008 și nr. 1.606 D/2008 este identic, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 1.601 D/2008 și
nr. 1.606 D/2008 la Dosarul nr. 1.580 D/2008, care a fost primul
înregistrat.
Reprezentantul Ministerului Public pune concluzii de
respingere a excepției ca neîntemeiată, arătând că normele
criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 12 iunie 2008, pronunțată în Dosarul
nr. 7.893/320/2007 (nr. vechi 6.627/1.210/2006), Judecătoria
Târgu Mureș a sesizat Curtea Constituțională cu excepția
de neconstituționalitate a dispozițiilor art. 327 alin. 3 din
Codul de procedură penală, excepție invocată de Rostaș
Petru.
Prin Încheierea din 13 iunie 2008, pronunțată în Dosarul
nr. 2.221/85/2006, Tribunalul Sibiu — Secția penală a sesizat
Curtea Constituțională cu excepția de neconstituționalitate
a dispozițiilor art. 327 alin. 3 din Codul de procedură penală,
excepție invocată de Nicolai Bârsan.
Prin Încheierea din 22 mai 2008, pronunțată în Dosarul
nr. 10.139/99/2006, Tribunalul Iași — Secția penală a sesizat
Curtea Constituțională cu excepția de neconstituționalitate
a dispozițiilor art. 327 alin. 3 din Codul de procedură penală,
excepție invocată de Constantin Gogu.

În motivarea excepției de neconstituționalitate,
asemănătoare în dosarele conexate, se susține, în esență, că
textul de lege criticat este neconstituțional, deoarece permite ca
probele să fie administrate în faza de urmărire penală în lipsa
inculpatului sau a apărătorului acestuia, fără a se respecta
condițiile de contradictorialitate ale administrării probelor. În
această situație, citirea declarației de martor în fața instanței,
dacă ascultarea martorului nu este posibilă, urmând a se ține
seama de aceasta la judecarea cauzei, încalcă dreptul la
apărare al inculpatului. În opinia autorilor excepției, textul de
lege criticat trebuie să cuprindă criterii obiective pe baza cărora
să se poată conchide că ascultarea unor martori nu mai este
posibilă, iar sintagma ăvreunuia din martori” să nu poată fi
interpretată ca acoperind sfera tuturor martorilor, astfel încât o
cauză penală să poată fi judecată exclusiv pe baza depozițiilor
date de aceștia în cursul urmăririi penale. Aceasta întrucât
legiuitorul a omis să enumere explicit situațiile în care audierea
ănu mai este posibilă” și, ăprofitând de această imperfecțiune a
legii, procurorii se derobează de orice răspundere privind
obligația de a prezenta la instanță martorii cu identitate protejată
sub pretextul că aceștia nu mai pot fi găsiți ori sunt plecați din
țară”. Se mai arată că norma criticată ăexclude a priori ideea de
egalitate a părților în fața legii sau de proces echitabil, dat fiind
faptul că inculpaților sau apărătorilor acestora li se interzice prin
lege să combată probele acuzării”.
Judecătoria Târgu Mureș apreciază că excepția de
neconstituționalitate este neîntemeiată, ăașa cum de altfel
Curtea s-a pronunțat anterior prin mai multe decizii”.
Tribunalul Sibiu — Secția penală apreciază că excepția de
neconstituționalitate este neîntemeiată, întrucât normele
criticate nu încalcă dispozițiile constituționale invocate.
Tribunalul Iași — Secția penală apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, întrucât nu încalcă dreptul la apărare și nici
dreptul la un proces echitabil. Se face referire și la jurisprudența
Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 327 alin. 3, cu denumirea marginală Ascultarea
martorului, expertului sau interpretului, care au următorul
conținut: ăDacă ascultarea vreunuia dintre martori nu mai este

MONITORUL OFICIAL AL ROMÂNIEI, PARTEA I, Nr. 841/15.XII.2008
posibilă, instanța dispune citirea depoziției date de acesta în
cursul urmăririi penale și va ține seama de ea la judecarea
cauzei.”
În susținerea neconstituționalității acestor dispoziții legale se
invocă încălcarea prevederilor constituționale ale art. 11 privind
dreptul internațional și dreptul intern, ale art. 20 referitoare la
tratatele internaționale privind drepturile omului, ale art. 21
alin. (3) privind dreptul la un proces echitabil și ale art. 24 privind
dreptul la apărare, cu raportare la art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că normele criticate au mai format
obiect al controlului de constituționalitate, cu o motivare
asemănătoare și prin raportare la aceleași prevederi

23

constituționale. Astfel, cu prilejul pronunțării Deciziei nr. 704 din
11 septembrie 2007, publicată în Monitorul Oficial al României,
Partea I, nr. 712 din 22 octombrie 2007, a Deciziei nr. 596 din
21 septembrie 2006, publicată în Monitorul Oficial al României,
Partea I, nr. 856 din 19 octombrie 2006, și a Deciziei nr. 224 din
21 aprilie 2005, publicată în Monitorul Oficial al României,
Partea I, nr. 497 din 13 iunie 2005, Curtea Constituțională a
respins ca neîntemeiată excepția de neconstituționalitate a
dispozițiilor 327 alin. 3 din Codul de procedură penală, pentru
considerentele acolo reținute.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție invocată
de Petru Rostaș în Dosarul nr. 7.893/320/2007 (nr. vechi 6.627/1.210/2006) al Judecătoriei Târgu-Mureș, de Nicolai Bârsan în
Dosarul nr. 2.221/85/2006 al Tribunalului Sibiu — Secția penală și de Constantin Gogu în Dosarul nr. 10.139/99/2006 al Tribunalului
Iași — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.246
din 18 noiembrie 2008

referitoare la excepția de neconstituționalitate a prevederilor art. 7 alin. (1)
din Legea contenciosului administrativ nr. 554/2004 și ale art. 109 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 7 din Legea contenciosului administrativ
nr. 554/2004 și ale art. 109 alin. (2) din Codul de procedură
civilă”, excepție ridicată de Petru Carcalete în Dosarul
nr. 280/39/2007 al Curții de Apel Suceava — Secția comercială,
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2008, pronunțată în Dosarul
nr. 280/39/2007, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 7 din Legea contenciosului administrativ
nr. 554/2004 și ale art. 109 alin. 2 din Codul de procedură
civilă.
Excepția a fost ridicată de Petru Carcalete într-o acțiune de
contencios administrativ având ca obiect acțiunea în anulare a
unui act administrativ.
În motivarea excepției de constituționalitate autorul
acesteia susține că dispozițiile art. 7 din Legea contenciosului
administrativ nr. 554/2004 și ale art. 109 alin. 2 din Codul de
procedură civilă, prevăzând obligativitatea parcurgerii procedurii
prealabile sesizării instanței de judecată, limitează liberul acces
la justiție, garantat de art. 21 alin. (1), (2) și (4) din Constituție.
Susține, în acest sens, că, din moment ce Constituția stabilește
că ăjurisdicțiile speciale administrative sunt facultative și
gratuite”, ăeste inadmisibil ca printr-o lege să se impună
obligativitatea urmării unei proceduri prealabile în cazul în care

24

MONITORUL OFICIAL AL ROMÂNIEI, PARTEA I, Nr. 841/15.XII.2008

persoana în cauză nu a înțeles să exercite procedura
administrativ-jurisdicțională”.
Curtea de Apel Suceava — Secția comercială,
contencios administrativ și fiscal opinează în sensul
netemeiniciei excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare, dispozițiile art. 7 din
Legea contenciosului administrativ nr. 554/2004, publicată în
Monitorul Oficial al României, Partea I, nr. 1.154 din 7 decembrie
2004, precum și ale art. 109 alin. 2 din Codul de procedură
civilă. Cât privește art. 7 din Legea nr. 554/2004, Curtea
constată că, în realitate, autorul excepției vizează doar alin. (1)
al acestui articol. Prin urmare, textele de lege criticate au
următorul conținut:
— Art. 7 alin. (1) din Legea contenciosului administrativ
nr. 554/2004: ă(1) Înainte de a se adresa instanței de contencios
administrativ competente, persoana care se consideră vătămată
într-un drept al său ori într-un interes legitim printr-un act
administrativ individual trebuie să solicite autorității publice
emitente sau autorității ierarhic superioare, dacă aceasta există,
în termen de 30 de zile de la data comunicării actului, revocarea,
în tot sau în parte, a acestuia.”;
— Art. 109 alin. 2 din Codul de procedură civilă: ăÎn cazurile
anume prevăzute de lege, sesizarea instanței competente se
poate face numai după îndeplinirea unei proceduri prealabile,
în condițiile stabilite de acea lege. Dovada îndeplinirii procedurii
prealabile se va anexa la cererea de chemare în judecată.”
Autorul excepției consideră că textele de lege menționate
încalcă prevederile art. 21 alin. (1), (2) și (4) din Constituție, care

consacră dreptul de acces liber la justiție și caracterul facultativ
și gratuit al jurisdicțiilor speciale administrative.
Analizând excepția de neconstituționalitate Curtea
Constituțională constată că același autor al prezentei excepții a
invocat și excepția de neconstituționalitate a prevederilor art. 6
alin. (2) din Legea contenciosului administrativ nr. 554/2004 și
ale art. 109 alin. 2 din Codul de procedură civilă, cu o motivarea
asemănătoare celei de față, Curtea pronunțând-se prin Decizia
nr. 475 din 6 mai 2008, publicată în Monitorul Oficial al
României, Partea I, nr. 398 din 27 mai 2008.
Deoarece, față de cele reținute de instanța de contencios
constituțional cu acel prilej, autorul excepției nu a invocat
argumente noi, de natură să determine schimbarea
jurisprudenței la care s-a făcut referire, Curtea apreciază că atât
considerentele, cât și soluția de respingere a excepției de
neconstituționalitate a dispozițiilor art. 109 alin. 2 din Codul de
procedură civilă se păstrează și în prezenta cauză.
Cât privește critica de neconstituționalitate a prevederilor
art. 7 alin. (1) din Legea contenciosului administrativ, apreciate
ca fiind contrare liberului acces la justiție, prin aceea că
reglementează procedura prealabilă, Curtea constată că și
aceasta este neîntemeiată. În jurisprudența sa, de exemplu
Decizia nr. 1.188 din 13 decembrie 2007, publicată în Monitorul
Oficial al României, Partea I, nr. 62 din 28 ianuarie 2008, Curtea
a statuat în mod constant că parcurgerea unei proceduri
administrative prealabile, obligatorii, fără caracter jurisdicțional
nu îngrădește dreptul de acces liber la justiție, cât timp decizia
organului administrativ poate fi atacată în fața unei instanțe
judecătorești.
Referitor la invocarea art. 21 alin. (4) din Constituție, privind
caracterul facultativ și gratuit al jurisdicțiilor speciale
administrative, Curtea constată că acestea nu sunt incidente în
cauză, deoarece prevederile art. 7 alin. (1) din Legea
nr. 554/2004 reglementează procedura prealabilă, fără caracter
jurisdicțional, și nu are în vedere procedura specifică jurisdicțiilor
speciale administrative.
În sensul art. 21 alin. (4), ăjurisdicțiile speciale administrative”
reprezintă acele activități de soluționare a litigiilor, care se
desfășoară în fața unui organ administrativ-jurisdicțional,
activități cu caracter facultativ și gratuit și finalizate prin emiterea
unui act administrativ-jurisdicțional.
Nicio dispoziție constituțională nu interzice ca prin lege să se
instituie o procedură administrativă prealabilă, fără caracter
jurisdicțional, cum este, de exemplu, procedura recursului
grațios sau a celui ierarhic. În situația în care legea specială
prevede o procedură administrativ-jurisdicțională, iar partea nu
a optat pentru aceasta, urmează să se aplice regulile privind
procedura prealabilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. (1) din Legea contenciosului administrativ nr. 554/2004
și ale art. 109 alin. 2 din Codul de procedură civilă, excepție ridicată de Petru Carcalete în Dosarul nr. 280/39/2007 al Curții de Apel
Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

MONITORUL OFICIAL AL ROMÂNIEI, PARTEA I, Nr. 841/15.XII.2008

25

CURTEA CONSTITUȚIONALĂ

D E C I Z I A Nr. 1.266
din 25 noiembrie 2008

referitoare la excepția de neconstituționalitate a prevederilor art. 32 alin. (1) lit. b)
din Legea nr. 50/1991 privind autorizarea executării lucrărilor de construcții
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 32 alin. (1) lit. b) din Legea nr. 50/1991 privind
autorizarea executării lucrărilor de construcții, excepție ridicată
de Liviu Călin Borodi în Dosarul nr. 5.958/211/2006 al
Tribunalului Cluj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 februarie 2007, pronunțată în Dosarul
nr. 5.958/211/2006, Tribunalul Cluj — Secția civilă a sesizat
Curtea Constituțională cu excepția de neconstituționalitate
a prevederilor art. 32 alin. (1) lit. b) din Legea nr. 50/1991
privind autorizarea executării lucrărilor de construcții.
Excepția de neconstituționalitate a fost ridicată de Liviu Călin
Borodi într-o cauză civilă având ca obiect obligarea acestuia la
desființarea unor lucrări de împrejmuire executate fără
autorizație de construcție.
În motivarea excepției de neconstituționalitate autorul
acesteia susține că instanța care va judeca cererea de obligare
a contravenientului la desființarea construcțiilor realizate
nelegal, introdusă de organul care a constatat și sancționat
contravenția, va realiza o judecată ăpur formală”, întrucât ăunica
soluție posibilă este aceea a admiterii acțiunii”. Arată că instanța
este obligată să țină seama de constatările agentului care a
întocmit procesul-verbal de contravenție, fără a avea
posibilitatea de a face verificări efective cu privire la legalitatea
sau nelegalitatea realizării construcțiilor.
În opinia autorului excepției de neconstituționalitate, textul de
lege criticat contravine următoarelor prevederi din Legea
fundamentală: art. 21 alin. (1) și (3) care garantează dreptul de
acces liber la justiție și dreptul părților la un proces echitabil,
art. 44 privind garantarea și ocrotirea dreptului de proprietate
privată și care permite exproprierea numai pentru o cauză de
utilitate publică, stabilită cu dreaptă și prealabilă despăgubire, și
art. 53 care reglementează condițiile restrângerii exercițiului unor

drepturi sau al unor libertăți. Totodată, autorul excepției susține
că ar fi încălcate și următoarele dispoziții din Convenția pentru
apărarea drepturilor omului și a libertăților fundamentale: art. 6 —
ăDreptul la un proces echitabil”, art. 13 — ăDreptul la un recurs
efectiv”, art. 14 — ăInterzicerea discriminării” și art. 17 —
ăInterzicerea abuzului de drept”.
Tribunalul Cluj — Secția civilă consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 32 alin. (1) lit. b) din Legea nr. 50/1991 privind
autorizarea executării lucrărilor de construcții, republicată în
Monitorul Oficial al României, Partea I, nr. 933 din 13 octombrie
2004, care au următorul cuprins:
— Art. 32 alin. (1) lit. b): ă(1) În cazul în care persoanele
sancționate contravențional au oprit executarea lucrărilor, dar
nu s-au conformat în termen celor dispuse prin procesul-verbal
de constatare a contravenției, potrivit prevederilor art. 28
alin. (1), organul care a aplicat sancțiunea va sesiza instanțele
judecătorești pentru a dispune, după caz: ( )
b) desființarea construcțiilor realizate nelegal.”
Examinând excepția de neconstituționalitate, Curtea observă
că textul de lege ce formează obiectul acesteia a mai fost supus
controlului de constituționalitate, sub aspectul unor critici de
neconstituționalitate similare celor formulate în cauza de față,
iar prin Decizia nr. 865 din 10 iulie 2008, publicată în Monitorul
Oficial al României, Partea I, nr. 590 din 6 august 2008, Curtea
a respins excepția ca neîntemeiată, pentru motivele acolo
reținute.
Întrucât în cauză nu au intervenit elemente noi care să
justifice reconsiderarea jurisprudenței Curții, soluția pronunțată
cu acel prilej și argumentele pe care aceasta s-a bazat își
păstrează valabilitatea și în prezenta cauză.

26

MONITORUL OFICIAL AL ROMÂNIEI, PARTEA I, Nr. 841/15.XII.2008

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 32 alin. (1) lit. b) din Legea nr. 50/1991 privind autorizarea
executării lucrărilor de construcții, excepție ridicată de Liviu Călin Borodi în Dosarul nr. 5.958/211/2006 al Tribunalului Cluj — Secția
civilă.
Definitivă și general obligatorie.
Pronunțată în ședința publică din data de 25 noiembrie 2008
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
a Oficiului Național de Prevenire și Combatere
a Spălării Banilor
În temeiul art. 108 din Constituția României, republicată, și al art. II alin. (4)
din Ordonanța de urgență a Guvernului nr. 53/2008 privind modificarea și
completarea Legii nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și combatere a finanțării
actelor de terorism,
Guvernul României adoptă prezenta hotărâre.
Art. 1. — Se aprobă Regulamentul de organizare și funcționare a Oficiului
Național de Prevenire și Combatere a Spălării Banilor, prevăzut în anexa care face
parte integrantă din prezenta hotărâre.
Art. 2. — Pe data intrării în vigoare a prezentei hotărâri, Hotărârea
Guvernului nr. 531/2006 pentru aprobarea Regulamentului de organizare și
funcționare a Oficiului Național de Prevenire și Combatere a Spălării Banilor,
publicată în Monitorul Oficial al României, Partea I, nr. 392 din 8 mai 2006, se
abrogă.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Marian Marius Dorin
Președintele Oficiului Național de Prevenire
și Combatere a Spălării Banilor,
Adriana Luminița Popa
Ministrul muncii, familiei și egalității de șanse,
Mariana Câmpeanu
Ministrul economiei și finanțelor,
Varujan Vosganian
București, 4 decembrie 2008.
Nr. 1.599.

MONITORUL OFICIAL AL ROMÂNIEI, PARTEA I, Nr. 841/15.XII.2008

27
ANEXĂ

REGULAMENT
de organizare și funcționare a Oficiului Național de Prevenire și Combatere a Spălării Banilor
CAPITOLUL I
Dispoziții generale
Art. 1. — (1) Oficiul Național de Prevenire și Combatere a
Spălării Banilor, denumit în continuare Oficiu, este organizat și
funcționează în baza Legii nr. 656/2002 pentru prevenirea și
sancționarea spălării banilor, precum și pentru instituirea unor
măsuri de prevenire și combatere a finanțării actelor de terorism,
cu modificările și completările ulterioare, denumită în continuare
lege, ca organ de specialitate cu personalitate juridică, în
subordinea Guvernului și în coordonarea primului-ministru, prin
Cancelaria Primului-Ministru.
(2) Sediul Oficiului este în municipiul București.
Art. 2. — Oficiul are ca obiect de activitate prevenirea și
combaterea spălării banilor și a finanțării actelor de terorism,
scop în care primește, analizează, prelucrează informații și
sesizează autoritățile abilitate prin lege ori se sesizează din
oficiu când ia cunoștință pe orice cale despre o tranzacție
suspectă, în condițiile legii.
Art. 3. — (1) Oficiul este condus de un președinte, numit de
Guvern din rândul membrilor plenului Oficiului, care are calitatea
de ordonator principal de credite.
(2) Plenul Oficiului este structura deliberativă și de decizie,
este format din câte un reprezentant al Ministerului Economiei și
Finanțelor, Ministerului Justiției, Ministerului Internelor și
Reformei Administrative, Parchetului de pe lângă Înalta Curte
de Casație și Justiție, Băncii Naționale a României, Curții de
Conturi și Asociației Române a Băncilor și este numit în funcție
pe o perioadă de 5 ani, prin hotărâre a Guvernului, la
propunerea instituțiilor reprezentate.
(3) Activitatea deliberativă și de decizie prevăzută la alin. (2)
se referă la lucrările de specialitate analizate de plenul Oficiului.
Asupra chestiunilor de natură economico-administrativă, plenul
Oficiului se pronunță doar la solicitarea președintelui.
(4) Membrii plenului Oficiului îndeplinesc funcții de demnitate
publică echivalente funcției de secretar de stat.
(5) Personalul angajat al Oficiului cuprinde personal de
specialitate format din analiști financiari, personal auxiliar de
specialitate format din asistenți analiști, precum și personal
contractual care ocupă funcții specifice sectorului bugetar,
format din șoferi și muncitori necalificați.
(6) Numărul maxim de posturi este de 120.
(7) Începând cu data de 1 ianuarie 2009, numărul maxim de
posturi este de 130.
(8) Oficiul își constituie aparat propriu la nivel central.
Art. 4. — (1) Structura organizatorică a Oficiului este
prevăzută în anexa care face parte integrantă din prezentul
regulament.
(2) În cadrul direcțiilor se pot organiza servicii, birouri și
compartimente, prin ordin al președintelui Oficiului.
CAPITOLUL II
Atribuțiile Oficiului
Art. 5. — Pentru îndeplinirea obiectului său de activitate,
Oficiul are următoarele atribuții principale:
a) primește date și informații de la persoanele fizice și juridice
prevăzute la art. 3 alin. (11), art. 8 și art. 17 alin. (1) lit. a)—c) din
lege, referitoare la operațiuni și tranzacții efectuate în lei și/sau
în valută;
b) analizează și prelucrează datele și informațiile primite
conform legii pentru a identifica existența indiciilor temeinice de
spălare a banilor sau de finanțare a actelor de terorism;

c) solicită oricăror autorități și instituții publice, precum și
oricărei persoane fizice și juridice datele și informațiile pe care
acestea le dețin și care sunt necesare în vederea îndeplinirii
obiectului său de activitate. Aceste date și informații sunt
prelucrate și utilizate cu respectarea dispozițiilor legale
referitoare la prelucrarea datelor cu caracter personal și a celor
referitoare la informații clasificate;
d) colaborează cu autoritățile și instituțiile publice, precum și
cu persoanele fizice sau juridice care pot furniza date utile, în
vederea îndeplinirii obiectului său de activitate;
e) poate face schimb de informații, pe bază de reciprocitate,
cu instituții străine care au funcții asemănătoare și care au
obligația păstrării secretului în condiții similare, dacă asemenea
comunicări sunt făcute în scopul prevenirii și combaterii spălării
banilor sau al finanțării actelor de terorism;
f) emite, în condițiile legii, decizii de suspendare a efectuării
tranzacțiilor asupra cărora există suspiciunea că ar avea drept
scop spălarea banilor și/sau finanțarea actelor de terorism;
g) sesizează de îndată Parchetul de pe lângă Înalta Curte de
Casație și Justiție în cazurile prevăzute de lege;
h) sesizează de îndată Serviciul Român de Informații cu
privire la operațiunile suspecte de finanțare a actelor de
terorism, dacă în urma analizei și prelucrării informațiilor se
constată indicii de finanțare a unor astfel de acte;
i) sesizează de îndată organul competent în cazul în care se
constată existența unor indicii temeinice de săvârșire a altor
infracțiuni decât cele de spălare a banilor sau de finanțare a
actelor de terorism;
j) se sesizează din oficiu, când ia cunoștință pe orice cale
despre o tranzacție suspectă, în condițiile legii;
k) întocmește și actualizează liste cuprinzând persoane fizice
și juridice suspecte de săvârșirea sau finanțarea actelor de
terorism, care se transmit Ministerului Economiei și Finanțelor,
potrivit prevederilor legale în vigoare;
l) verifică și controlează modul de aplicare a prevederilor legii
de către persoanele fizice sau juridice prevăzute la art. 8 din
lege și care nu sunt supuse, potrivit legii, supravegherii
prudențiale a vreunei autorități publice;
m) formulează propuneri Guvernului și organelor
administrației publice centrale pentru adoptarea de măsuri în
scopul prevenirii și combaterii spălării banilor și finanțării
terorismului, avizează proiectele de acte normative care au
legătură cu domeniul său de activitate;
n) organizează și realizează instruirea de specialitate a
personalului propriu și poate participa la programele speciale de
instruire ale altor instituții;
o) stabilește forma și conținutul rapoartelor prevăzute la art. 3
alin. (1), (6) și (7) din lege, precum și metodologia de lucru
privind raportările prevăzute la art. 3 alin. (6) și (7) din lege;
p) elaborează propriile proceduri de lucru, prin direcțiile de
specialitate, și întocmește raportul de activitate anual, care va fi
prezentat și supus spre aprobare plenului Oficiului;
q) elaborează, negociază și încheie convenții, protocoale,
înțelegeri cu instituțiile din țară care au atribuții în domeniu și cu
instituțiile similare din străinătate, în condițiile legii; poate fi
membru al organismelor internaționale de specialitate și poate
participa la activitățile acestora.

28

MONITORUL OFICIAL AL ROMÂNIEI, PARTEA I, Nr. 841/15.XII.2008
CAPITOLUL III
Organizarea și funcționarea Oficiului

Art. 6. — Organizarea, structura și funcționarea Oficiului
trebuie să asigure îndeplinirea atribuțiilor prevăzute de lege și de
prezentul regulament.
Art. 7. — (1) În exercitarea atribuțiilor sale, președintele
Oficiului emite ordine și instrucțiuni.
(2) În ceea ce privește activitatea persoanelor fizice sau
juridice prevăzute la art. 8 din lege și care nu sunt supuse,
potrivit legii, supravegherii prudențiale a vreunei autorități
publice, președintele Oficiului poate emite instrucțiuni în ceea
ce privește aplicarea prevederilor legale în materie.
Art. 8. — Președintele Oficiului are următoarele atribuții
principale:
a) reprezintă Oficiul în relațiile cu Parlamentul, autoritățile
judiciare și administrative, precum și cu persoanele fizice și
juridice din țară și din străinătate, inclusiv cu organismele și
organizațiile internaționale;
b) angajează din punct de vedere patrimonial Oficiul, prin
semnătura sa, în relațiile cu terții;
c) prezidează ședințele plenului și poate solicita acestuia să
se pronunțe asupra chestiunilor de natură economicoadministrativă, ori de câte ori consideră necesar;
d) poate delega puteri executive și de reprezentare și altor
membri ai plenului Oficiului, iar pentru perioada absenței sale
desemnează un membru al plenului;
e) aplică, potrivit legii, sancțiuni disciplinare salariaților
Oficiului ori de câte ori constată că aceștia au săvârșit o abatere
disciplinară;
f) urmărește și controlează punerea în aplicare a actelor
normative comunitare, precum și a acordurilor internaționale la
care România este parte, în domeniul de activitate al Oficiului;
g) inițiază, negociază și încheie, pe baza împuternicirii
Guvernului, documente de cooperare internațională în domeniul
prevenirii și combaterii spălării banilor și a finanțării actelor de
terorism, cu respectarea dispozițiilor legale;
h) coordonează și controlează, potrivit competenței,
aplicarea actelor normative emise potrivit legii în domeniul
prevenirii și combaterii spălării banilor și a finanțării actelor de
terorism, cu respectarea dispozițiilor legale;
i) aprobă fișele de post pentru personalul angajat, stabilind
atribuțiile, sarcinile și limitele de competență ale acestora, fișele
de evaluare privind activitatea profesională anuală, precum și
promovarea în grade și trepte a personalului;
j) organizează și coordonează activitatea consilierilor,
direcțiilor, serviciilor, compartimentelor și birourilor aflate în
subordinea sa și răspunde de buna funcționare a Oficiului;
k) întocmește raportul de activitate anual și obiectivele
strategice pe termen mediu și lung ale Oficiului, pe care le
prezintă și le supune spre aprobare plenului Oficiului, în
condițiile legii;
l) aprobă, prin ordin, după prezentarea și aprobarea lor de
către plenul Oficiului, normele metodologice și procedurile
interne în vederea îndeplinirii obiectului de activitate, în condițiile
legii.
Art. 9. — (1) Plenul Oficiului are următoarele atribuții
principale: decide cu privire la:
a) notele prezentate de direcția de specialitate cu privire la
suspendarea efectuării tranzacțiilor și cererea de prelungire a
suspendării, adresată Parchetului de pe lângă Înalta Curte de
Casație și Justiție, în condițiile legii;
b) notele prezentate de direcția de specialitate cu privire la
sesizarea Parchetului de pe lângă Înalta Curte de Casație și
Justiție în cazurile în care există indicii temeinice referitoare la
spălarea banilor sau la finanțarea actelor de terorism, în
condițiile legii, și la sesizarea Serviciului Român de Informații cu

privire la operațiunile suspecte de finanțare a actelor de
terorism;
c) notele prezentate de direcția de specialitate cu privire la
sesizarea organelor competente, atunci când se constată
existența unor indicii temeinice de săvârșire a altor infracțiuni
decât cele de spălare a banilor sau de finanțare a actelor de
terorism;
d) notele prezentate de direcția de specialitate cu privire la
păstrarea în evidență a informațiilor primite de Oficiu în condițiile
legii;
e) notele întocmite de direcția de specialitate, ca urmare a
solicitării primite de la autoritățile competente, în condițiile art. 6
alin. (4) din lege;
f) notele întocmite de direcția de specialitate, ca urmare a
solicitării primite de la autoritățile competente, în condițiile art. 6
alin. (5) din lege;
g) chestiunile de natură economico-administrative, în
conformitate cu prevederile legii și ale prezentului regulament.
(2) Deciziile plenului Oficiului se adoptă cu votul majorității
membrilor acestuia.
(3) Membrii plenului Oficiului asigură și coordonează
colaborarea cu instituțiile ai căror reprezentanți sunt.
Art. 10. — În cadrul Oficiului funcționează următoarele
structuri:
a) consilierii președintelui;
b) Direcția generală operativă, în componența căreia intră:
— Direcția analiză și prelucrare a informațiilor;
— Direcția tehnologia informației și statistică;
c) Direcția cooperare interinstituțională și relații
internaționale;
d) Direcția economico-financiară și administrativă;
e) Direcția supraveghere și control;
f) Direcția juridică și metodologie;
g) Compartimentul audit public intern;
h) Compartimentul resurse umane.
Art. 11. — (1) Direcția generală operativă este condusă de un
director general.
(2) Directorul general poate îndeplini și alte atribuții stabilite
prin ordin al președintelui Oficiului, în conformitate cu legea,
Regulamentul de ordine interioară și cu procedurile interne de
lucru.
(3) Direcția analiză și prelucrare a informațiilor are
următoarele atribuții principale:
a) primește, analizează și prelucrează cazurile suspecte de
spălare a banilor și de finanțare a actelor de terorism, în
conformitate cu metodologia internă, aprobată prin decizie a
plenului Oficiului;
b) solicită, în condițiile art. 5 din lege, oricărei instituții
competente, precum și persoanelor menționate la art. 8 din lege
datele și informațiile necesare verificării, analizei și prelucrării
cazurilor suspecte de spălare a banilor și/sau de finanțare a
actelor de terorism;
c) întocmește note cu privire la rezultatul prelucrării
informațiilor, pe care le supune dezbaterii plenului Oficiului;
d) sesizează de îndată, în baza deciziei plenului Oficiului, în
condițiile prevăzute la art. 6 alin. (1) din lege, Parchetul de pe
lângă Înalta Curte de Casație și Justiție și Serviciul Român de
Informații;
e) sesizează de îndată organele competente, în baza
deciziei plenului Oficiului, atunci când după finalizarea analizei
se constată existența unor indicii temeinice de săvârșire numai
a altor infracțiuni decât cele de spălare a banilor sau de finanțare
a actelor de terorism;
f) prezintă trimestrial plenului Oficiului, pentru analiză și
dispunerea de măsuri, situația lucrărilor instrumentate;
g) furnizează persoanelor prevăzute la art. 8 lit. a) și b) din
lege, ori de câte ori este posibil, în regim de confidențialitate,

MONITORUL OFICIAL AL ROMÂNIEI, PARTEA I, Nr. 841/15.XII.2008
printr-o modalitate de comunicare securizată, informații cu
privire la clienți, persoane fizice și/sau juridice expuse la risc de
spălare a banilor și de finanțare a actelor de terorism, în
conformitate cu procedurile interne, în colaborare cu Direcția
supraveghere și control;
h) elaborează și implementează procedurile de lucru ale
direcției și poate participa la elaborarea unor metodologii și
analize care au legătură cu activitatea specifică Oficiului,
precum și cu reglementările și practica internațională în materie,
întocmite de alte direcții de specialitate din cadrul Oficiului;
i) participă la elaborarea Raportului de activitate anual al
Oficiului;
j) elaborează, pe baza cazurilor analizate în cadrul Oficiului,
studii privind tipologiile specifice de spălare a banilor și/sau de
finanțare a actelor de terorism;
k) propune plenului spre aprobare un sistem de efectuare a
analizelor financiare, avizat de președintele Oficiului, care va fi
adaptat periodic în funcție de indicatorii de risc identificați;
l) alte atribuții stabilite prin ordin al președintelui Oficiului, în
coformitate cu legea, cu Regulamentul de ordine interioară și cu
procedurile interne de lucru.
(4) Direcția tehnologia informației și statistică îndeplinește
următoarele atribuții principale:
a)
asigură
managementul
sistemului
informatic,
administrarea și actualizarea bazelor de date;
b) primește și preia în bazele de date proprii rapoartele
privind operațiunile cu sume în numerar și rapoartele pentru
transferuri externe transmise de persoanele fizice și juridice
prevăzute la art. 8 din lege, precum și informațiile transmise de
Autoritatea Națională a Vămilor în condițiile legii;
c) organizează activitatea de registratură, secretariat și
arhivare în cadrul Oficiului;
d) asigură accesul personalului Oficiului la informațiile primite
conform legii, precum și buna funcționare a legăturilor on-line
pe care Oficiul le are cu bazele de date ale instituțiilor cu care
colaborează;
e) întocmește situații și analize statistice în domeniul de
activitate al Oficiului;
f) creează și actualizează baza de date referitoare la
persoanele expuse politic, pe baza informațiilor primite de la
autoritățile și instituțiile publice, și pune la dispoziția personalului
propriu și a persoanelor prevăzute la art. 8 din lege informațiile
conținute în această bază de date;
g) elaborează și implementează procedurile de lucru ale
direcției și poate participa la elaborarea unor metodologii, studii
sau analize care au legătură cu activitatea specifică Oficiului,
precum și cu reglementările și practica internațională în materie,
întocmite de alte direcții de specialitate din cadrul Oficiului;
h) participă la elaborarea Raportului de activitate anual al
Oficiului;
i) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
(5) Directorul Direcției tehnologia informației și statistică
asigură îndeplinirea funcției de funcționar de securitate al
instituției, în conformitate cu prevederile Legii nr. 182/2002
privind protecția informațiilor clasificate, cu modificările și
completările ulterioare, precum și cu celelalte prevederi legale în
vigoare în domeniu
Art. 12. — Direcția cooperare interinstituțională și relații
internaționale îndeplinește următoarele atribuții principale:
a) coordonează activitățile privind participarea Oficiului în
cadrul sistemului național de coordonare a afacerilor europene
în vederea participării României la procesul decizional al
instituțiilor Uniunii Europene;

29

b) asigură coordonarea activităților de cooperare internă și
internațională a Oficiului cu instituțiile naționale și cu
organismele internaționale de profil;
c) asigură legătura și colaborarea cu organismele
internaționale și cu instituțiile străine care au funcții
asemănătoare Oficiului;
d)
elaborează
propuneri
de
încheiere
de
memorandumuri/acorduri/înțelegeri bilaterale cu instituții cu
atribuții similare din străinătate și realizează procedura de
negociere și semnare a acestora cu instituții cu atribuții similare
din străinătate, potrivit prevederilor legale;
e) primește, transmite și administrează cereri de informații
de la și către instituțiile cu atribuții similare din străinătate care
au obligația păstrării secretului în condițiile legii, dacă asemenea
comunicări sunt făcute în scopul prevenirii și combaterii spălării
banilor sau al finanțării actelor de terorism, în conformitate cu
procedurile de lucru ale direcției;
f) coordonează activitățile prin care se realizează
implementarea din punct de vedere tehnic a programelor cu
finanțare externă;
g) gestionează, conform legii, activitatea purtătorului de
cuvânt;
h) organizează seminarii de instruire în domeniul prevenirii
spălării banilor și finanțării actelor de terorism;
i) asigură colaborarea cu autoritățile de supraveghere
prudențială, autorități de aplicare a legii, autorități cu atribuții de
control financiar și alte instituții cu atribuții în domeniu, prin
încheierea de protocoale de cooperare în care sunt stabilite
măsurile necesare pentru punerea în aplicare a dispozițiilor legii;
j) coordonează întocmirea proiectului Raportului de activitate
anual și îl prezintă președintelui Oficiului;
k) prezintă conducerii Oficiului proiectul, elaborează și
implementează procedurile de lucru ale direcției și poate
participa la elaborarea unor metodologii, studii sau analize care
au legătură cu activitatea specifică Oficiului, precum și cu
reglementările și practica internațională în materie, întocmite de
alte direcții de specialitate din cadrul Oficiului;
l) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
Art. 13. — Direcția economico-financiară și administrativă are
următoarele atribuții principale:
a) elaborează proiectul bugetului de venituri și cheltuieli al
Oficiului;
b) întocmește situațiile financiare anuale și trimestriale
prevăzute de lege;
c) urmărește utilizarea eficientă a resurselor financiare, cu
respectarea dispozițiilor legale, și prezintă conducerii Oficiului
situația privind execuția bugetară;
d) formulează propuneri de rectificare, dacă este cazul, a
bugetului de venituri și cheltuieli;
e) organizează și conduce contabilitatea Oficiului;
f) asigură achiziționarea, gestionarea și administrarea
mijloacelor fixe, a obiectelor de inventar și a materialelor
consumabile, precum și întreținerea și exploatarea parcului
auto;
g) organizează inventarierea mijloacelor materiale și bănești
ale Oficiului;
h) organizează activitatea de control financiar preventiv și
control financiar de gestiune, în conformitate cu prevederile
legale;
i) elaborează și verifică îndeplinirea planului de prevenire și
stingere a incendiilor, asigurând dotarea cu echipamentele
necesare, precum și instruirea personalului în domeniu;
j) elaborează și implementează procedurile de lucru ale
direcției și poate participa la elaborarea unor metodologii, studii
sau analize care au legătură cu activitatea specifică Oficiului,

30

MONITORUL OFICIAL AL ROMÂNIEI, PARTEA I, Nr. 841/15.XII.2008

precum și cu reglementările și practica internațională în materie,
întocmite de alte direcții de specialitate din cadrul Oficiului;
k) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
Art. 14. — Direcția supraveghere și control are următoarele
atribuții principale:
a) elaborează, în conformitate cu reglementările legale în
vigoare, norme, metodologii și/sau proceduri de lucru privind
supravegherea pe bază de risc și controlul entităților prevăzute
la art. 8 din lege, care nu sunt supuse, potrivit legii,
supravegherii prudențiale a vreunei autorități publice;
b) întocmește note privind verificarea expunerii la risc a
entităților prevăzute la art. 8 din lege, care nu sunt supuse,
potrivit legii, supravegherii prudențiale a vreunei autorități
publice, pe baza cărora se pot organiza activități de control;
c) întocmește programul acțiunilor de verificare și control
pentru entitățile prevăzute la art. 8 din lege, care nu sunt supuse,
potrivit legii, supravegherii prudențiale a vreunei autorități
publice, și asigură îndeplinirea acestuia;
d) poate solicita, în condițiile legii, date și informații necesare
efectuării activităților de supraveghere pe bază de risc și control
de la instituțiile competente;
e) efectuează controlul operativ și inopinat la persoanele
prevăzute la art. 8 din lege, în baza ordinului de serviciu cu
caracter permanent emis de președintele Oficiului, constată
contravențiile săvârșite și aplică sancțiunile legale prin procesverbal de constatare și sancționare a contravențiilor, în
conformitate cu prevederile legale în materie, atribuție realizată
de către persoanele desemnate din cadrul Oficiului, denumite
în mod generic agenți constatatori;
f) formulează propuneri, pe baza analizei de risc, privind
întocmirea programelor de instruire a persoanelor prevăzute la
art. 8 din lege și poate participa la efectuarea acestora;
g) elaborează și implementează procedurile de lucru ale
direcției și poate participă la elaborarea unor metodologii, studii
sau analize care au legătură cu activitatea specifică Oficiului,
întocmite de alte direcții de specialitate din cadrul Oficiului;
h) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
Art. 15. — Direcția juridică și metodologie are următoarele
atribuții principale:
a) asigură asistența juridică de specialitate în relațiile Oficiului
cu terții;
b) asigură reprezentarea Oficiului în fața instanțelor
judecătorești, prin persoanele desemnate;
c) asigură întocmirea tuturor actelor de procedură necesare
în vederea soluționării cauzelor aflate pe rolul instanțelor de
judecată și întocmește evidența cauzelor aflate pe rolul
instanțelor de judecată;
d) ia măsurile necesare pentru asigurarea punerii în
executare, potrivit legii, a hotărârilor judecătorești rămase
definitive și irevocabile, precum și a hotărârilor primei instanțe
care sunt executorii de drept, potrivit legii;
e) realizează procedura de avizare a proiectelor de acte
normative inițiate, potrivit legii, de către Oficiu;
f) avizează pentru legalitate actele administrative ale
președintelui Oficiului, orice alte acte ce produc efecte juridice,

precum și actele normative care au legătură cu obiectul de
activitate al Oficiului, întocmite de alte autorități competente;
g) avizează pentru legalitate contractele civile și comerciale
prin care este angajată răspunderea patrimonială a Oficiului;
h) asigură informarea structurilor din cadrul Oficiului cu privire
la actele normative care au incidență asupra activității acestuia;
i) efectuează analize privind oportunitatea inițierii sau
modificării unor acte normative care au legătură cu obiectul de
activitate al Oficiului;
j) participă la elaborarea proiectelor de acte normative în
domeniul prevenirii și combaterii spălării banilor și a finanțării
actelor de terorism, reglementărilor și procedurilor interne;
k) oferă consultanță de specialitate persoanelor prevăzute
de art 8 din lege și altor autorități și instituții, cu referire la modul
de aplicare a prevederilor legale în domeniul prevenirii și
combaterii spălării banilor și a finanțării actelor de terorism;
l) elaborează și implementează procedurile de lucru ale
direcției, elaborează metodologii, studii sau analize care au
legătură cu activitatea specifică Oficiului, întocmite de alte
direcții de specialitate din cadrul Oficiului;
m) participă la elaborarea strategiei si programelor de
prevenire și combatere a spălării banilor și a finanțării actelor de
terorism;
n) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
Art. 16. — Compartimentul resurse umane are următoarele
atribuții principale:
a) păstrează și completează dosarele de personal, registrele
și alte documente privind activitatea de personal, în condițiile
legii;
b) întocmește documentele și îndeplinește activitățile
necesare pentru angajări, precum și pentru modificarea ori
încetarea raporturilor de muncă;
c) propune, coordonează și urmărește îndeplinirea
programelor de formare, instruire și specializare a personalului
Oficiului;
d) păstrează evidența efectuării concediilor de odihnă,
precum și a concediilor de studii și a celor fără plată;
e) întocmește dosarele de pensionare pentru limită de vârstă,
pensionare pentru invaliditate sau pentru pensie de urmaș;
f) elaborează și implementează procedurile de lucru ale
compartimentului și poate participa la elaborarea unor
metodologii, studii sau analize care au legătură cu activitatea
specifică Oficiului, întocmite de alte direcții de specialitate din
cadrul Oficiului;
g) asigură cunoașterea și respectarea de către personalul
Oficiului a Regulamentului de organizare și funcționare și a
Regulamentului de ordine interioară ale Oficiului aprobat de
președintele Oficiului;
h) întocmește metodologia privind stabilirea condițiilor de
recrutare și angajare, în condițiile legii, care va fi aprobată prin
ordin al președintelui Oficiului;
i) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.

MONITORUL OFICIAL AL ROMÂNIEI, PARTEA I, Nr. 841/15.XII.2008
Art. 17. — Compartimentul de audit public intern are
următoarele atribuții principale:
a) elaborează norme metodologice de audit specifice
Oficiului, cu avizul Unității Centrale de Armonizare pentru Auditul
Public Intern;
b) elaborează proiectul planului anual de audit public intern;
c) efectuează activități de audit public intern pentru a evalua
dacă sistemele de management financiar și control ale entității
publice sunt transparente și sunt conforme cu normele de
legalitate, regularitate, economicitate, eficiență și eficacitate;
d) informează Unitatea Centrală de Armonizare pentru
Auditul Public Intern despre recomandările neînsușite de
conducătorul entității publice auditate, precum și despre
consecințele acestora;
e) raportează periodic asupra constatărilor, concluziilor și
recomandărilor rezultate din activitățile sale de audit;
f) elaborează raportul anual al activității de audit public intern;
g) raportează imediat președintelui Oficiului identificarea
unor nereguli sau unor posibile prejudicii;
h) întocmește un raport în care prezintă, în sinteză, nivelul de
asigurare a managementului asupra fiabilității sistemului
contabil, recomandările formulate și stadiul implementării
acestora, care va fi prezentat președintelui Oficiului, în vederea
aprobării;
i) elaborează și implementează procedurile de lucru ale
compartimentului și poate participa la elaborarea unor
metodologii, studii sau analize care au legătură cu activitatea
specifică Oficiului, întocmite de alte direcții de specialitate din
cadrul Oficiului;
j) alte atribuții stabilite prin ordin al președintelui Oficiului, în
conformitate cu legea, cu Regulamentul de ordine interioară și
cu procedurile interne de lucru.
Art. 18. — Detalierea atribuțiilor, sarcinile și răspunderile
individuale ale personalului Oficiului se stabilesc prin fișa
postului, care se întocmește în baza legii și a prezentului
regulament, se semnează de către salariat și șefii ierarhici și se
aprobă de către președintele Oficiului.
CAPITOLUL IV
Condiții de recrutare, angajare, promovare
și răspundere disciplinară a personalului
Art. 19. — Angajarea personalului în funcții se face prin
concurs, în condițiile legii. La concurs pot participa persoane din
instituție sau din afara instituției.
Art. 20. — În vederea participării la concursul de angajare în
cadrul Oficiului, candidații trebuie să îndeplinească următoarele
condiții:
a) să aibă cetățenie română;
b) să fie absolvenți ai unei instituții de învățământ superior
economic sau juridic ori absolvenți cu studii medii, după caz, cu
vechimea în specialitate prevăzută de lege; pentru activitatea
informatică se pot angaja în funcția de analist financiar
absolvenți ai instituțiilor de învățământ superior de profil
informatic, iar pentru personalul contractual pe funcții comune
din sectorul bugetar se pot angaja absolvenți de învățământ
general sau mediu, cu calificarea corespunzătoare;
c) să aibă exercițiul drepturilor civile și politice;
d) să aibă o reputație profesională și morală neștirbită;
e) să nu fi fost condamnați pentru săvârșirea vreunei
infracțiuni;

31

f) să fie declarați admiși la examenul medical și la testul
psihologic.
Art. 21. — (1) Dosarul de înscriere la concursul pentru
angajare în cadrul Oficiului va cuprinde obligatoriu următoarele
documente:
a) cererea candidatului;
b) diploma de licență, în cazul absolvenților învățământului
superior, iar pentru absolvenții învățământului liceal sau
profesional, diploma de bacalaureat, respectiv diploma de
absolvire a școlii generale ori profesionale, în copie conformă
cu originalul;
c) curriculum vitae;
d) caracterizare-recomandare de la ultimul loc de muncă,
care să conțină date de contact ale persoanei care a dat
recomandarea — telefon, funcție, loc de muncă;
e) certificat de cazier judiciar;
f) adeverință medicală;
g) copie de pe carnetul de muncă, cu mențiunea ăconform
cu originalul”, semnătură și/sau ștampilă pe toate paginile
fotocopiei;
h) copie conformă cu originalul a certificatului de căsătorie,
dacă este cazul;
i) copie conformă cu originalul a certificatului de naștere
pentru fiecare copil aflat în îngrijire, dacă este cazul;
j) declarație pe propria răspundere că nu a fost condamnat
în cauze penale și că împotriva sa nu s-a dispus începerea
urmăririi penale.
(2) Pentru ocuparea unor posturi cu atribuții specifice, prin
ordin al președintelui Oficiului se pot stabili și alte documente
necesare.
Art. 22. — În termen de 30 de zile de la data intrării în vigoare
a prezentului regulament, se aprobă, prin ordin al președintelui
Oficiului, în condițiile legii, Regulamentul de organizare și
desfășurare a concursurilor în vederea angajării în cadrul
Oficiului.
Art. 23. — La angajare, personalul Oficiului va semna un
angajament de confidențialitate privind obligația de a nu divulga
informațiile primite în timpul activității, decât în cazul unei
proceduri judiciare, inclusiv după încetarea funcției, pe o durată
de 5 ani.
Art. 24. — Personalul angajat în cadrul Oficiului nu poate
desfășura nicio activitate în beneficiul uneia dintre persoanele
fizice sau juridice prevăzute la art. 8 din lege, concomitent cu
activitatea de salariat al Oficiului.
Art. 25. — (1) Promovarea personalului în grade și trepte se
face prin ordin al președintelui Oficiului, în condițiile legii.
(2) Promovarea se face în gradul/treapta imediat
superior/superioară celui/celei deținut/ă, cu încadrarea în
creditele bugetare alocate.
(3) Criteriile de promovare în grade și trepte se stabilesc prin
ordin al președintelui Oficiului, în termen de 30 de zile de la data
intrării în vigoare a prezentului regulament.
(4) Încălcarea de către membrii plenului și personalul angajat
al Oficiului a obligațiilor legale atrage, după caz, răspunderea
civilă, penală, disciplinară sau contravenținală, în condițiile legii.
Art. 26. — Oficiul are în dotare un parc auto de
8 autoturisme, cu un consum maxim de 300 litri/lună/autoturism.

32

MONITORUL OFICIAL AL ROMÂNIEI, PARTEA I, Nr. 841/15.XII.2008
ANEXĂ
la regulament

S T R U C T U R A O R G A N I Z AT O R I C Ă

a Oficiului Național de Prevenire și Combatere a Spălării Banilor
CONSILIERII PREȘEDINTELUI
PLENUL OFICIULUI

PREȘEDINTE
COMPARTIMENT AUDIT PUBLIC INTERN
COMPARTIMENT RESURSE UMANE

DIRECȚIA GENERALĂ OPERATIVĂ

Direcția analiză
și prelucrarea
informațiilor

Direcția
tehnologia
informației
și statistică

Direcția
juridică
și metodologie

Direcția
cooperare
interinstituțională
și relații
internaționale

Direcția
economicofinanciară
și
administrativă

Direcția
supraveghere
și control

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 841/15.XII.2008 conține 32 de pagini.

Prețul: 2,50 lei

&JUYDGY|322912]
ISSN 1453—4495

