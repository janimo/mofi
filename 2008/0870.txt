Anul 176 (XX) — Nr. 870

PARTEA I

LEGI, DECRETE, HOTĂRÂRI ȘI ALTE ACTE

Marți, 23 decembrie 2008

SUMAR

Nr.

Pagina

Nr.
298.

1.336. — Decret privind trecerea în rezervă a unui generalmaior cu două stele din Ministerul Apărării ................

3

— Decizie pentru eliberarea, la cerere, a doamnei
Denisa-Oana Pătrașcu din funcția de secretar de stat
la Ministerul Muncii, Familiei și Egalității de Șanse ....

5

300.

— Decizie pentru eliberarea, la cerere, a doamnei
Elena Roxana Badea din funcția de vicepreședinte al
Autorității Naționale pentru Persoanele cu Handicap ....

5

2

1.341. — Decret pentru eliberarea din funcție a unui
judecător ....................................................................

4

2

1.340. — Decret pentru eliberarea din funcție a unui
procuror ......................................................................

— Decizie pentru eliberarea, la cerere, a doamnei
Theodora Bertzi din funcția de secretar de stat la
Ministerul Muncii, Familiei și Egalității de Șanse........

299.

DECRETE

DECIZII ALE PRIMULUI-MINISTRU
295.

297.

Pagina

— Decizie pentru eliberarea, la cerere, a domnului
Paul Victor Dobre din funcția de secretar de stat la
Ministerul Internelor și Reformei Administrative ........

3

— Decizie pentru eliberarea, la cerere, a domnului
Valer Bindea din funcția de secretar de stat la
Ministerul Muncii, Familiei și Egalității de Șanse ......

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.512. — Ordin al ministrului economiei și finanțelor privind
documentele financiar-contabile ................................

6–15

2

MONITORUL OFICIAL AL ROMÂNIEI, PARTEA I, Nr. 870/23.XII.2008

DECRETE
PREȘEDINTELE ROMÂNIEI

DECRET
privind trecerea în rezervă a unui general-maior
cu două stele din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea ministrului apărării,
Președintele României d e c r e t e a z ă:
Articol unic. — La data de 31 decembrie 2008, domnul general-maior cu
două stele Enache Marin Vasile trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 18 decembrie 2008.
Nr. 1.336.

PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), ale art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. a) și ale alin. (2) din
Legea nr. 303/2004 privind statutul judecătorilor și procurorilor, republicată, cu
modificările și completările ulterioare, precum și ale art. 35 lit. a) din Legea
nr. 317/2004 privind Consiliul Superior al Magistraturii, republicată, cu modificările
ulterioare,
având în vedere Hotărârea Consiliului Superior al Magistraturii
nr. 1.289/2008,
Președintele României d e c r e t e a z ă:
Articol unic. — Domnul Rusu Adrian, procuror la Parchetul de pe lângă
Judecătoria Huedin, se eliberează din funcție ca urmare a demisiei.
PREȘEDINTELE ROMÂNIEI

TRAIAN BĂSESCU

București, 19 decembrie 2008.
Nr. 1.340.

MONITORUL OFICIAL AL ROMÂNIEI, PARTEA I, Nr. 870/23.XII.2008
PREȘEDINTELE ROMÂNIEI

DECRET
pentru eliberarea din funcție a unui judecător
În temeiul prevederilor art. 94 lit. c), ale art. 100 alin. (1), ale art. 125 alin. (2)
și ale art. 134 alin. (1) din Constituția României, republicată, ale art. 65 alin. (1)
lit. b) și alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările ulterioare,
având în vedere Hotărârea Consiliului Superior al Magistraturii
nr. 1.292/2008,
Președintele României d e c r e t e a z ă:
Articol unic. — La data de 1 ianuarie 2009, doamna Roxana-Elvira-Cleo
Rițiu, judecător la Curtea de Apel Oradea, se eliberează din funcție ca urmare a
pensionării.
PREȘEDINTELE ROMÂNIEI

TRAIAN BĂSESCU
București, 19 decembrie 2008.
Nr. 1.341.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a domnului Paul Victor Dobre
din funcția de secretar de stat la Ministerul Internelor
și Reformei Administrative
Având în vedere cererea domnului Paul Victor Dobre referitoare la eliberarea
din funcția de secretar de stat la Ministerul Internelor și Reformei Administrative,
înregistrată sub nr. 5/8.021 din 22 decembrie 2008,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Paul
Victor Dobre se eliberează, la cerere, din funcția de secretar de stat la Ministerul
Internelor și Reformei Administrative.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu

București, 22 decembrie 2008.
Nr. 295.

3

4

MONITORUL OFICIAL AL ROMÂNIEI, PARTEA I, Nr. 870/23.XII.2008
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a domnului Valer Bindea din
funcția de secretar de stat la Ministerul Muncii, Familiei și
Egalității de Șanse
Având în vedere cererea domnului Valer Bindea referitoare la eliberarea din
funcția de secretar de stat la Ministerul Muncii, Familiei și Egalității de Șanse,
înregistrată sub nr. 5/8.016 din 19 decembrie 2008,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Valer
Bindea se eliberează, la cerere, din funcția de secretar de stat la Ministerul Muncii,
Familiei și Egalității de Șanse.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 22 decembrie 2008.
Nr. 297.

GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a doamnei Theodora Bertzi
din funcția de secretar de stat la Ministerul Muncii, Familiei
și Egalității de Șanse
Având în vedere cererea doamnei Theodora Bertzi referitoare la eliberarea
din funcția de secretar de stat la Ministerul Muncii, Familiei și Egalității de Șanse,
înregistrată sub nr. 5/8.013 din 19 decembrie 2008,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna
Theodora Bertzi se eliberează, la cerere, din funcția de secretar de stat la
Ministerul Muncii, Familiei și Egalității de Șanse.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 22 decembrie 2008.
Nr. 298.

MONITORUL OFICIAL AL ROMÂNIEI, PARTEA I, Nr. 870/23.XII.2008
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a doamnei Denisa-Oana Pătrașcu
din funcția de secretar de stat la Ministerul Muncii, Familiei
și Egalității de Șanse
Având în vedere demisia doamnei Denisa-Oana Pătrașcu din funcția de
secretar de stat la Ministerul Muncii, Familiei și Egalității de Șanse, înregistrată
sub nr. 5/8.015 din 19 decembrie 2008,
în temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna DenisaOana Pătrașcu se eliberează, la cerere, din funcția de secretar de stat la Ministerul
Muncii, Familiei și Egalității de Șanse.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 22 decembrie 2008.
Nr. 299.
GUVERNUL ROMÂNIEI
PRIMUL-MINISTRU

DECIZIE
pentru eliberarea, la cerere, a doamnei Elena Roxana Badea
din funcția de vicepreședinte al Autorității Naționale
pentru Persoanele cu Handicap
Având în vedere demisia doamnei Elena Roxana Badea din funcția de
vicepreședinte al Autorității Naționale pentru Persoanele cu Handicap, înregistrată
sub nr. 5/8.014 din 19 decembrie 2008,
în temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și al art. 5 alin. (1) din Ordonanța Guvernului nr. 14/2003
privind înființarea, organizarea și funcționarea Autorității Naționale pentru
Persoanele cu Handicap, aprobată cu modificări și completări prin Legea
nr. 239/2003, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Elena
Roxana Badea se eliberează, la cerere, din funcția de vicepreședinte al Autorității
Naționale pentru Persoanele cu Handicap.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 22 decembrie 2008.
Nr. 300.

5

6

MONITORUL OFICIAL AL ROMÂNIEI, PARTEA I, Nr. 870/23.XII.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI FINANȚELOR

ORDIN
privind documentele financiar-contabile
În temeiul prevederilor art. 11 alin. (4) din Hotărârea Guvernului nr. 386/2007 privind organizarea și funcționarea Ministerului
Economiei și Finanțelor, cu modificările și completările ulterioare, ale art. 4 alin. (1) și art. 25 alin. (2) din Legea contabilității
nr. 82/1991, republicată,
ministrul economiei și finanțelor emite următorul ordin:
Art. 1. — Se aprobă Normele metodologice de întocmire și
utilizare a documentelor financiar-contabile, cuprinse în anexa
nr. 1.
Art. 2. — (1) Se aprobă Normele specifice de întocmire și
utilizare a documentelor financiar-contabile, cuprinse în anexa
nr. 2*).
(2) Modelele documentelor financiar-contabile cuprinse în
anexa nr. 3*) pot fi adaptate din punctul de vedere al formatului,
în funcție de necesități, cu obligația respectării conținutului
minimal prevăzut în anexa nr. 2.
Art. 3. — Se aprobă documentele financiar-contabile
cuprinse în anexa nr. 4, care se păstrează timp de 5 ani, cu
începere de la data încheierii exercițiului financiar în cursul

căruia au fost întocmite, în arhiva persoanelor prevăzute la art. 1
din Legea contabilității nr. 82/1991, republicată.
Art. 4. — Anexele nr. 1—4 fac parte integrantă din prezentul
ordin.
Art. 5. — (1) Prevederile prezentului ordin se aplică începând
cu data de 1 ianuarie 2009.
(2) Pe data intrării în vigoare a prezentului ordin se abrogă
Ordinul ministrului finanțelor publice nr. 1.850/2004 privind
registrele și formularele financiar-contabile, publicat în Monitorul
Oficial al României, Partea I, nr. 23 și 23 bis din 7 ianuarie 2005,
cu modificările ulterioare, precum și orice alte dispoziții contrare
prevederilor prezentului ordin.
Art. 6. — Prezentul ordin se publică în Monitorul Oficial al
României, Partea I.

p. Ministrul economiei și finanțelor,
Cătălin Doica,
secretar de stat
București, 27 noiembrie 2008.
Nr. 3.512.
*) Anexele nr. 2 și 3 se publică ulterior în Monitorul Oficial al României, Partea I, nr. 870 bis abonament, care se poate achiziționa și de la Centrul de
vânzări și informare al Regiei Autonome ăMonitorul Oficial”, București, șos. Panduri nr. 1.

ANEXA Nr. 1

NORME METODOLOGICE
de întocmire și utilizare a documentelor financiar-contabile
A. Norme generale
1. Persoanele prevăzute la art. 1 din Legea contabilității
nr. 82/1991, republicată, consemnează operațiunile economicofinanciare, în momentul efectuării lor, în documente justificative,
pe baza cărora se fac înregistrări în contabilitate (jurnale, fișe și
alte documente contabile, după caz).
2. Documentele justificative trebuie să cuprindă următoarele
elemente principale:
— denumirea documentului;
— denumirea/numele și prenumele și, după caz,
sediul/adresa persoanei juridice/fizice care întocmește
documentul;
— numărul documentului și data întocmirii acestuia;
— menționarea părților care participă la efectuarea
operațiunii economico-financiare (când este cazul);
— conținutul operațiunii economico-financiare și, atunci când
este necesar, temeiul legal al efectuării acesteia;

— datele cantitative și valorice aferente operațiunii
economico-financiare efectuate, după caz;
— numele și prenumele, precum și semnăturile persoanelor
care răspund de efectuarea operațiunii economico-financiare,
ale persoanelor cu atribuții de control financiar preventiv și ale
persoanelor în drept să aprobe operațiunile respective, după
caz;
— alte elemente menite să asigure consemnarea completă
a operațiunilor efectuate.
Documentele care stau la baza înregistrărilor în contabilitate
pot dobândi calitatea de document justificativ numai în condițiile
în care furnizează toate informațiile prevăzute de normele legale
în vigoare.
3. În cuprinsul oricărui document emis de către o societate
comercială trebuie să se menționeze și elementele prevăzute
de legislația din domeniu, respectiv forma juridică, codul unic de
înregistrare și capitalul social, după caz.

MONITORUL OFICIAL AL ROMÂNIEI, PARTEA I, Nr. 870/23.XII.2008
4.
Documentele
justificative
provenite
din
tranzacții/operațiuni de cumpărare a unor bunuri de la persoane
fizice, pe bază de borderouri de achiziții, pot fi înregistrate în
contabilitate numai în cazul în care se face dovada intrării în
gestiune a bunurilor respective.
5. În cazul în care documentele se referă la cheltuieli pentru
prestări de servicii efectuate de persoane fizice impuse pe bază
de norme de venit, pentru a fi înregistrate în contabilitate,
acestea trebuie să aibă la bază contracte sau convenții civile,
încheiate în acest scop, și documentul prin care se face dovada
plății, respectiv dispoziția de plată/încasare.
6. În conformitate cu prevederile Legii nr. 82/1991,
republicată, contabilitatea se ține în limba română și în moneda
națională. Contabilitatea operațiunilor efectuate în valută se ține
atât în moneda națională, cât și în valută, potrivit reglementărilor
elaborate în acest sens.
Documentele justificative și financiar-contabile pot fi
întocmite și într-o altă limbă și altă monedă dacă acest fapt este
prevăzut expres printr-un act normativ (de exemplu, Codul fiscal,
referitor la factură).
7. Documentele contabile — jurnale, fișe etc. —, care
servesc la prelucrarea, centralizarea și înregistrarea în
contabilitate a operațiunilor consemnate în documentele
justificative, întocmite manual sau prin utilizarea sistemelor
informatice de prelucrare automată a datelor, trebuie să
cuprindă elemente cu privire la:
— felul, numărul și data documentului justificativ;
— sumele corespunzătoare operațiunilor efectuate;
— conturile sintetice și analitice debitoare și creditoare;
— semnăturile pentru întocmire și verificare, după caz.
8. Înscrierea datelor în documente se face cu cerneală, cu
pix cu pastă sau prin utilizarea sistemelor informatice de
prelucrare automată a datelor, după caz.
9. Regimul juridic al documentelor în formă electronică, ce
conțin date privind operațiunile economice de schimb sau
vânzare de bunuri ori servicii între persoane care emit și primesc
facturi, bonuri fiscale sau chitanțe în formă electronică, este
stabilit de Legea nr. 260/2007 privind înregistrarea operațiunilor
comerciale prin mijloace electronice.
Facturile și chitanțele în formă electronică, emise fără
îndeplinirea condițiilor prevăzute de legea mai sus menționată,
nu au calitatea de document justificativ, în înțelesul prevederilor
Legii nr. 82/1991, republicată.
10. În documentele justificative și în cele contabile nu sunt
admise ștersături, modificări sau alte asemenea procedee,
precum și lăsarea de spații libere între operațiunile înscrise în
acestea sau file lipsă.
Erorile se corectează prin tăierea cu o linie a textului sau a
cifrei greșite, pentru ca acestea să poată fi citite, iar deasupra lor
se scrie textul sau cifra corectă.
Corectarea se face în toate exemplarele documentului și se
confirmă prin semnătura persoanei care a întocmit/corectat
documentul justificativ, menționându-se și data efectuării
corecturii.
11. În cazul documentelor justificative la care nu se admit
corecturi, cum sunt cele pe baza cărora se primește, se
eliberează sau se justifică numerarul, ori al altor documente
pentru care normele de utilizare prevăd asemenea restricții,
documentul întocmit greșit se anulează și rămâne în carnetul
respectiv.
La corectarea documentului justificativ în care se
consemnează operații de predare-primire a valorilor materiale
și a mijloacelor fixe este necesară confirmarea, prin semnătură,
atât a predătorului, cât și a primitorului.
12. În cazul completării documentelor prin utilizarea
sistemelor informatice de prelucrare automată a datelor,
corecturile sunt admise numai înainte de prelucrarea acestora,

7

menționându-se data rectificării și semnătura celui care a făcut
modificarea. Documentele prezentate în listele de erori, anulări
sau completări (pe baza cărora se fac modificări în fișiere sau în
baza de date a unității) trebuie să fie semnate de persoanele
împuternicite de conducerea unității.
13. În cazul în care prelucrarea documentelor justificative se
face de către un terț (persoană fizică sau juridică), în relațiile
dintre terți și unitățile beneficiare este necesar ca pentru
efectuarea corespunzătoare a înregistrărilor în contabilitate să
se respecte următoarele reguli:
— documentele justificative să fie întocmite corect și la timp
de către unitățile beneficiare, acestea răspunzând de realitatea
datelor înscrise în documentele respective;
— documentele contabile, întocmite de terți pe baza
documentelor justificative, trebuie predate unităților beneficiare
la termenele stabilite prin contractele sau convențiile civile
încheiate, terții răspunzând de corectitudinea prelucrării datelor;
— în condițiile în care prestatorul de servicii de prelucrare a
documentelor nu este persoană fizică sau juridică autorizată
potrivit Ordonanței Guvernului nr. 65/1994 privind organizarea
activității de expertiză contabilă și a contabililor autorizați,
republicată, unitățile beneficiare trebuie să efectueze verificarea
documentelor contabile obținute de la terți, în sensul cuprinderii
tuturor documentelor justificative predate pentru prelucrare, al
respectării corespondenței conturilor și exactității sumelor
înregistrate.
14. În vederea înregistrării în jurnale, fișe și în celelalte
documente contabile a operațiunilor economico-financiare
consemnate în documentele justificative, potrivit formelor de
înregistrare în contabilitate utilizate de unități, se poate face
contarea documentelor justificative, indicându-se simbolurile
conturilor sintetice și analitice, debitoare și creditoare, în
conformitate cu planul de conturi general aplicabil.
Înregistrările în contabilitatea sintetică și analitică se fac pe
bază de documente justificative, fie document cu document, fie
pe baza unui centralizator în care sunt înscrise mai multe
documente justificative al căror conținut se referă la operațiuni
de aceeași natură și perioadă.
În cazul operațiunilor contabile pentru care nu se întocmesc
documente justificative, înregistrările în contabilitate se fac pe
bază de note de contabilitate care au la bază note justificative
sau note de calcul, după caz.
În cazul stornărilor, pe documentul inițial se menționează
numărul și data notei de contabilitate prin care s-a efectuat
stornarea operațiunii, iar în nota de contabilitate de stornare se
menționează documentul, data și numărul de ordine ale
operațiunii care face obiectul stornării.
Corectarea înregistrărilor făcute în contabilitate se face
numai pe baza notelor de contabilitate întocmite în acest scop.
Înregistrările în contabilitate se fac cronologic, prin
respectarea succesiunii documentelor după data de întocmire
sau de intrare a acestora în unitate și sistematic, în conturi
sintetice și analitice, în conformitate cu regulile stabilite pentru
fiecare formă de înregistrare în contabilitate.
Înregistrările în contabilitate se pot face manual sau
utilizându-se sistemele informatice de prelucrare automată a
datelor.
15. Factura se întocmește și se utilizează în conformitate cu
prevederile Codului fiscal.
Pentru livrările de bunuri sau prestările de servicii pentru care
persoanele impozabile sunt scutite fără drept de deducere a
taxei pe valoarea adăugată și nu sunt obligate să întocmească
facturi, în conformitate cu prevederile Codului fiscal și ale
normelor metodologice de aplicare a acestuia, operațiunile
economice se înregistrează în baza contractelor încheiate între
părți și a documentelor financiar-contabile sau bancare care să
ateste acele operațiuni, cum sunt: aviz de însoțire a mărfii,

8

MONITORUL OFICIAL AL ROMÂNIEI, PARTEA I, Nr. 870/23.XII.2008

chitanță, dispoziție de plată/încasare, extras de cont bancar,
nota de contabilitate etc., după caz.
16. Registrele de contabilitate și formularele financiarcontabile pot fi adaptate în funcție de specificul și necesitățile
persoanelor prevăzute la art. 1 din Legea nr. 82/1991,
republicată, cu condiția respectării conținutului de informații și a
normelor de întocmire și utilizare a acestora. Acestea pot fi
pretipărite sau editate cu ajutorul sistemelor informatice de
prelucrare automată a datelor.
Numărul de exemplare al formularelor financiar-contabile
poate fi diferit de cel prevăzut în prezentele norme
metodologice, în condițiile în care procedurile proprii privind
organizarea și conducerea contabilității impun acest lucru.
În situația în care activitatea de întocmire a documentelor
justificative și financiar-contabile este încredințată în baza unui
contract de prestări de servicii unor persoane fizice sau juridice,
normele proprii interne de întocmire și utilizare a formularelor
respective se adaptează în mod corespunzător, fiind obligatoriu
să se prevadă în contract clauze referitoare la întocmirea și
utilizarea formularelor în aceste condiții.
Se pot stabili norme proprii de întocmire și utilizare a
formularelor financiar-contabile, cu condiția ca acestea să nu
contravină reglementărilor legale în vigoare.
Neîntocmirea, întocmirea eronată și/sau neutilizarea
documentelor justificative și financiar-contabile, conform
prevederilor prezentelor norme metodologice, se sancționează
potrivit dispozițiilor legale.
17. Persoanele prevăzute la art. 1 din Legea nr. 82/1991,
republicată, vor asigura un regim intern de numerotare a
formularelor financiar-contabile, astfel:
— persoanele care răspund de organizarea și conducerea
contabilității vor desemna, prin decizie internă scrisă, o
persoană sau mai multe, după caz, care să aibă atribuții privind
alocarea și gestionarea numerelor aferente;
— fiecare formular va avea un număr de ordine sau o serie,
după caz, număr sau serie ce trebuie să fie secvențial(ă),
stabilit(ă) de societate. În alocarea numerelor se va ține cont de
structura organizatorică, respectiv gestiuni, puncte de lucru,
sucursale etc.;
— persoanele prevăzute la art. 1 din Legea nr. 82/1991,
republicată, vor emite proceduri proprii de stabilire și/sau alocare
de numere ori serii, după caz, prin care se va menționa, pentru
fiecare exercițiu financiar, care este numărul sau seria de la care
se emite primul document.
B. Registrele de contabilitate
18. Potrivit prevederilor Legii nr. 82/1991, republicată,
registrele de contabilitate obligatorii sunt: Registrul-jurnal
(cod 14-1-1), Registrul-inventar (cod 14-l-2) și Cartea mare
(cod 14-1-3).
Registrele de contabilitate se utilizează în strictă concordanță
cu destinația acestora și se prezintă în mod ordonat și astfel
completate încât să permită în orice moment identificarea și
controlul operațiunilor contabile efectuate.
Registrele de contabilitate se pot prezenta sub formă de
registru, foi volante sau listări informatice, după caz.
Numerotarea paginilor registrelor se va face în ordine
crescătoare, iar volumele se vor numerota în ordinea completării
lor.
19. Registrul-jurnal (cod 14-1-1) este un document contabil
obligatoriu în care se înregistrează cronologic toate operațiunile
economico-financiare.
Operațiunile de aceeași natură, realizate în același loc de
activitate (atelier, secție etc.), pot fi recapitulate într-un document
centralizator, denumit jurnal auxiliar, care stă la baza înregistrării
în Registrul-jurnal.

Unitățile pot utiliza jurnale auxiliare pentru: operațiunile de
casă și bancă, decontările cu furnizorii, situația încasării-achitării
facturilor etc.
Orice înregistrare în Registrul-jurnal trebuie să cuprindă
elemente cu privire la: felul, numărul și data documentului
justificativ, explicații privind operațiunile respective și conturile
sintetice debitoare și creditoare în care s-au înregistrat sumele
corespunzătoare operațiunilor efectuate.
Unitățile care utilizează jurnale auxiliare pot înregistra în
Registrul-jurnal sumele centralizate pe conturi, preluate din
aceste jurnale.
Editarea Registrului-jurnal se efectuează la cererea
organelor de control sau în funcție de necesitățile proprii.
20. Persoanele fizice care desfășoară activități independente
și conduc contabilitatea în partidă simplă, în conformitate cu
prevederile legale, întocmesc Registrul jurnal de încasări și plăți
(cod 14-1-1/b), precum și alte documente de evidență prevăzute
de legislația în domeniu.
21. Registrul-inventar (cod 14-1-2) este un document
contabil obligatoriu în care se înregistrează toate elementele de
activ și de pasiv, grupate în funcție de natura lor, inventariate de
unitate, potrivit legii.
Registrul-inventar se întocmește la înființarea unității, cel
puțin o dată pe an pe parcursul funcționării unității, cu ocazia
fuziunii, divizării sau încetării activității, precum și în alte situații
prevăzute de lege, pe bază de inventar faptic.
În acest registru se înscriu, într-o formă recapitulativă,
elementele inventariate după natura lor, suficient de detaliate
pentru a putea justifica conținutul fiecărui post al bilanțului.
Registrul-inventar se completează pe baza inventarierii
faptice a fiecărui cont de activ și de pasiv. Elementele de activ
și de pasiv înscrise în Registrul-inventar au la bază listele de
inventariere sau alte documente care justifică conținutul
acestora la sfârșitul exercițiului financiar.
În cazul în care inventarierea are loc pe parcursul anului, în
Registrul-inventar se înregistrează soldurile existente la data
inventarierii, la care se adaugă rulajele intrărilor și se scad
rulajele ieșirilor de la data inventarierii până la data încheierii
exercițiului financiar.
22. Pe baza Registrului-inventar și a balanței de verificare
de la 31 decembrie se întocmește bilanțul care face parte din
situațiile financiare anuale, ale cărui posturi, în conformitate cu
prevederile Legii nr. 82/1991, republicată, și ale reglementărilor
contabile aplicabile, trebuie să corespundă cu datele înscrise în
contabilitate, puse de acord cu situația reală a elementelor de
activ și de pasiv stabilită pe baza inventarului.
23. Cartea mare (cod 14-1-3) este un registru contabil
obligatoriu în care se înregistrează lunar și sistematic, prin
regruparea conturilor, mișcarea și existența tuturor elementelor
de activ și de pasiv, la un moment dat. Acesta este un document
contabil de sinteză și sistematizare și conține simbolul contului
debitor și al conturilor creditoare corespondente, rulajul debitor
și creditor, precum și soldul contului. Registrul Cartea mare
poate conține câte o filă pentru fiecare cont sintetic utilizat de
unitate. Cartea mare stă la baza întocmirii balanței de verificare.
Registrul Cartea mare poate fi înlocuit cu Fișa de cont pentru
operațiuni diverse.
Editarea Cărții mari se efectuează la cererea organelor de
control sau în funcție de necesitățile proprii.
24. Registrul-jurnal, Registrul-inventar și Registrul Cartea
mare se păstrează în unitate timp de 10 ani de la data încheierii
exercițiului financiar în cursul căruia au fost întocmite, iar în caz
de pierdere, sustragere sau distrugere, trebuie reconstituite în
termen de maximum 30 de zile de la constatare.
Persoanele fizice care utilizează tehnica de calcul trebuie
să asigure listarea acestora în orice moment pe parcursul celor
10 ani de păstrare.

MONITORUL OFICIAL AL ROMÂNIEI, PARTEA I, Nr. 870/23.XII.2008
Persoanele prevăzute la art. 1 din Legea nr. 82/1991,
republicată, care utilizează, potrivit legii, registre și formulare
specifice privind activitatea financiară și contabilă, reglementate
prin actele normative în vigoare, procedează la înscrierea
datelor în aceste registre și formulare potrivit normelor specifice,
prezentate în actele normative respective, precum și prezentelor
norme metodologice privind documentele justificative și
financiar-contabile.
C. Formele de înregistrare în contabilitate
25. Formele de înregistrare în contabilitate reprezintă
sistemul de registre, formulare și documente contabile corelate
între ele, care servesc la înregistrarea cronologică și sistematică
în contabilitate a operațiunilor economico-financiare efectuate
pe parcursul exercițiului financiar.
26. Principalele forme de înregistrare în contabilitate a
operațiunilor economico-financiare în cazul unităților care
conduc contabilitatea în partidă dublă sunt: ăpe jurnale”,
ămaestru-șah” și forma combinată ămaestru-șah cu jurnale”.
27. În cadrul formei de înregistrare în contabilitate ăpe
jurnale”, principalele registre și formulare care se utilizează sunt:
— Registrul-jurnal (cod 14-1-1);
— Registrul-inventar (cod 14-1-2);
— Cartea mare (cod 14-1-3);
— jurnale auxiliare;
— Balanța de verificare.
Registrul-jurnal (cod 14-1-1) se utilizează pentru
înregistrarea cronologică a tuturor operațiunilor economicofinanciare consemnate în documentele justificative. Pentru
operațiunile care nu au la bază documente justificative se
întocmește Nota de contabilitate (cod 14-6-2/A).
Notele de contabilitate se întocmesc pe bază de note
justificative sau note de calcul și se înregistrează în mod
cronologic în Registrul-jurnal.
Unitățile pot utiliza jurnale auxiliare pe feluri de operațiuni,
cum sunt:
1. Jurnal privind operațiunile de casă și bancă (cod 14-6-5);
2. Jurnal privind decontările cu furnizorii (cod 14-6-6);
3. Situația încasării-achitării facturilor (cod 14-6-7);
4. Jurnal privind consumurile și alte ieșiri de stocuri
(cod 14-6-8);
5. Jurnal privind salariile și contribuția pentru asigurări
sociale, protecția socială a șomerilor și asigurările de sănătate
(cod 14-6-10);
6. Jurnal privind operațiuni diverse (cod 14-6-17).
Lunar sau la altă perioadă prevăzută de lege, în fiecare jurnal
auxiliar se stabilesc totalurile sumelor debitoare sau creditoare
înregistrate în cursul lunii (perioadei), totaluri care se înscriu în
Registrul-jurnal.
Contabilitatea analitică se poate ține fie direct pe aceste
jurnale (pentru unele conturi), fie cu ajutorul altor formulare
tipizate comune (fișa de cont analitic pentru valori materiale, fișa
de cont pentru operațiuni diverse etc.) sau specifice, folosite în
acest scop.
Pentru unele conturi, pe lângă jurnalul privind operațiunile de
credit se întocmește și situația privind operațiunile de debit.
Înregistrările în jurnale se fac în mod cronologic în tot cursul
lunii (perioadei) sau numai la sfârșitul lunii (perioadei), fie direct
pe baza documentelor justificative, fie pe baza documentelor
centralizatoare întocmite pentru operațiunile aferente lunii
(perioadei) respective, care sunt consemnate cronologic în
acestea.
Cartea mare (cod 14-1-3) este documentul de sistematizare
contabilă care cuprinde toate conturile sintetice și reflectă
existența și mișcarea tuturor elementelor de activ și de pasiv la
un moment dat.
Cartea mare servește la stabilirea rulajelor lunare și a
soldurilor conturilor și stă la baza întocmirii balanței de verificare.

9

Pentru stabilirea rulajelor se preia în Cartea mare rulajul
creditor din jurnalul contului respectiv, iar rulajul debitor se
stabilește prin totalizarea sumelor preluate din coloanele de
conturi corespondente ale jurnalelor.
Soldul debitor sau creditor al fiecărui cont se stabilește în
funcție de rulajele debitoare și creditoare ale contului respectiv,
ținându-se seama de soldul de la începutul anului, care se
înscrie pe rândul destinat în acest scop.
Balanța de verificare este documentul contabil utilizat pentru
verificarea înregistrării corecte în contabilitate a operațiunilor
efectuate și controlul concordanței dintre contabilitatea sintetică
și cea analitică, precum și principalul instrument pe baza căruia
se întocmesc raportările contabile stabilite potrivit legii.
Balanța de verificare a conturilor sintetice, precum și
balanțele de verificare ale conturilor analitice se întocmesc cel
puțin anual, la încheierea exercițiului financiar sau la termenele
de întocmire a raportărilor contabile, la alte perioade prevăzute
de actele normative în vigoare și ori de câte ori se consideră
necesar.
28. În cadrul formei de înregistrare ămaestru-șah”,
principalele registre și formulare care se utilizează sunt:
— Registrul-jurnal (cod 14-1-1);
— Registrul-inventar (cod 14-1-2);
— Cartea mare (șah — cod 14-1-3/a);
— Balanța de verificare.
Registrul-jurnal (cod 14-1-1) se utilizează pentru
înregistrarea cronologică a tuturor operațiunilor economicofinanciare consemnate în documentele justificative, la fel ca în
cazul formei de înregistrare ăpe jurnale”.
În vederea înregistrării în Registrul-jurnal, documentele
justificative sunt supuse prelucrării contabile (sortare pe feluri
de operațiuni, verificare, evaluare, contare). Dacă pentru același
fel de operațiuni există mai multe documente justificative,
acestea se totalizează cu ajutorul documentelor cumulative
întocmite fie pentru debitul, fie pentru creditul contului care
reflectă asemenea operațiuni.
Pentru operațiunile care nu au la bază documente
justificative se întocmește Nota de contabilitate (cod 14-6-2A).
Cartea mare (șah — cod 14-1-3/a) este documentul de
sistematizare a înregistrărilor contabile în conturile sintetice.
Înregistrările în Cartea mare (șah) se fac pe baza
documentelor justificative, a documentelor cumulative și a
notelor de contabilitate, cronologic, zilnic, lunar sau ori de câte
ori este nevoie. Înregistrarea în acest document, deschis pentru
fiecare cont sintetic, este precedată de înregistrarea în
Registrul-jurnal.
La sfârșitul lunii (perioadei), pentru fiecare cont sintetic din
Cartea mare (șah) se stabilesc totaluri ale rulajului contului
debitor sau creditor și ale conturilor corespondente. Totalul
sumelor conturilor corespondente trebuie să fie egale cu rulajul
debitor sau creditor al contului respectiv.
Contabilitatea analitică se ține cu ajutorul formularelor
comune (fișa de cont pentru operațiuni diverse, fișa de cont
analitic pentru valori materiale) sau cu ajutorul formularelor
specifice folosite în acest scop.
Balanța de verificare se întocmește pe baza totalurilor
preluate din Cartea mare (șah), respectiv din fișele deschise
distinct pentru fiecare cont sintetic.
Pentru verificarea înregistrărilor în contabilitatea analitică se
pot întocmi balanțe de verificare analitice. La instituțiile publice,
balanțele de verificare sintetice se întocmesc lunar, iar balanțele
de verificare analitice, cel mai târziu la sfârșitul trimestrului
pentru care se întocmesc situațiile financiare.
29. În cazul utilizării formei de înregistrare combinată
ămaestru-șah cu jurnale”, pe lângă fomularele menționate la
forma de înregistrare ămaestru-șah” se utilizează jurnalele
auxiliare specifice formei de înregistrare ăpe jurnale”.

10

MONITORUL OFICIAL AL ROMÂNIEI, PARTEA I, Nr. 870/23.XII.2008

În Cartea mare (șah), pentru fiecare cont sintetic, totalurile
lunare stabilite în jurnal se înscriu atât în coloana destinată
rulajului debitor sau creditor, cât și în coloanele conturilor
corespondente.
La instituțiile publice și persoanele juridice fără scop
patrimonial se poate folosi forma de înregistrare în contabilitate
ămaestru-șah simplificat”. În acest caz, contabilitatea sintetică
se ține pe fișe de cont pentru operațiuni diverse (cod 14-6-22 și
14-6-22/a), deschise pentru fiecare cont sintetic în Cartea mare
(șah), iar contabilitatea analitică se ține pe fișele menționate la
forma de înregistrare ămaestru-șah”.
D. Metodele de conducere a contabilității analitice a
bunurilor
30. Contabilitatea analitică a bunurilor se poate ține pe baza
uneia dintre următoarele metode: operativ-contabilă, cantitativvalorică, global-valorică.
Metoda operativ-contabilă se poate aplica pentru
contabilitatea analitică a materiilor prime, materialelor
consumabile, materialelor de natura obiectelor de inventar,
semifabricatelor, produselor finite, produselor reziduale,
mărfurilor și ambalajelor.
Metoda cantitativ-valorică se poate folosi pentru
contabilitatea analitică a materiilor prime, materialelor
consumabile, materialelor de natura obiectelor de inventar,
semifabricatelor, produselor finite, produselor reziduale,
mărfurilor, animalelor și ambalajelor.
Metoda global-valorică se poate utiliza pentru contabilitatea
analitică a mărfurilor și ambalajelor din unitățile de desfacere cu
amănuntul, rechizitelor de birou, imprimatelor, materialelor
folosite la ambalare, materialelor de natura obiectelor de
inventar, echipamentelor de protecție în folosință, precum și a
altor categorii de bunuri.
31. Metoda operativ-contabilă constă în ținerea, în cadrul
fiecărei gestiuni, a evidenței cantitative a bunurilor, pe feluri, cu
ajutorul fișelor de magazie. În contabilitate, această metodă
constă în ținerea evidenței valorice pe conturi de materiale,
desfășurate valoric pe gestiuni, iar în cadrul gestiunilor, pe grupe
sau subgrupe de materiale, după caz.
Controlul exactității înregistrărilor din evidența gestiunilor și
din contabilitate se asigură prin evaluarea stocurilor cantitative,
transcrise din fișele de magazie în registrul stocurilor.
În metoda operativ-contabilă se pot folosi următoarele
formulare comune pe economie:
— Fișă de magazie (cod 14-3-8 și 14-3-8/a, după caz);
— Fișă de cont pentru operațiuni diverse (cod 14-6-22);
— Registrul stocurilor (cod 14-3-11 și 14-3-11/a).
Fișele de magazie servesc pentru evidența cantitativă, pe
feluri de stocuri, la locul de depozitare, iar în contabilitate, pentru
controlul operațiunilor înregistrate de gestionar sau persoana
desemnată, pentru preluarea în registrul stocurilor a cantităților
aflate în stoc, precum și pentru calculul valorii bunurilor existente
în stoc la sfârșitul lunii (perioadei), în scopul confruntării cu
datele din contabilitatea sintetică.
La gestiune, fișele de magazie se țin în ordinea în care sunt
înscrise materialele în registrul stocurilor. În aceste fișe
cantitățile se înregistrează zilnic de gestionar sau persoana
desemnată, pe baza documentelor de intrare (factură, aviz de
însoțire a mărfii, notă de recepție și constatare de diferențe etc.)
și a documentelor de ieșire (bon de consum, fișă limită de
consum, aviz de însoțire a mărfii, factură, bon de transfer etc.),
poziție cu poziție. De asemenea, în fișele de magazie se înscriu
plusurile de la inventar pe coloana ăIntrări” și minusurile de la
inventar pe coloana ăIeșiri”.
Erorile constatate în evidența gestiunilor se corectează în
prezența persoanei care răspunde de înregistrările efectuate în
fișele de magazie, iar abaterile de la regulile de întocmire și
utilizare a documentelor se aduc la cunoștința conducătorului

compartimentului financiar-contabil sau a persoanei desemnate
să conducă contabilitatea, după caz, pentru stabilirea măsurilor
care se impun.
Semnătura persoanei desemnate pentru evidența stocurilor
în fișele de magazie constituie dovada verificării înregistrărilor
efectuate și preluării documentelor de intrare și de ieșire a
materialelor.
În contabilitate, documentele privind mișcarea stocurilor se
grupează pe gestiuni, surse de aprovizionare (de la furnizori, din
prelucrare la terți, consum intern etc.) și, în cadrul acestora, pe
conturi de materiale și gestiuni, iar în cadrul gestiunilor, pe grupe
sau subgrupe de materiale, după caz.
Intrările sau ieșirile de bunuri de natura stocurilor se
înregistrează în contabilitatea sintetică și analitică, fie direct pe
baza acestor documente, fie cu ajutorul unor situații întocmite
zilnic sau la alte perioade stabilite de unitate prin centralizarea
datelor din documentele privind mișcarea stocurilor.
Verificarea înregistrărilor efectuate în conturile de stocuri și
fișele de magazie se face cu ajutorul Registrului stocurilor
(cod 14-3-11 și 14-3-11/a). În acest scop, în Registrul stocurilor,
la sfârșitul fiecărei luni (perioade), se înscriu pe feluri de stocuri,
grupate pe magazii (depozite), conturi, grupe, eventual
subgrupe, stocurile cantitative din fișele de magazie, se
calculează valoarea cantităților aflate în stoc pe baza prețurilor
de înregistrare și se totalizează valoarea acestora pe pagini ale
Registrului stocurilor, pe subgrupe de materiale, grupe de
stocuri, conturi și magazii (depozite).
În cazul în care se constată că există frecvente diferențe între
soldurile conturilor de stocuri din Registrul stocurilor și cele din
contabilitate, provenind din înregistrarea operațiunilor, evaluarea
cantităților de stocuri din documentele de intrare și de ieșire,
prelucrarea acestora etc., diferențele respective pot fi localizate
printr-o nouă centralizare a intrărilor și ieșirilor valorice de
materiale, pe grupe sau feluri de materiale, iar totalurile obținute
se confruntă cu datele din Registrul stocurilor.
32. Pentru produse finite și produse reziduale, metoda
operativ-contabilă se aplică în același mod ca și pentru stocuri
de materii prime și materiale consumabile. În acest caz,
evidența cantitativă pe feluri de produse se ține la magazie
(depozit) cu ajutorul fișelor de magazie, iar evidența valorică se
ține în contabilitate cu ajutorul contului sintetic de produse,
desfășurat în analitic pe gestiuni, în care înregistrările se fac pe
baza datelor obținute prin centralizarea zilnică a documentelor
de mișcare a produselor respective.
Verificarea înregistrărilor la sfârșitul lunii (perioadei) se face,
de asemenea, cu ajutorul registrului stocurilor în care se
stabilesc soldurile pe feluri de produse și pe total cont, prin
transcrierea cantităților în stoc din fișele de magazie și evaluarea
acestora pe baza prețurilor de înregistrare.
33. Metoda cantitativ-valorică pentru materii prime, materiale
consumabile, materiale de natura obiectelor de inventar în
depozit, semifabricate, produse finite, produse reziduale,
mărfuri, animale și ambalaje constă în ținerea evidenței
cantitative pe feluri de stocuri în cadrul fiecărei gestiuni, iar în
contabilitate a celei cantitativ-valorice. Conturile sintetice care
reflectă stocurile de valori materiale se desfășoară în analitic pe
gestiuni. Verificarea exactității înregistrărilor din evidența de la
locurile de depozitare și din contabilitate se efectuează prin
punctajul periodic dintre cantitățile operate în fișele de magazie
și cele din fișele de cont analitic din contabilitate.
În metoda cantitativ-valorică se pot folosi următoarele
formulare:
— Fișă de magazie (cod 14-3-8 și 14-3-8/a, după caz);
— Fișă de cont pentru operațiuni diverse (cod 14-6-22 și
14-6-22/a);
— Balanța analitică a stocurilor (cod 14-6-30/c).

MONITORUL OFICIAL AL ROMÂNIEI, PARTEA I, Nr. 870/23.XII.2008
Evidența cantitativă a materialelor se ține la gestiune cu
ajutorul fișelor de magazie, care se țin în ordinea fișelor de cont
analitic din contabilitate. În fișele de magazie, înregistrările se
fac zilnic, de către gestionar sau de către persoana desemnată,
pe baza documentelor de intrare și de ieșire a materialelor. După
înregistrare, documentele respective se predau la contabilitate
pe bază de borderou. În contabilitate, documentele se
înregistrează în fișele de cont analitic pentru valori materiale și
se stabilesc stocurile și soldurile, după ce în prealabil s-a
verificat modul de emitere și completare a documentelor privind
mișcarea materialelor. De asemenea, pe baza acelorași
documente, se întocmesc situațiile centralizatoare privind
intrările și ieșirile de materiale, pentru înregistrare în
contabilitatea sintetică.
Controlul înregistrărilor din conturile sintetice și cele analitice
ale stocurilor se asigură cu ajutorul balanței de verificare
analitice, întocmită separat pentru fiecare cont de stoc.
În vederea întocmirii balanței de verificare este necesar să se
efectueze controlul asupra concordanței stocurilor scriptice din
fișele de magazie cu cele din fișele de cont analitic pentru valori
materiale.
În cazul instituțiilor publice cu mai multe gestiuni distincte,
precum și în cazul instituțiilor care au subunități cu una sau mai
multe gestiuni, dar care nu au compartimente proprii de
contabilitate, contabilitatea analitică a stocurilor se poate
asigura, în cadrul compartimentului financiar-contabil al
instituției al cărei conducător are calitatea de ordonator de
credite, cu ajutorul Fișei de evidență a materialelor și a
materialelor de natura obiectelor de inventar pe locuri de
folosință (cod 14-3-9).
34. Metoda cantitativ-valorică pentru evidența analitică a
produselor finite și produselor reziduale se aplică în același mod
ca și pentru celelalte stocuri, cu următoarele particularități:
— atât intrările, cât și ieșirile valorice pot fi înregistrate în
fișele de cont analitic pentru stocuri numai lunar, prin înmulțirea
cantităților totale de produse finite și produse reziduale cu
prețurile unitare respective, fără a mai fi necesară evaluarea
cantităților de produse în documente;
— pentru controlul înregistrărilor din contabilitatea sintetică și
cea analitică a produselor finite, în locul balanței de verificare
se poate folosi Registrul stocurilor.
35. Metoda global-valorică se aplică pentru evidența
mărfurilor și ambalajelor aflate în unitățile de desfacere cu
amănuntul (magazine, restaurante, bufete etc.), folosindu-se
formularul comun ăFișa de cont pentru operațiuni diverse” (cod
14-6-22) și raportul de gestiune, după caz.
Potrivit acestei metode, contabilitatea analitică a mărfurilor
și ambalajelor se ține global-valoric, atât la gestiune, cât și în
contabilitate, iar verificarea concordanței înregistrărilor din
evidența gestiunii și din contabilitate se efectuează numai
valoric, la perioade stabilite de unitate.
Raportul de gestiune se completează pe baza documentelor
de intrare și de ieșire a mărfurilor și ambalajelor și de depunere
a numerarului din vânzare, iar în fișele valorice (ținute pe
gestiuni în cadrul conturilor de mărfuri și ambalaje din
contabilitate) înregistrările se fac pe baza acelorași documente.
Soldurile valorice ale mărfurilor și ambalajelor aflate în
gestiune se verifică pe baza raportului de gestiune predat la
contabilitate sau cu ocazia inventarierii, după caz.
36. Metoda global-valorică se folosește, de asemenea,
pentru evidența rechizitelor de birou, imprimatelor, materialelor
destinate ambalării, precum și la alte categorii de bunuri. În
acest caz, evidența cantitativă se poate ține pe feluri de
rechizite, imprimate, materiale pentru ambalare etc., la locurile de
gestionare, cu ajutorul fișelor de magazie (cod 14-3-8 și 14-3-8/a),
care se completează de gestionar sau de către persoana
desemnată.

11

Evidența valorică a mișcărilor se ține în contabilitate, pe
gestiuni, în cadrul contului de materiale consumabile, cu ajutorul
fișelor de cont pentru operațiuni diverse (cod 14-6-22 și 14-6-22/a).
Înregistrările în fișele de magazie se fac pe baza documentelor
de intrare și de ieșire a materialelor consumabile respective și se
preiau de către contabilitatea stocurilor, în prealabil făcându-se
verificarea înregistrărilor din fișele de magazie. Prin
centralizarea datelor din documentele respective se asigură
înregistrarea acestora atât în fișele valorice pe gestiuni, cât și în
conturile sintetice de stocuri.
37. Pentru materialele de natura obiectelor de inventar în
folosință se ține numai evidența cantitativă cu ajutorul
formularului Fișa de evidență a materialelor de natura obiectelor
de inventar în folosință (cod 14-3-9).
În contabilitate, evidența valorică se ține cu ajutorul Fișei de
cont pentru operațiuni diverse (cod 14-6-22 și 14-6-22/a), pe
secții (locuri de muncă, unități etc.), în care înregistrările se fac
valoric în funcție de intrări și ieșiri (scoateri din uz).
În situația returnării obiectului de inventar uzat, operațiunea
înregistrată în Fișa de evidență a materialelor de natura
obiectelor de inventar în folosință (cod 14-3-9) nu presupune
înregistrarea unei intrări în evidența magaziei (depozitului).
Datele din procesele-verbale pentru scoaterea din funcțiune a
mijloacelor fixe/de declasare a unor bunuri materiale (obiecte
de inventar) se confruntă cu datele privind restituirile de obiecte
de inventar uzate, consemnate în Fișa de evidență a materialelor
de natura obiectelor de inventar în folosință (cod 14-3-9).
Controlul exactității înregistrărilor se efectuează la perioadele
stabilite de unitate și cu ocazia inventarierilor, evaluându-se
stocurile existente pe baza listelor de inventariere (cod 14-3-12,
14-3-12/a și 14-3-12/b) și confruntându-se soldul astfel obținut
cu soldul conturilor respective din contabilitate.
38. Contabilitatea analitică a SDV-urilor speciale și AMCurilor se ține la gestiunea de SDV-uri și AMC-uri, cantitativ, pe
persoanele sau comenzile pentru care sunt destinate, cu ajutorul
Fișei de magazie (cod 14-3-8 și 14-3-8/a), iar în contabilitate,
global-valoric, la nivel de produs.
39. Contabilitatea stocurilor se ține cantitativ și valoric sau
numai valoric prin folosirea inventarului permanent ori a
inventarului intermitent.
40. Entitățile care utilizează metoda inventarului intermitent
efectuează inventarierea faptică a stocurilor în cursul perioadei,
anual, trimestrial sau lunar, după caz, dar nu mai târziu de finele
perioadei de raportare pentru care are de determinat obligații
fiscale.
Metoda inventarului intermitent constă în faptul că intrările
de stocuri nu se înregistrează prin conturile de stocuri, respectiv
conturile din clasa 3, ci prin conturile de cheltuieli, respectiv
conturile din clasa 6.
Stabilirea ieșirilor de stocuri în cursul perioadei are la bază
inventarierea faptică a stocurilor la sfârșitul perioadei. Ieșirile de
stocuri se determină ca diferență între valoarea stocurilor
inițiale, la care se adaugă valoarea intrărilor, și valoarea
stocurilor la sfârșitul perioadei stabilite pe baza inventarului,
respectându-se relația E = Si + I - Sf,
unde: E — ieșiri;
I — intrări;
Si — stoc inițial;
Sf — stoc final.
La începutul exercițiului, respectiv al perioadei, după caz, se
anulează stocul existent ca o ieșire de stoc prin înregistrarea
acestuia în clase de cheltuieli privind materiile prime, materialele
etc.
articol contabil 6xx = 3xx.
La sfârșitul perioadei stocurile determinate în baza
inventarierii efectuate, respectiv cele care nu au fost consumate
în procesul de producție sau vândute, după caz, se
înregistrează ca o intrare de stoc
articol contabil 3xx = 6xx.

12

MONITORUL OFICIAL AL ROMÂNIEI, PARTEA I, Nr. 870/23.XII.2008

Inventarierea stocurilor la sfârșitul perioadei se face în
conformitate cu normele metodologice emise de Ministerul
Economiei și Finanțelor privind organizarea și efectuarea
inventarierii elementelor de activ și pasiv.
În condițiile în care comisiile de inventariere nu constată
existența de stocuri faptice, vor menționa acest fapt în procesulverbal al comisiei de inventariere.
La locul de depozitare sau de utilizare în procesul de
producție a stocurilor se ține o evidență tehnică operativă a
stocurilor pe bază de fișă de magazie sau alte documente
stabilite de unitate, în conformitate cu procedurile proprii
elaborate de conducerea acesteia.
Ieșirile de stocuri aferente unei perioade, înregistrate în
contabilitatea financiară, vor fi corelate cu cheltuielile evidențiate
în contabilitatea de gestiune, pe comenzi, produse etc., după
caz, în funcție de consumurile tehnologice normate.
Inventarul intermitent nu se utilizează în comerțul cu
amănuntul în situația în care se aplică metoda global-valorică.
Perioada la care se efectuează inventarierea faptică a
stocurilor se alege astfel încât să poată fi stabilite corect
obligațiile legale (contabile, fiscale etc).
E. Reconstituirea documentelor financiar-contabile
pierdute, sustrase sau distruse
41. Pentru a putea fi înregistrate în contabilitate, operațiunile
economico-financiare trebuie să fie justificate cu documente
originale, întocmite sau reconstituite potrivit prezentelor norme
metodologice.
Pentru acele situații în care prin alte reglementări speciale
se prevede că formularul original trebuie să fie păstrat la altă
unitate, atunci la înregistrarea în contabilitate este folosită copia
documentului respectiv.
42. Orice persoană care constată pierderea, sustragerea sau
distrugerea unor documente justificative sau contabile are
obligația să aducă la cunoștință, în scris, în termen de 24 de ore
de la constatare, conducătorului unității (administratorului
unității, ordonatorului de credite sau altei persoane care are
obligația gestionării unității respective).
În termen de cel mult 3 zile de la primirea comunicării,
conducătorul unității trebuie să încheie un proces-verbal, care să
cuprindă:
— datele de identificare a documentului dispărut;
— numele și prenumele persoanei responsabile cu păstrarea
documentului;
— data și împrejurările în care s-a constatat lipsa
documentului respectiv.
Procesul-verbal se semnează de către:
— conducătorul unității;
— conducătorul compartimentului financiar-contabil al unității
sau persoana împuternicită să îndeplinească această funcție;
— persoana responsabilă cu păstrarea documentului; și
— șeful ierarhic al persoanei responsabile cu păstrarea
documentului, după caz.
Când dispariția documentelor se datorează însuși
conducătorului unității, măsurile prevăzute de prezentele norme
metodologice se iau de către ceilalți membri ai consiliului de
administrație, după caz.
În condițiile în care documentul pierdut a fost întocmit de
către unitate într-un singur exemplar, reconstituirea acestuia se
face urmând aceleași proceduri prin care a fost întocmit
documentul original, menționându-se în antetul documentului că
este reconstituit, și stă la baza înregistrărilor în contabilitate.

43. Ori de câte ori pierderea, sustragerea sau distrugerea
documentelor constituie infracțiune, se încunoștințează imediat
organele de urmărire penală.
44. Reconstituirea documentelor se face pe baza unui ădosar
de reconstituire“, întocmit separat pentru fiecare caz.
Dosarul de reconstituire trebuie să conțină toate lucrările
efectuate în legătură cu constatarea și reconstituirea
documentului dispărut, și anume:
— sesizarea scrisă a persoanei care a constatat dispariția
documentului;
— procesul-verbal de constatare a pierderii, sustragerii sau
distrugerii;
— dovada sesizării organelor de urmărire penală sau dovada
sancționării disciplinare a persoanei vinovate, după caz;
— dispoziția scrisă a conducătorului unității pentru
reconstituirea documentului;
— o copie a documentului reconstituit.
45. În cazul în care documentul dispărut a fost emis de altă
unitate, reconstituirea se va face de unitatea emitentă, prin
realizarea unei copii de pe documentul existent la unitatea
emitentă. În acest caz, unitatea emitentă va trimite unității
solicitante, în termen de cel mult 10 zile de la primirea cererii,
documentul reconstituit.
46. Documentele reconstituite vor purta în mod obligatoriu și
vizibil mențiunea ăDUPLICAT“, cu specificarea numărului și datei
dispoziției pe baza căreia s-a făcut reconstituirea.
Documentele reconstituite conform prezentelor norme
metodologice constituie baza legală pentru efectuarea
înregistrărilor în contabilitate.
Nu se pot reconstitui documentele de cheltuieli nenominale
(bonuri, bilete de călătorie nenominale etc.) pierdute, sustrase
sau distruse înainte de a fi înregistrate în contabilitate. În acest
caz, vinovații de pierderea, sustragerea sau distrugerea
documentelor suportă paguba adusă unității, salariaților sau
altor unități, sumele respective recuperându-se potrivit
prevederilor legale.
47. În cazul pierderii, sustragerii sau distrugerii exemplarului
original al facturii, emitentul trebuie să emită un duplicat al
facturii pierdute, sustrase sau distruse.
Duplicatul poate fi:
— o factură nouă, care să cuprindă aceleași date ca și
factura inițială, și pe care să se menționeze că este duplicat și
că înlocuiește factura inițială; sau
— o fotocopie a facturii inițiale, pe care să se aplice ștampila
societății și să se menționeze că este duplicat și că înlocuiește
factura inițială.
48. Pentru pagubele generate de pierderea, sustragerea sau
distrugerea documentelor se stabilesc răspunderi materiale,
care cuprind și eventualele cheltuieli ocazionate de
reconstituirea documentelor respective.
Găsirea ulterioară a documentelor originale, care au fost
reconstituite, poate constitui motiv de revizuire a sancțiunilor
aplicate, în condițiile legii.
În cazul găsirii ulterioare a originalului, documentul
reconstituit se anulează pe baza unui proces-verbal, și se
păstrează împreună cu procesul-verbal în
dosarul de
reconstituire.
49. Conducătorii unităților vor lua măsuri pentru asigurarea
înregistrării și evidenței curente a tuturor lucrărilor întocmite,
primite sau expediate, stabilirea și evidența responsabililor de
păstrarea acestora, evidența tuturor reconstituirilor de
documente, precum și pentru păstrarea dosarelor de
reconstituire, pe toată durata de păstrare a documentului
reconstituit.

MONITORUL OFICIAL AL ROMÂNIEI, PARTEA I, Nr. 870/23.XII.2008
F. Arhivarea și păstrarea registrelor și a documentelor
financiar-contabile
50. Persoanele prevăzute la art. 1 din Legea nr. 82/1991,
republicată, au obligația păstrării în arhiva lor a registrelor de
contabilitate, a celorlalte documente contabile, precum și a
documentelor justificative care stau la baza înregistrării în
contabilitate.
Păstrarea registrelor și a documentelor justificative și
contabile se face la domiciliul fiscal sau la sediile secundare,
după caz.
Registrele și documentele justificative și contabile se pot
arhiva, în baza unor contracte de prestări de servicii, cu titlu
oneros, de către alte persoane juridice române care dispun de
condiții corespunzătoare. Și în acest caz, răspunderea privind
arhivarea
documentelor
financiar-contabile
revine
administratorului, ordonatorului de credite sau altei persoane
care are obligația gestionării unității beneficiare.
Unitatea care a încredințat documentele spre arhivare,
respectiv unitatea beneficiară, va înștiința organul fiscal teritorial
de care aparține despre această situație.
Cu ocazia controalelor efectuate de organele abilitate,
persoanele juridice sunt obligate, la cerere, să prezinte la
domiciliul fiscal documentele solicitate.
Organele de control ale Ministerului Economiei și Finanțelor
pot interzice arhivarea registrelor, a documentelor justificative și
contabile și în alte locații decât la domiciliul fiscal sau la sediile
secundare, dacă consideră că acestea nu sunt păstrate
corespunzător.
51. Termenul de păstrare a statelor de salarii este de 50 de
ani, iar termenul de păstrare a registrelor și a documentelor
justificative și contabile este de 10 ani cu începere de la data
încheierii exercițiului financiar în cursul căruia au fost întocmite,
cu excepția celor prevăzute la pct. 52, 53 și 54.
52. Facturile aferente bunurilor de capital, respectiv bunurilor
imobile, care stau la baza determinării taxei pe valoarea
adăugată deductibile pentru persoanele impozabile cu regim
mixt și persoanele parțial impozabile în conformitate cu
prevederile Codului fiscal, se vor păstra conform termenului
prevăzut la art. 149 alin. (6) din Legea nr. 571/2003 privind
Codul fiscal, cu modificările și completările ulterioare.
53. Documentele prevăzute în anexa nr. 4 se pot păstra pe
o perioadă de numai 5 ani dacă necesitățile proprii ale unității nu
impun păstrarea acestora pe o perioadă de timp mai mare.
54. Documentele financiar-contabile care atestă proveniența
unor bunuri cu durată de viață mai mare de 10 ani se păstrează,
de regulă, pe o perioadă de timp mai mare, respectiv pe
perioada de utilizare a bunurilor.
55. În caz de încetare a activității persoanelor prevăzute la
art. 1 din Legea nr. 82/1991, republicată, documentele contabile
se arhivează în conformitate cu prevederile Legii nr. 31/1990
privind societățile comerciale, republicată, cu modificările și
completările ulterioare, sau se predau la arhivele statului, în
conformitate cu prevederile legale în materie, după caz.
56. Arhivarea documentelor justificative și contabile se face
în conformitate cu prevederile legale și cu următoarele reguli
generale:
— documentele se grupează în dosare, numerotate, șnuruite
și parafate;
— gruparea documentelor în dosare se face cronologic și
sistematic, în cadrul fiecărui exercițiu financiar la care se referă
acestea. În cazul fuziunii sau al lichidării societății, documentele
aferente acestei perioade se arhivează separat;
— dosarele conținând documente justificative și contabile se
păstrează în spații amenajate în acest scop, asigurate împotriva
degradării, distrugerii sau sustragerii, dotate cu mijloace de
prevenire a incendiilor;

13

— evidența documentelor la arhivă se ține cu ajutorul
Registrului de evidență, potrivit legii, în care sunt consemnate
dosarele și documentele intrate în arhivă, precum și mișcarea
acestora în decursul timpului.
57. Eliminarea din arhivă a documentelor al căror termen
legal de păstrare a expirat se face de către o comisie, sub
conducerea administratorului sau a ordonatorului de credite,
după caz. În această situație se întocmește un proces-verbal și
se consemnează scăderea documentelor eliminate din Registrul
de evidență al arhivei.
G. Criteriile minimale privind programele informatice
utilizate în activitatea financiară și contabilă
58. Sistemul informatic de prelucrare automată a datelor la
nivelul fiecărei unități trebuie să asigure prelucrarea datelor
înregistrate în contabilitate în conformitate cu reglementările
contabile aplicabile, controlul și păstrarea acestora pe suporturi
tehnice.
La elaborarea și adaptarea programelor informatice vor fi
avute în vedere următoarele:
a) cuprinderea în procedurile de prelucrare a reglementărilor
în vigoare și a posibilității de actualizare a acestor proceduri, în
funcție de modificările intervenite în legislație;
b) cunoașterea adecvată a funcțiilor sistemului de prelucrare
automată a datelor de către personalul implicat și respectarea
acestora;
c) gestionarea pachetelor de produse-program, asigurarea
protecției lor împotriva accesului neautorizat, realizarea
confidențialității datelor din sistemul informatic;
d) stabilirea tipului de suport pentru păstrarea datelor de
intrare, intermediare sau de ieșire;
e) soluționarea eventualelor erori care pot să apară în
funcționarea sistemului informatic;
f) verificarea completă sau prin sondaj a modului de
funcționare a procedurilor de prelucrare prevăzute de sistemul
informatic;
g) verificarea totală sau prin sondaj a operațiunilor
economico-financiare înregistrate în contabilitate, astfel încât
acestea să fie efectuate în concordanță strictă cu prevederile
actelor normative care le reglementează;
h) verificarea prin teste de control a programului informatic
utilizat.
59. Sistemele informatice de prelucrare automată a datelor în
domeniul financiar-contabil trebuie să răspundă la următoarele
criterii considerate minimale:
a) să asigure concordanța strictă a rezultatului prelucrărilor
informatice cu prevederile actelor normative care le
reglementează;
b) să precizeze tipul de suport care asigură prelucrarea
datelor în condiții de siguranță;
c) fiecare dată înregistrată în contabilitate trebuie să se
regăsească în conținutul unui document, la care să poată avea
acces atât beneficiarii, cât și organele de control;
d) să asigure listele operațiunilor efectuate în contabilitate pe
bază de documente justificative, care să fie numerotate în ordine
cronologică, interzicându-se inserări, intercalări, precum și orice
eliminări sau adăugări ulterioare;
e) să asigure reluarea automată în calcul a soldurilor
conturilor obținute anterior;
f) să asigure conservarea datelor pe o perioadă de timp care
să respecte prevederile Legii nr. 82/1991, republicată;
g) să precizeze procedurile și suportul magnetic extern de
arhivare a produselor-program, a datelor introduse, a situațiilor
financiare sau a altor documente, cu posibilitatea de reintegrare
în sistem a datelor arhivate;

14

MONITORUL OFICIAL AL ROMÂNIEI, PARTEA I, Nr. 870/23.XII.2008

h) să nu permită inserări, modificări sau eliminări de date
pentru o perioadă închisă;
i) să asigure următoarele elemente constitutive ale
înregistrărilor contabile:
— data efectuării înregistrării contabile a operațiunii;
— jurnalul de origine în care se regăsesc înregistrările
contabile;
— numărul documentului justificativ sau contabil (atribuit de
emitent);
j) să asigure confidențialitatea și protecția informațiilor și a
programelor prin parole, cod de identificare pentru accesul la
informații, copii de siguranță pentru programe și informații;
k) să asigure listări clare, inteligibile și complete, care să
conțină următoarele elemente de identificare, în antet sau pe
fiecare pagină, după caz:
— tipul documentului sau al situației;
— denumirea unității;
— perioada la care se referă informația;
— datarea listărilor;
— paginarea cronologică;
— precizarea programului informatic și a versiunii utilizate;
l) să asigure listarea ansamblului de situații financiare și
documente de sinteză necesare conducerii operative a unității;
m) să asigure respectarea conținutului de informații prevăzut
pentru formulare;
n) să permită, în orice moment, reconstituirea conținutului
conturilor, listelor și informațiilor supuse verificării; toate soldurile
conturilor trebuie să fie rezultatul unei liste de înregistrări și al
unui sold anterior al acelui cont; fiecare înregistrare trebuie să
aibă la bază elemente de identificare a datelor supuse
prelucrării;
o) să nu permită:
— deschiderea a două conturi cu același simbol;
— modificarea simbolului de cont în cazul în care au fost
înregistrate date în acel cont;
— suprimarea unui cont în cursul exercițiului financiar curent
sau aferent exercițiului financiar precedent, dacă acesta conține
înregistrări sau sold;
— editarea a două sau a mai multor documente de același
tip, cu același număr și conținut diferit de informații;
p) să permită suprimarea unui cont care nu are înregistrări pe
parcursul a cel puțin 2 ani (exerciții financiare), în mod automat
sau manual;
r) să prevadă în documentația produsului informatic modul
de organizare și tipul sistemului de prelucrare:
— monopost sau multipost;
— monosocietate sau multisocietate;
— rețea de calculatoare;
— portabilitatea fișierelor de date;
s) să precizeze tipul de organizare pentru culegerea datelor:
— preluări pe loturi cu control ulterior;
— preluări în timp real cu efectuarea controlului imediat;
— combinarea celor două tipuri;
t) să permită culegerea unui număr nelimitat de înregistrări
pentru operațiunile contabile;
u) să posede documentația tehnică de utilizare a
programelor informatice necesară exploatării optime a acestora;
v) să respecte reglementările în vigoare cu privire la
securitatea datelor și fiabilitatea sistemului informatic de
prelucrare automată a datelor.

60. Elaboratorii de programe informatice au obligația de a
prevedea, prin contractele de livrare a programelor informatice,
clauze privind întreținerea și adaptarea produselor livrate,
precum și clauze privind eliminarea posibilităților de modificare
a procedurilor de prelucrare automată a datelor de către
utilizatori.
Unitățile de informatică sau persoanele care efectuează
lucrări cu ajutorul sistemului informatic de prelucrare automată
a datelor poartă răspunderea prelucrării cu exactitate a
informațiilor din documente, iar beneficiarii răspund pentru
exactitatea și realitatea datelor pe care le transmit pentru
prelucrare.
61. Utilizatorul trebuie:
— să se asigure de perenitatea documentației, a diferitelor
versiuni ale produsului-program;
— să organizeze arhivarea datelor, programelor sau
produselor de prelucrare astfel încât informațiile să poată fi
reprocesate;
— să dețină la sediul său, pe perioadă neprescrisă, manualul
de utilizare complet și actualizat al fiecărui produs-program
utilizat.
62. Pe perioada neprescrisă se va organiza o gestiune a
versiunilor, modificărilor, corecturilor și schimbărilor de sistem
informatic, produse-program și sistem de calcul.
Dacă unitatea, în cursul acestei perioade, a schimbat
sistemul de calcul, respectiv de prelucrare a datelor, trebuie să
se efectueze o reconciliere între datele arhivate și versiunile noi
ale produselor-program și ale echipamentelor de calcul.
Arhivele pe suport magnetic trebuie ăîmprospătate” periodic
pentru a asigura accesibilitatea datelor.
63. Responsabilitățile ce revin personalului unității cu privire
la utilizarea sistemului informatic de prelucrare automată a
datelor se stabilesc prin regulamente interne.
H. Condițiile în care se pot întocmi, edita și arhiva
electronic documentele financiar-contabile
64. Din punct de vedere al bazei de date trebuie să existe
posibilitatea reconstituirii în orice moment a conținutului
documentelor financiar-contabile.
65. Documentele financiar-contabile, care se arhivează pe
suport WORM (Write Once Read Many), trebuie să fie semnate
de persoana care le întocmește, în conformitate cu prevederile
Legii nr. 455/2001 privind semnătura electronică.
66. Trebuie să existe un plan de securitate al sistemului
informatic, cuprinzând măsurile tehnice și organizatorice care
să asigure următoarele cerințe minimale:
a) confidențialitatea și integritatea comunicațiilor;
b) confidențialitatea și nonrepudierea tranzacțiilor;
c) confidențialitatea și integritatea datelor;
d) restricționarea, detectarea și monitorizarea accesului în
sistem;
e) restaurarea informațiilor gestionate de sistem în cazul unor
calamități naturale, evenimente imprevizibile, prin:
— arhivarea datelor utilizând tehnologia WORM, care să
permită inscripționarea o singură dată și accesarea ori de câte
ori este nevoie a informațiilor stocate;
— înregistrarea datelor din documentele financiar-contabile
în timp real, în alt sistem de calcul, cu aceleași caracteristici,
care să fie amplasat într-o altă locație.
67. Trebuie să se asigure listarea tuturor documentelor
financiar-contabile solicitate de organele de control.

15

MONITORUL OFICIAL AL ROMÂNIEI, PARTEA I, Nr. 870/23.XII.2008

ANEXA Nr. 4

D O C U M E N T E L E F I N A N C I A R - C O N TA B I L E

care se păstrează timp de 5 ani, cu începere de la data încheierii exercițiului financiar în cursul căruia au fost întocmite,
în arhiva persoanelor prevăzute la art. 1 din Legea contabilității nr. 82/1991, republicată

Nr.
crt.

Denumire
formular

Cod
Bază

Variantă

1.

Notă de recepție și constatare de diferențe

14-3-1A

2.

Bon de primire în consignație

14-3-2

3.

Bon de predare, transfer, restituire

14-3-3A

4.

Bon de consum

14-3-4A

5.

— Bon de consum (colectiv)

14-3-4/aA

6.

— Fișă limită de consum

14-3-4/bA

7.

Dispoziție de livrare

14-3-5A

8.

Fișă de magazie

14-3-8

9.

— Fișă de magazie (cu două unități de măsură)

14-3-8/a

10.

Listă de inventariere

14-3-12

11.

— Listă de inventariere

14-3-12/b

12.

— Listă de inventariere (pentru gestiuni global-valorice)

14-3-12/a

13.

Chitanță

14.

— Chitanță pentru operațiuni în valută

15.

Dispoziție de plată/încasare către casierie

14-4-4

16.

Decont pentru operațiuni în participație

14-4-14

17.

Ordin de deplasare (delegație)

14-5-4

18.

— Ordin de deplasare (delegație) în străinătate (transporturi internaționale)

19.

Decont de cheltuieli (pentru deplasări externe)

20.

— Decont de cheltuieli valutare (transporturi internaționale)

21.

Notă de debitare-creditare

14-6-1A

22.

Extras de cont

14-6-3

23.

Borderou de primire a obiectelor în consignație

14-6-14

24.

Borderou de ieșire a obiectelor în consignație

14-6-15

25.

Jurnal privind operațiuni diverse (pentru conturi sintetice)

14-6-17

26.

Fișă de cont pentru operațiuni diverse

14-6-22

27.

— Fișă de cont pentru operațiuni diverse (în valută și în lei)

28.

Document cumulativ

29.

— Document cumulativ

30.

Decizie de imputare

31.

— Angajament de plată

14-4-1
14-4-1/a

14-5-4/a
14-5-5
14-5-5/a

14-6-22/a
14-6-24
14-6-24/b
14-8-2
14-8-2/a

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

5
1
5
5
5
5
1
—
—

Greutate
medie/apariție
(grame)

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

ANUNȚ
În vederea contractării de abonamente la publicațiile legislative ale ăMonitorului
Oficial” R.A., vă solicităm să transmiteți comenzile dumneavoastră către distribuitorii
autorizați menționați pe site-ul www.monitoruloficial.ro sau direct la fax 021.318.51.15 ori
e-mail: abonamente_monitor@ramo.ro, până cel târziu pe data de 15 a lunii anterioare
perioadei de abonare, iar plata integrală a comenzii, până cel târziu pe data de 22 a lunii
anterioare perioadei de abonare.
Vă stăm la dispoziție pentru informații suplimentare la telefon 021.318.51.28,
021.318.51.29, fax 021.318.51.15, e-mail: abonamente_monitor@ramo.ro

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 870/23.XII.2008 conține 16 pagini.

Prețul: 1,25 lei

&JUYDGY|323209|
ISSN 1453—4495

