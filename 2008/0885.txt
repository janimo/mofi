PARTEA I

Anul 176 (XX) — Nr. 885

Luni, 29 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.714. — Hotărâre pentru aprobarea Contractului-cadru
privind condițiile acordării asistenței medicale în cadrul
sistemului de asigurări sociale de sănătate pentru anul
2009 ..........................................................................

1–32

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anul 2009
În temeiul art. 108 din Constituția României, republicată, și al art. 217 alin. (2) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Contractul-cadru privind condițiile

contractului-cadru,

denumite

în

continuare

norme,

cu

acordării asistenței medicale în cadrul sistemului de asigurări

consultarea Colegiului Medicilor din România, a Colegiului

sociale de sănătate pentru anul 2009, prevăzut în anexa care

Medicilor Dentiști din România, a Colegiului Farmaciștilor din

face parte integrantă din prezenta hotărâre, denumit în

România și a Ordinului Asistenților Medicali și Moașelor din

continuare contract-cadru.

România, a Ordinului Biochimiștilor, Biologilor și Chimiștilor,

Art. 2. — (1) Casa Națională de Asigurări de Sănătate

precum și a organizațiilor patronale și sindicale reprezentative

elaborează, în temeiul art. 217 alin. (5) din Legea nr. 95/2006

din domeniul medical, aprobate prin ordin al ministrului sănătății

privind reforma în domeniul sănătății, cu modificările și

publice și al președintelui Casei Naționale de Asigurări de

completările ulterioare, norme metodologice de aplicare a

Sănătate.

2

MONITORUL OFICIAL AL ROMÂNIEI, PARTEA I, Nr. 885/29.XII.2008

(2) Casa Națională de Asigurări de Sănătate avizează
normele proprii de aplicare a contractului-cadru, adaptate la
specificul organizării asistenței medicale, elaborate în termen
de 30 zile de la data intrării în vigoare a normelor prevăzute la
alin. (1) de Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești și de
Casa Asigurărilor de Sănătate a Ministerului Transporturilor,
care se aprobă prin ordin al ministrului sănătății publice și al
miniștrilor și conducătorilor instituțiilor centrale cu rețele sanitare
proprii.
Art. 3. — Serviciile medicale, medicamentele cu și fără
contribuție personală și unele materiale sanitare în tratamentul
ambulatoriu, precum și dispozitivele medicale destinate
recuperării unor deficiențe organice sau funcționale în
ambulatoriu se acordă în baza contractelor încheiate între
furnizori și casele de asigurări de sănătate județene, respectiv a
municipiului București, Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești
și Casa Asigurărilor de Sănătate a Ministerului Transporturilor,
denumite în continuare case de asigurări de sănătate.
Art. 4. — În domeniul asigurărilor sociale de sănătate
Ministerul Sănătății Publice și Casa Națională de Asigurări de
Sănătate elaborează criteriile privind calitatea serviciilor
medicale acordate asiguraților, care se referă la diagnostic și
tratament medico-chirurgical și stomatologic. Aceste criterii se
aprobă prin ordin al ministrului sănătății publice și al
președintelui Casei Naționale de Asigurări de Sănătate și au
caracter obligatoriu pentru toți furnizorii care au încheiat
contracte cu casele de asigurări de sănătate.
Art. 5. — (1) Raporturile dintre furnizorii de servicii medicale,
medicamente și dispozitive medicale și casele de asigurări de
sănătate sunt raporturi juridice civile, care vizează acțiuni
multianuale și se stabilesc și se desfășoară pe bază de contract.
În situația în care este necesară modificarea sau completarea
clauzelor, acestea sunt negociate și stipulate în acte adiționale.
Angajamentele legale din care rezultă obligații nu pot depăși
creditele de angajament și creditele bugetare aprobate.

(2) Creditele bugetare aferente acțiunilor multianuale
reprezintă limita superioară a cheltuielilor care urmează a fi
ordonanțate și plătite în cursul exercițiului bugetar. Plățile
respective sunt aferente angajamentelor efectuate în limita
creditelor de angajament aprobate în exercițiul bugetar curent
sau în exercițiile bugetare anterioare.
(3) Sumele nedecontate pentru serviciile medicale, inclusiv
furnizarea de medicamente și dispozitive medicale în
ambulatoriu, efectuate în luna decembrie a anului precedent,
pentru care documentele justificative nu au fost înregistrate pe
cheltuiala anului precedent, sunt considerate angajamente
legale ale anului în curs și se înregistrează atât la plăți, cât și la
cheltuieli în anul curent din creditele bugetare aprobate.
(4) Totalul angajamentelor legale aferente serviciilor
medicale, inclusiv furnizarea de medicamente și dispozitive
medicale în ambulatoriu, efectuate în luna decembrie a anului
precedent, la nivelul casei de asigurări de sănătate, nu pot
depăși media lunară a primelor 11 luni ale anului precedent
decât cu maximum 5%.
Art. 6. — (1) Prevederile prezentei hotărâri intră în vigoare la
data de 1 aprilie 2009.
(2) Până la data prevăzută la alin. (1) se prelungește
aplicarea prevederilor Hotărârii Guvernului nr. 324/2008 pentru
aprobarea Contractului-cadru privind condițiile acordării
asistenței medicale în cadrul sistemului de asigurări sociale de
sănătate pentru anul 2008, publicată în Monitorul Oficial al
României, Partea I, nr. 252 din 1 aprilie 2008, cu modificările și
completările ulterioare.
(3) Decontarea serviciilor medicale, medicamentelor,
materialelor sanitare și dispozitivelor medicale contractate în
trimestrul I al anului 2009 prin acte adiționale la contractele
încheiate în anul 2008 de casele de asigurări de sănătate cu
furnizorii acestora se va face din sumele prevăzute pe domeniile
de asistență medicală corespunzătoare prevăzute în bugetul
Fondului național unic de asigurări sociale de sănătate pe anul
2009.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Președintele Casei Naționale de Asigurări de Sănătate,
Vasile Ciurchea
Ministrul economiei și finanțelor,
Varujan Vosganian

București, 17 decembrie 2008.
Nr. 1.714.

MONITORUL OFICIAL AL ROMÂNIEI, PARTEA I, Nr. 885/29.XII.2008

3
ANEXĂ

CONTRACT-CADRU

privind condițiile acordării asistenței medicale în cadrul sistemului de asigurări sociale de sănătate
pentru anul 2009
CAPITOLUL I
Dispoziții generale
Art. 1. — (1) Furnizorii și casele de asigurări de sănătate
județene, respectiv a municipiului București, Casa Asigurărilor
de Sănătate a Apărării, Ordinii Publice, Siguranței Naționale și
Autorității Judecătorești și Casa Asigurărilor de Sănătate a
Ministerului Transporturilor, denumite în continuare case de
asigurări de sănătate, aflați în relație contractuală, au obligația
să respecte prevederile prezentului contract-cadru și ale
normelor metodologice de aplicare a prezentului contract-cadru,
elaborate de Casa Națională de Asigurări de Sănătate, în
temeiul art. 217 alin. (5) din Legea nr. 95/2006 privind reforma
în domeniul sănătății, cu modificările și completările ulterioare,
denumite în continuare norme.
(2) Nerespectarea obligațiilor contractuale de către părți
conduce la aplicarea măsurilor prevăzute în contractele de
furnizare de servicii medicale, de medicamente și unele
materiale sanitare în tratamentul ambulatoriu, precum și de
dispozitive medicale destinate recuperării unor deficiențe
organice sau funcționale în ambulatoriu, încheiate între furnizori
și casele de asigurări de sănătate.
Art. 2. — (1) Modelele de contract pentru furnizarea de
servicii medicale, de medicamente și unele materiale sanitare
în tratamentul ambulatoriu și de dispozitive medicale în
ambulatoriu sunt prevăzute în norme.
(2) Utilizarea acestor modele de contract este obligatorie; în
cuprinsul contractelor pot fi prevăzute clauze suplimentare,
negociate între părțile contractante, în limita prevederilor legale
în vigoare.
Art. 3. — (1) Casele de asigurări de sănătate comunică
termenele de depunere a cererilor însoțite de documentele
prevăzute de actele normative în vigoare, necesare încheierii și
negocierii contractelor de furnizare de servicii medicale, de
medicamente și unele materiale sanitare în tratamentul
ambulatoriu și de dispozitive medicale în ambulatoriu, prin
afișare la sediile instituțiilor, publicare pe paginile web ale
acestora și anunț în mass-media.
(2) În cazul în care furnizorii de servicii medicale și furnizorii
de medicamente și unele materiale sanitare depun cererile
însoțite de documentele prevăzute de actele normative în
vigoare, necesare încheierii și negocierii contractelor, la alte
termene decât cele stabilite și comunicate de către casele de
asigurări de sănătate și nu participă la negocierea și încheierea
contractelor în termenul stabilit de către acestea, furnizorii
respectivi nu vor mai desfășura activitate în sistemul de asigurări
sociale de sănătate până la termenul următor de contractare,
cu excepția situațiilor ce constituie cazuri de forță majoră,
confirmate de autoritatea publică competentă, potrivit legii, și
notificate de îndată casei de asigurări de sănătate. Casele de
asigurări de sănătate pot stabili și alte termene de contractare,
în funcție de necesarul de servicii medicale, de medicamente și
unele materiale sanitare în tratamentul ambulatoriu sau de
dispozitive medicale în ambulatoriu, în limita fondurilor alocate
fiecărui tip de asistență.
Art. 4. — (1) Casele de asigurări de sănătate au obligația să
deconteze
contravaloarea
serviciilor
medicale,
a
medicamentelor și a unor materiale sanitare în tratamentul

ambulatoriu, precum și a dispozitivelor medicale destinate
recuperării unor deficiențe organice sau funcționale în
ambulatoriu contractate, conform contractelor încheiate cu
furnizorii.
(2) Refuzul caselor de asigurări de sănătate de a încheia
contracte sau de a deconta unele servicii raportate ca realizate
se poate face numai prin prezentarea în scris a cauzelor care au
condus la acesta, cu precizarea temeiului legal care a stat la
baza refuzului, în termen de maximum 30 de zile calendaristice
de la data solicitării, respectiv de la data depunerii documentelor
justificative de plată.
(3) Litigiile dintre furnizori și casele de asigurări de sănătate
se soluționează de către Comisia de arbitraj care funcționează
pe lângă Casa Națională de Asigurări de Sănătate, organizată
conform reglementărilor legale în vigoare, sau, după caz, de
către instanțele de judecată.
Art. 5. — (1) În cazul în care contractul dintre furnizori și
casele de asigurări de sănătate a încetat din motive imputabile
furnizorilor, constatate de casele de asigurări de sănătate și,
după caz, confirmate de Comisia de arbitraj, dacă au existat
contestații, sau de către instanțele de judecată, casele de
asigurări de sănătate nu vor mai intra în relații contractuale cu
furnizorii respectivi până la următorul termen de contractare, dar
nu mai puțin de 6 luni de la data încetării contractului. La
reluarea relațiilor contractuale, în cazul în care contractele
încetează din nou, din motive imputabile furnizorilor, casele de
asigurări de sănătate nu vor mai încheia contracte cu furnizorii
respectivi.
(2) În cazul în care furnizorii intră în relații contractuale cu
aceeași casă de asigurări de sănătate pentru mai multe sedii
secundare/puncte de lucru, nominalizate în contract, prevederile
alin. (1) se aplică corespunzător pentru fiecare dintre punctele
de lucru.
Art. 6. — (1) Organizarea și efectuarea controlului furnizării
serviciilor medicale, medicamentelor și a unor materiale sanitare
în tratamentul ambulatoriu și a dispozitivelor medicale acordate
asiguraților în ambulatoriu în cadrul sistemului de asigurări
sociale de sănătate se realizează de către Casa Națională de
Asigurări de Sănătate și casele de asigurări de sănătate. La
efectuarea controlului pot participa și reprezentanți ai Colegiului
Medicilor din România, Colegiului Medicilor Dentiști din
România, Colegiului Farmaciștilor din România și ai Ordinului
Asistenților Medicali și Moașelor din România.
(2) Controlul calității serviciilor medicale acordate asiguraților
de către furnizori se organizează de către Casa Națională de
Asigurări de Sănătate și casele de asigurări de sănătate pe baza
criteriilor de calitate elaborate de Ministerul Sănătății Publice și
Casa Națională de Asigurări de Sănătate.
(3) Controlul privind respectarea obligațiilor contractuale ale
furnizorilor se organizează și se efectuează de către casele de
asigurări de sănătate cu care aceștia se află în relații
contractuale.
(4) În cazul în care controlul este efectuat de către Casa
Națională de Asigurări de Sănătate, notificarea va fi transmisă
furnizorului în termen de 10 zile calendaristice de la data primirii
raportului de control de la Casa Națională de Asigurări de
Sănătate la casa de asigurări de sănătate.

4

MONITORUL OFICIAL AL ROMÂNIEI, PARTEA I, Nr. 885/29.XII.2008

Art. 7. — (1) Furnizorii au obligația de a pune la dispoziția
organelor de control ale caselor de asigurări de sănătate actele
de evidență financiar-contabilă a serviciilor furnizate și
documentele justificative privind sumele decontate din Fondul
național unic de asigurări sociale de sănătate.
(2) Refuzul furnizorilor de a pune la dispoziția organelor de
control actele de evidență financiar-contabilă a serviciilor
furnizate și documentele justificative privind sumele decontate
din Fondul național unic de asigurări sociale de sănătate
(denumit în continuare Fond) se sancționează conform legii și
conduce la rezilierea de plin drept a contractului de furnizare de
servicii.
Art. 8. — (1) Furnizorii de servicii medicale, cu excepția
unităților sanitare de medicina muncii — boli profesionale, cu
personalitate juridică, și a secțiilor de boli profesionale, precum
și a cabinetelor de medicina muncii aflate în structura spitalelor,
au obligația să întocmească evidențe distincte pentru cazurile
ce reprezintă accidente de muncă și boli profesionale și să le
comunice lunar caselor de asigurări de sănătate cu care sunt în
relație contractuală. Până la stabilirea caracterului ăde muncă”
al accidentului sau a caracterului ăprofesional” al bolii, conform
prevederilor legale în vigoare, contravaloarea serviciilor
medicale, precum și a medicamentelor și unor materiale
sanitare acordate persoanelor în cauză se suportă din bugetul
Fondului, urmând ca decontarea să se realizeze ulterior din
contribuțiile de asigurări pentru accidente de muncă și boli
profesionale, după caz. Sumele încasate de la casele de pensii
pentru anul curent reconstituie plățile. Sumele încasate de la
casele de pensii pentru perioadele anterioare anului curent
diminuează subcapitolul de cheltuieli din care s-au suportat
serviciile medicale respective.
(2) Furnizorii de servicii medicale au obligația să
întocmească evidențe distincte ale cazurilor prezentate ca
urmare a situațiilor în care le-au fost aduse prejudicii sau daune
sănătății de către alte persoane și au obligația să comunice
lunar casei de asigurări de sănătate cu care se află în relație
contractuală aceste evidențe, în vederea decontării, precum și
cazurile pentru care furnizorii de servicii medicale au recuperat
cheltuielile efective, în vederea restituirii sumelor decontate de
casele de asigurări de sănătate pentru cazurile respective.
Sumele restituite către casele de asigurări de sănătate de către
furnizorii de servicii medicale pentru anul curent reconstituie
plățile. Sumele restituite către casele de asigurări de sănătate de
către furnizorii de servicii medicale, pentru perioadele anterioare
anului curent, diminuează subcapitolul de cheltuieli din care s-au
suportat serviciile medicale respective.
Art. 9. — (1) Furnizorii de servicii medicale, de medicamente
și unele materiale sanitare în tratamentul ambulatoriu, precum
și de dispozitive medicale destinate recuperării unor deficiențe
organice sau funcționale în ambulatoriu au obligația să
întocmească evidențe distincte ale pacienților din statele
membre ale Uniunii Europene/Spațiului Economic European și
din alte state cu care România a încheiat acorduri, înțelegeri,
convenții sau protocoale internaționale cu prevederi în domeniul
sănătății, care au dreptul și beneficiază de servicii medicale
acordate pe teritoriul României, și au obligația să transmită lunar
caselor de asigurări de sănătate cu care se află în relație
contractuală documentele justificative care atestă cheltuielile
efectiv realizate, precum și documentele care au deschis dreptul
la servicii medicale.
(2) Furnizorii de servicii medicale, de medicamente și unele
materiale sanitare în tratamentul ambulatoriu, precum și de
dispozitive medicale în ambulatoriu au obligația să întocmească

evidențe distincte ale pacienților din statele membre ale Uniunii
Europene/Spațiului Economic European, titulari ai cardului
european de asigurări sociale de sănătate, respectiv beneficiari
ai formularelor europene emise în baza Regulamentului CEE
nr. 1.408/1971, precum și din alte state cu care România a
încheiat acorduri, înțelegeri, convenții sau protocoale
internaționale cu prevederi în domeniul sănătății, care
beneficiază de servicii medicale acordate pe teritoriul României,
și au obligația să raporteze lunar caselor de asigurări de
sănătate cu care se află în relații contractuale serviciile medicale
acordate pentru această categorie de persoane.
Art. 10. — Atribuțiile ce revin potrivit prezentului contractcadru autorităților de sănătate publică județene și a municipiului
București sunt exercitate și de către direcțiile medicale sau de
structurile similare din ministerele și instituțiile centrale cu rețea
sanitară proprie.
Art. 11. — (1) Toate documentele care stau la baza încheierii
contractelor sunt certificate pentru conformitate cu originalul prin
semnătura reprezentantului legal al furnizorului.
(2) Documentele care stau la baza decontării serviciilor
medicale, a medicamentelor și a unor materiale sanitare în
tratamentul ambulatoriu, precum și a dispozitivelor medicale în
ambulatoriu se certifică prin semnătura reprezentanților legali ai
furnizorilor, care răspund de exactitatea și realitatea datelor
raportate.
CAPITOLUL II
Dispoziții generale și condiții specifice
pentru furnizorii de servicii medicale
SECȚIUNEA 1
Condiții de eligibilitate

Art. 12. — În vederea intrării în relații contractuale cu casele
de asigurări de sănătate, furnizorii de servicii medicale trebuie
să îndeplinească următoarele condiții:
a) să fie organizați în una dintre structurile aprobate conform
prevederilor legale în vigoare;
b) să fie autorizați și evaluați potrivit dispozițiilor legale în
vigoare.
SECȚIUNEA a 2-a
Documentele necesare încheierii contractului de furnizare
de servicii medicale

Art. 13. — (1) Contractul de furnizare de servicii medicale
dintre furnizorul de servicii medicale și casa de asigurări de
sănătate se încheie de către reprezentantul legal, pe baza
următoarelor documente:
a) certificatul de înregistrare în Registrul unic al cabinetelor
medicale, pentru furnizorii organizați conform Ordonanței
Guvernului nr. 124/1998 privind organizarea și funcționarea
cabinetelor medicale, republicată, cu modificările și completările
ulterioare, indiferent de forma lor de înființare și organizare,
respectiv actul de înființare sau organizare, după caz;
b) autorizația sanitară de funcționare sau, după caz, raportul
de inspecție eliberat de autoritatea de sănătate publică, prin care
se confirmă îndeplinirea condițiilor igienico-sanitare prevăzute
de lege;
c) contul deschis la Trezoreria Statului sau la bancă;
d) codul unic de înregistrare sau codul numeric personal
(copie de pe buletinul/cartea de identitate), după caz;
e) dovada de evaluare a furnizorului;

MONITORUL OFICIAL AL ROMÂNIEI, PARTEA I, Nr. 885/29.XII.2008
f) dovada asigurării de răspundere civilă în domeniul medical
atât pentru furnizor, cât și pentru personalul medico-sanitar
angajat, valabilă la data încheierii contractului, cu obligația
furnizorului de a o reînnoi pe toată perioada derulării
contractului;
g) dovada plății contribuției la Fond, conform prevederilor
legale în vigoare.
(2) Casele de asigurări de sănătate pot solicita și alte
documente strict necesare încheierii contractelor, aprobate prin
decizie a președintelui-director general, cu consultarea
prealabilă a furnizorilor ce reprezintă același segment de
asistență medicală și care solicită încheierea de contracte cu
casa de asigurări de sănătate.
SECȚIUNEA a 3-a
Obligațiile și drepturile generale ale furnizorilor de servicii
medicale, precum și obligațiile generale
ale caselor de asigurări de sănătate

Art. 14. — În relațiile contractuale cu casele de asigurări de
sănătate, furnizorii de servicii medicale au următoarele obligații:
a) să respecte criteriile de calitate a serviciilor medicale
furnizate, în conformitate cu prevederile art. 238 și 239 din
Legea nr. 95/2006, cu modificările și completările ulterioare,
referitoare la diagnostic și tratament;
b) să informeze asigurații cu privire la obligațiile furnizorului
de servicii medicale și ale asiguratului referitoare la actul
medical;
c) să respecte confidențialitatea tuturor datelor și informațiilor
privitoare la asigurați, precum și intimitatea și demnitatea
acestora;
d) să factureze lunar, în vederea decontării de către casele
de asigurări de sănătate, activitatea realizată conform
contractului de furnizare de servicii medicale; factura va fi
însoțită de desfășurătoarele/documentele justificative privind
activitățile realizate, separat pentru asigurați, pentru persoanele
cărora li s-a acordat asistență medicală pentru accidente de
muncă și boli profesionale, pentru titulari ai cardului european
de asigurări sociale de sănătate/beneficiari ai formularelor
europene emise în baza Regulamentului CEE nr. 1.408/1971 și
pentru beneficiari ai acordurilor, înțelegerilor, convențiilor sau
protocoalelor internaționale cu prevederi în domeniul sănătății
încheiate de România cu alte state, care au dreptul și
beneficiază de servicii medicale pe teritoriul României, de la
furnizori aflați în relații contractuale cu casele de asigurări de
sănătate, atât pe suport hârtie, cât și în format electronic, în
formatul solicitat de Casa Națională de Asigurări de Sănătate.
Desfășurătoarele se stabilesc prin ordin al președintelui Casei
Naționale de Asigurări de Sănătate. Nerespectarea termenelor
de depunere a facturii pentru o perioadă de maximum două luni
consecutive în cadrul unui trimestru, respectiv 3 luni într-un an
conduce la măsuri mergând până la rezilierea contractului de
furnizare de servicii medicale;
e) să raporteze caselor de asigurări de sănătate datele
necesare pentru urmărirea desfășurării activității în asistența
medicală, potrivit formularelor de raportare stabilite conform
reglementărilor legale în vigoare;
f) să întocmească, prin medicii pe care îi reprezintă, bilet de
trimitere către alte specialități sau în vederea internării, atunci
când este cazul, și să consemneze în acest bilet sau să atașeze
la bilet, în copie, rezultatele investigațiilor paraclinice efectuate
în regim ambulatoriu, precum și data la care au fost efectuate,
care completează tabloul clinic pentru care se solicită

5

internarea; în situația atașării la biletul de trimitere a rezultatelor
investigațiilor paraclinice, medicul va menționa pe biletul de
trimitere că a anexat rezultatele investigațiilor paraclinice și va
informa asiguratul asupra obligativității de a le prezenta
medicului căruia urmează să i se adreseze; să utilizeze
formularul de bilet de trimitere către alte specialități, respectiv
pentru internare din sistemul asigurărilor sociale de sănătate,
care este formular cu regim special, unic pe țară, care se
întocmește în 3 exemplare. Un exemplar rămâne la medicul
care a făcut trimiterea și două exemplare sunt înmânate
asiguratului, care le depune la furnizorul de servicii medicale
clinice/spitalicești.
Furnizorul
de
servicii
medicale
clinice/spitalicești păstrează un exemplar și depune la casa de
asigurări de sănătate celălalt exemplar cu ocazia raportării
lunare a activității;
g) să completeze corect și la zi formularele privind evidențele
obligatorii cu datele corespunzătoare activității desfășurate,
conform prevederilor legale în vigoare;
h) să respecte dreptul la libera alegere de către asigurat a
medicului și a furnizorului; pentru asigurații incluși în Programul
național cu scop curativ, alegerea furnizorului se face dintre cei
nominalizați prin actele normative în vigoare;
i) să respecte programul de lucru, pe care să îl afișeze la loc
vizibil și să îl comunice caselor de asigurări de sănătate și
autorităților de sănătate publică;
j) să anunțe casa de asigurări de sănătate despre
modificarea uneia sau a mai multora dintre condițiile care au stat
la baza încheierii contractului de furnizare de servicii medicale,
anterior producerii acestora sau cel mai târziu la 5 zile lucrătoare
de la data producerii modificării, și să îndeplinească în
permanență aceste condiții pe durata derulării contractelor;
k) să respecte prevederile actelor normative referitoare la
sistemul asigurărilor sociale de sănătate;
l) să utilizeze formularul de prescripție medicală pentru
medicamente cu și fără contribuție personală din sistemul
asigurărilor sociale de sănătate, care este formular cu regim
special, unic pe țară, să furnizeze tratamentul adecvat și să
prescrie medicamentele prevăzute în Lista cu medicamente de
care beneficiază asigurații cu sau fără contribuție personală,
care se aprobă prin hotărâre a Guvernului, conform specializării,
în concordanță cu diagnosticul, cu respectarea următoarelor
condiții:
(i) la inițierea tratamentului se prescriu medicamente
generice, cu excepția cazurilor de intoleranță la
acestea, justificate medical, când se pot prescrie
medicamente originale corespunzătoare aceleiași
denumiri comune internaționale;
(ii) în cazul bolnavilor cronici, cu schemă de tratament
stabilă care cuprinde medicamente originale, de
comun acord cu aceștia, medicul curant face
evaluarea bolnavului și, în funcție de rezultatele
evaluării medicale, poate înlocui medicamentele
originale din schema de tratament cu medicamentele
generice corespunzătoare aceleiași denumiri
comune internaționale;
m) să recomande investigații paraclinice în concordanță cu
diagnosticul și să utilizeze biletele de trimitere pentru
investigațiile paraclinice din sistemul asigurărilor sociale de
sănătate, care sunt formulare cu regim special, unice pe țară;
n) să nu refuze acordarea asistenței medicale în caz de
urgență medico-chirurgicală, ori de câte ori se solicită;
o) să acorde servicii medicale asiguraților fără nicio
discriminare, folosind formele cele mai eficiente de tratament;

6

MONITORUL OFICIAL AL ROMÂNIEI, PARTEA I, Nr. 885/29.XII.2008

p) să acorde cu prioritate asistență medicală femeii gravide
și sugarilor;
q) să afișeze într-un loc vizibil numele casei de asigurări de
sănătate cu care se află în relație contractuală, precum și datele
de contact ale acesteia: adresă, telefon, fax, e-mail, pagină web;
r) să elibereze acte medicale, în condițiile stabilite în norme;
s) să solicite documentele justificative care atestă calitatea
de asigurat, în condițiile prevăzute în prezentul contract-cadru și
în norme;
t) să respecte protocoalele de practică pentru prescrierea,
monitorizarea și decontarea tratamentului în cazul unor
afecțiuni, elaborate conform dispozițiilor legale;
u) să raporteze casei de asigurări de sănătate serviciile care
fac obiectul contractului de furnizare de servicii medicale;
v) să acorde asistență medicală necesară titularilor cardului
european de asigurări sociale de sănătate emis de unul dintre
statele membre ale Uniunii Europene, în perioada de valabilitate
a cardului, respectiv beneficiarilor formularelor europene emise
în baza Regulamentului CEE nr. 1.408/1971 referitor la aplicarea
regimurilor de securitate socială salariaților, lucrătorilor
independenți și membrilor familiilor acestora care se deplasează
în interiorul comunității, în aceleași condiții ca și persoanelor
asigurate în cadrul sistemului de asigurări sociale de sănătate
din România; să acorde asistență medicală pacienților din alte
state cu care România a încheiat acorduri, înțelegeri, convenții
sau protocoale internaționale cu prevederi în domeniul sănătății,
în condițiile prevăzute de respectivele documente internaționale;
x) să utilizeze Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor;
y) să acorde serviciile medicale prevăzute în pachetul de
servicii de bază, pachetul minimal de servicii medicale și
pachetul de servicii pentru persoanele asigurate facultativ.
Art. 15. — În relațiile contractuale cu casele de asigurări de
sănătate, furnizorii de servicii medicale au următoarele drepturi:
a) să primească contravaloarea serviciilor medicale
contractate, realizate și raportate, în limita valorii de contract
încheiat cu casele de asigurări de sănătate, și validate conform
normelor, la termenele prevăzute în contract;
b) să fie informați de către casele de asigurări de sănătate cu
privire la condițiile de contractare a serviciilor medicale suportate
din Fond și decontate de casele de asigurări de sănătate,
precum și la eventualele modificări ale acestora survenite ca
urmare a apariției unor noi acte normative;
c) să încaseze contravaloarea serviciilor medicale care nu
se decontează de casele de asigurări de sănătate din Fond,
partea de contribuție personală a asiguratului pentru unele
servicii medicale, precum și coplata stabilită conform
prevederilor legale în vigoare;
d) să negocieze, în calitate de parte contractantă, clauzele
suplimentare la contractele încheiate cu casele de asigurări de
sănătate, în limita prevederilor legale în vigoare.
Art. 16. — În relațiile contractuale cu furnizorii de servicii
medicale, casele de asigurări de sănătate au următoarele
obligații:
a) să încheie contracte numai cu furnizorii de servicii
medicale autorizați și evaluați și să facă publică în termen de
maximum 10 zile lucrătoare de la data încheierii contractelor,
prin afișare pe pagina web, lista acestora, pentru informarea
asiguraților, precum și valoarea de contract în cazul contractelor
care au prevăzută o sumă ca valoare de contract;

b) să deconteze furnizorilor de servicii medicale, la termenele
prevăzute în contract, contravaloarea serviciilor medicale
contractate, efectuate, raportate și validate conform normelor,
pe baza facturii însoțite de desfășurătoarele privind serviciile
medicale realizate, prezentate atât pe suport hârtie, cât și în
format electronic, în formatul solicitat de Casa Națională de
Asigurări de Sănătate, în limita valorii de contract;
c) să informeze furnizorii de servicii medicale cu privire la
condițiile de contractare și la negocierea clauzelor contractuale;
d) să informeze furnizorii de servicii medicale cu privire la
condițiile de acordare a serviciilor medicale și cu privire la orice
schimbare în modul de funcționare și de acordare a acestora;
e) să acorde furnizorilor de servicii medicale sume care să
țină seama și de condițiile de desfășurare a activității în zone
izolate, în condiții grele și foarte grele, pentru care sunt stabilite
drepturi suplimentare, potrivit prevederilor legale în vigoare;
f) să înmâneze la momentul efectuării controlului sau, după
caz, să comunice furnizorilor de servicii medicale proceseleverbale și/sau notele de constatare ca urmare a efectuării
controalelor, în termen de maximum 3 zile lucrătoare de la data
efectuării controlului;
g) să încaseze de la furnizorii care au acordat servicii
medicale din pachetul de servicii medicale de bază persoanelor
care nu îndeplineau calitatea de asigurat contravaloarea acestor
servicii, precum și contravaloarea serviciilor medicale, a
medicamentelor cu și fără contribuție personală și a unor
materiale sanitare, precum și a dispozitivelor medicale acordate
de alți furnizori aflați în relație contractuală cu casa de asigurări
de sănătate, pe baza biletelor de trimitere și/sau a prescripțiilor
medicale eliberate de către acești medici. Sumele obținute din
aceste încasări se vor folosi conform prevederilor legale în
vigoare.
Art. 17. — (1) Serviciile care nu sunt decontate din Fond,
contravaloarea acestora fiind suportată de asigurat, de unitățile
care le solicită, de la bugetul de stat sau din alte surse, după
caz, sunt următoarele:
a) serviciile medicale acordate în caz de boli profesionale,
accidente de muncă și sportive, asistența medicală la locul de
muncă, asistența medicală a sportivilor;
b) unele servicii medicale de înaltă performanță, altele decât
cele prevăzute în norme;
c) unele servicii de asistență stomatologică, altele decât cele
prevăzute în norme;
d) serviciile hoteliere cu grad înalt de confort;
e) corecțiile estetice efectuate persoanelor cu vârsta peste
18 ani;
f) unele medicamente, materiale sanitare și tipuri de
transport, altele decât cele prevăzute în norme;
g) eliberarea actelor medicale solicitate de autoritățile care
prin activitatea lor au dreptul să cunoască starea de sănătate a
asiguraților;
h) fertilizarea in vitro;
i) transplantul de organe și țesuturi, cu excepția grefelor și a
serviciilor medicale aferente stării posttransplant;
j) asistența medicală la cerere, inclusiv pentru serviciile
solicitate în vederea expertizei capacității de muncă și a
schimbării gradului de handicap;
k) contravaloarea unor materiale necesare corectării văzului
și auzului: baterii pentru aparatele auditive, ochelari de vedere;
l) contribuția personală din prețul medicamentelor, al unor
servicii medicale și al dispozitivelor medicale;
m) serviciile medicale solicitate de asigurat;

MONITORUL OFICIAL AL ROMÂNIEI, PARTEA I, Nr. 885/29.XII.2008
n) unele proceduri de recuperare și de fizioterapie, altele
decât cele prevăzute în norme;
o) cheltuielile de personal aferente medicilor și asistenților
medicali, precum și cheltuielile cu medicamente și materiale
sanitare din unitățile medico-sociale;
p) serviciile acordate în cadrul secțiilor/clinicilor de boli
profesionale și cabinetelor de medicină a muncii;
q) serviciile hoteliere solicitate de pacienții ale căror afecțiuni
se tratează în spitalizare de zi;
r) cheltuielile de personal pentru medici, farmaciști și medici
dentiști pe perioada rezidențiatului;
s) serviciile de planificare familială acordate de medicul de
familie în cabinetele de planning familial din structura spitalului;
t) cheltuielile de personal pentru medicii și personalul sanitar
din unitățile sau secțiile de spital cu profil de recuperare
distrofici, recuperare și reabilitare neuropsihomotorie sau pentru
copiii bolnavi de HIV/SIDA, reorganizate potrivit legii;
u) activitățile care prezintă un interes deosebit pentru
realizarea strategiei de sănătate publică: dispensare TBC,
laboratoare de sănătate mintală, respectiv centre de sănătate
mintală și staționar de zi, cabinete medicale de boli infecțioase
din structura spitalelor;
v) cheltuielile de personal, cheltuielile cu medicamente,
reactivi și materiale sanitare în unitățile și compartimentele de
primire a urgențelor din cadrul spitalelor cu structuri de urgență
aprobate potrivit dispozițiilor legale, cheltuielile ocazionate de
investigațiile paraclinice pentru cazurile rezolvate în aceste
structuri, fără a fi necesară internarea lor în unitatea sanitară din
care face parte respectiva unitate de primire urgențe sau
respectivul compartiment de primire urgențe, precum și
cheltuielile aferente altor bunuri și servicii pentru întreținerea și
funcționarea acestor structuri.
(2) Contribuția personală prevăzută la alin. (1) lit. l) se
stabilește prin norme.
SECȚIUNEA a 4-a
Condiții de reziliere, încetare și suspendare a contractelor
de furnizare de servicii medicale

Art. 18. — Contractul de furnizare de servicii medicale se
reziliază de plin drept printr-o notificare scrisă a casei de
asigurări de sănătate, în termen de maximum 10 zile
calendaristice de la data constatării următoarelor situații:
a) dacă furnizorul de servicii medicale nu începe activitatea
în termen de cel mult 30 de zile calendaristice de la data
semnării contractului de furnizare de servicii medicale;
b) dacă din motive imputabile furnizorului acesta își întrerupe
activitatea pe o perioadă mai mare de 30 de zile calendaristice;
c) expirarea perioadei de 30 de zile calendaristice de la
revocarea de către organele în drept a autorizației sanitare de
funcționare sau a documentului similar, respectiv de la
încetarea termenului de valabilitate a acestora;
d) revocarea de către organele în drept a dovezii de evaluare
a furnizorului sau expirarea termenului de valabilitate a acesteia;
e) nerespectarea termenelor de depunere a facturilor însoțite
de desfășurătoarele privind activitățile realizate conform
contractului, în vederea decontării de către casele de asigurări
de sănătate a serviciilor realizate, pentru o perioadă de două
luni consecutive în cadrul unui trimestru, respectiv 3 luni într-un
an;
f) refuzul furnizorilor de a pune la dispoziția organelor de
control ale Casei Naționale de Asigurări de Sănătate și ale
caselor de asigurări de sănătate actele de evidență financiar-

7

contabilă a serviciilor furnizate conform contractelor încheiate și
documentele justificative privind sumele decontate din Fond;
g) nerespectarea obligațiilor contractuale prevăzute la art. 14
lit. a), c), j), l), m), n), r), t), v), x), y), precum și constatarea, în
urma controlului efectuat de către serviciile specializate ale
caselor de asigurări de sănătate că serviciile raportate conform
contractului, în vederea decontării acestora, nu au fost
efectuate;
h) la a patra constatare a nerespectării termenului de 5 zile
lucrătoare pentru remedierea oricăreia dintre situațiile prevăzute
la art. 14 lit. e), f), h), k), o), p), q), u);
i) la a patra constatare a nerespectării oricăreia dintre
obligațiile prevăzute la art. 14 lit. b), g) și s);
j) la prima constatare după aplicarea de 3 ori a măsurilor
pentru nerespectarea obligației prevăzute la art. 14 lit. i).
Art. 19. — Contractul de furnizare de servicii medicale
încetează la data la care a intervenit una dintre următoarele
situații:
a) furnizorul de servicii medicale se mută din raza
administrativ-teritorială a casei de asigurări de sănătate cu care
se află în relație contractuală;
b) încetarea prin faliment, dizolvare cu lichidare, lichidare,
desființare sau reprofilare a furnizorilor de servicii medicale,
după caz;
c) încetarea definitivă a activității casei de asigurări de
sănătate;
d) acordul de voință al părților;
e) denunțarea unilaterală a contractului de către
reprezentantul legal al furnizorului de servicii medicale sau al
casei de asigurări de sănătate, printr-o notificare scrisă, cu 30 de
zile calendaristice anterioare datei de la care se dorește
încetarea contractului, cu indicarea temeiului legal.
Art. 20. — Contractul de furnizare de servicii medicale se
suspendă la data la care a intervenit una dintre următoarele
situații:
a) expirarea termenului de valabilitate a autorizației sanitare
de funcționare sau a documentului similar, cu condiția ca
furnizorul să facă dovada demersurilor întreprinse pentru
prelungirea acesteia/acestuia până la termenul de expirare;
suspendarea se face pentru o perioadă de maximum 30 de zile
calendaristice de la data expirării acesteia/acestuia;
b) în cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
c) la solicitarea furnizorului, pentru motive obiective, pe bază
de documente justificative prezentate casei de asigurări de
sănătate, și cu avizul casei de asigurări de sănătate, pentru o
perioadă de maximum 30 de zile calendaristice/an.
SECȚIUNEA a 5-a
Condiții speciale

Art. 21. — (1) Pentru categoriile de persoane prevăzute în
legi speciale, care beneficiază de asistență medicală gratuită
suportată din Fond, în condițiile stabilite de reglementările legale
în vigoare, casele de asigurări de sănătate decontează integral
suma aferentă serviciilor medicale furnizate prevăzute în
pachetul de servicii medicale de bază, care cuprinde atât
contravaloarea serviciilor medicale acordate oricărui asigurat,
cât și suma aferentă contribuției personale prevăzute la unele
servicii medicale ca obligație de plată pentru asigurat, în

8

MONITORUL OFICIAL AL ROMÂNIEI, PARTEA I, Nr. 885/29.XII.2008

condițiile prevăzute în norme, respectiv coplata conform
prevederilor legale în vigoare.
(2) Pentru asigurații prevăzuți la art. 218 alin. (3) din Legea
nr. 95/2006, cu modificările și completările ulterioare, din Fond
se suportă contravaloarea serviciilor medicale acordate
acestora ca oricărui alt asigurat, iar suma aferentă contribuției
personale prevăzute la unele servicii medicale, respectiv coplata
conform prevederilor legale în vigoare se suportă din bugetele
ministerelor și instituțiilor respective.
SECȚIUNEA a 6-a
Asistența medicală primară — condiții specifice

1. Condiții de eligibilitate a furnizorilor de servicii
medicale în asistența medicală primară
Art. 22. — (1) Asistența medicală primară se asigură de către
medicii de familie prin cabinete medicale organizate conform
prevederilor legale în vigoare, inclusiv cabinete medicale care
funcționează în structura sau în coordonarea unor unități
sanitare aparținând ministerelor și instituțiilor centrale cu rețea
sanitară proprie, ca furnizori de servicii medicale în asistența
medicală primară, autorizați și evaluați potrivit dispozițiilor legale
în vigoare.
(2) La contractare, furnizorul prezintă lista cuprinzând
asigurații și persoanele beneficiare ale pachetului minimal de
servicii medicale, înscrise la medicul de familie titular, în cazul
cabinetelor medicale individuale, și listele cuprinzând asigurații
și persoanele beneficiare ale pachetului minimal de servicii
medicale, înscrise la fiecare medic de familie pentru care
reprezentantul legal încheie contract de furnizare de servicii
medicale, în cazul celorlalte forme de organizare a cabinetelor
medicale. Listele vor fi raportate pe suport hârtie și în format
electronic în cazul contractelor încheiate de furnizori pentru
medicii nou-veniți și numai în format electronic pentru medicii
care au fost în relație contractuală cu casa de asigurări de
sănătate în anul precedent. Furnizorii care prezintă la
contractare lista/listele numai în format electronic vor depune și
o declarație pe propria răspundere privind corectitudinea
listei/listelor la momentul încetării termenului de valabilitate a
contractului anterior. Prin corectitudinea listei nu se înțelege
validarea calității de asigurat de către medicul de familie.
(3) Necesarul de medici de familie cu liste proprii de asigurați
și persoane beneficiare ale pachetului minimal de servicii
medicale, atât pentru mediul urban, cât și pentru mediul rural,
precum și numărul minim de asigurați și persoane beneficiare
ale pachetului minimal de servicii medicale de pe listele
medicilor de familie din mediul rural, pentru care se încheie
contractul de furnizare de servicii medicale din asistența
medicală primară între furnizori și casele de asigurări de
sănătate, se stabilesc pe localități, de către o comisie paritară,
formată din reprezentanți ai caselor de asigurări de sănătate și
ai autorităților de sănătate publică, împreună cu reprezentanții
colegiilor teritoriale ale medicilor, cu excepția cabinetelor
medicale care funcționează în structura sau în coordonarea
unor unități sanitare aparținând ministerelor și instituțiilor
centrale cu rețea sanitară proprie.
(4) În localitățile urbane numărul minim de asigurați și
persoane beneficiare ale pachetului minimal de servicii medicale
înscrise pe listele medicilor de familie, pentru care se încheie
contractul de furnizare de servicii medicale, este de 1.000.
(5) Medicilor de familie al căror număr de asigurați și
persoane beneficiare ale pachetului minimal de servicii
medicale, înscrise pe listele proprii, scade, timp de 6 luni

consecutive, sub numărul minim pentru care se poate încheia
contractul de furnizare de servicii medicale, în situația
cabinetelor medicale individuale, li se poate rezilia contractul, în
condițiile legii, iar pentru celelalte forme de organizare a
cabinetelor medicale, medicii de familie respectivi pot fi excluși
din contract prin modificarea acestuia, ca urmare a analizării
fiecărei situații de scădere a numărului minim de asigurați și
persoane beneficiare ale pachetului minimal de servicii medicale
de către comisia constituită conform alin. (3). Asigurații de pe
listele acestora pot opta pentru alți medici de familie aflați în
relație contractuală cu o casă de asigurări de sănătate.
(6) Numărul minim de asigurați și persoane beneficiare ale
pachetului minimal de servicii medicale de pe listele medicilor
de familie care își desfășoară activitatea în cabinete medicale
care funcționează în structura sau în coordonarea unor unități
sanitare aparținând ministerelor și instituțiilor centrale cu rețea
sanitară proprie se stabilește prin normele proprii de aplicare a
prezentului contract-cadru, adaptate la specificul organizării
asistenței medicale.
Art. 23. — (1) Medicul de familie, prin reprezentantul său
legal, indiferent de forma de organizare a furnizorului, încheie
contract cu o singură casă de asigurări de sănătate, respectiv cu
cea în a cărei rază administrativ-teritorială își are sediul
cabinetul medical sau cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești, respectiv cu Casa Asigurărilor de Sănătate a
Ministerului Transporturilor, după caz.
(2) Casele de asigurări de sănătate cu care furnizorii de
servicii medicale în asistența medicală primară au încheiat
contracte de furnizare de servicii medicale decontează
contravaloarea serviciilor acordate asiguraților înscriși, indiferent
de casa de asigurări de sănătate la care este luat în evidență
asiguratul.
(3) Pentru realizarea serviciilor adiționale care necesită dotări
speciale, medicii de familie pot încheia contracte cu furnizori de
servicii medicale organizați conform prevederilor legale în
vigoare, în condițiile prevăzute în norme.
Art. 24. — Furnizorii acordă asistență medicală potrivit
pachetului de servicii medicale de bază, asigură asistență
medicală pentru situații de urgență oricărei persoane care are
nevoie de aceste servicii, în limita competenței, asigură
asistență medicală persoanelor care nu fac dovada calității de
asigurat și a plății contribuției la Fond, conform pachetului
minimal de servicii medicale, precum și categoriilor de persoane
care se asigură facultativ pentru sănătate, potrivit legii.
Art. 25. — (1) Asigurații în vârstă de peste 18 ani au dreptul
de a efectua un control medical pentru prevenirea bolilor cu
consecințe majore în ceea ce privește morbiditatea și
mortalitatea.
(2) Pentru asigurații care nu sunt în evidența medicului de
familie cu o boală cronică, controlul medical se poate efectua la
solicitarea expresă a asiguratului sau atunci când acesta se
prezintă la medicul de familie pentru o afecțiune acută. Controlul
medical se poate efectua și la solicitarea medicului de familie.
Ca urmare a controlului medical medicul de familie va încadra
asiguratul într-o grupă de risc și va consemna acest lucru în fișa
medicală.
Art. 26. — Cabinetele medicale vor funcționa cu minimum un
asistent medical, indiferent de numărul de asigurați înscriși pe
listă.

MONITORUL OFICIAL AL ROMÂNIEI, PARTEA I, Nr. 885/29.XII.2008
2. Programul de lucru al furnizorilor de servicii medicale
din asistența medicală primară
Art. 27. — Furnizorii de servicii medicale din asistența
medicală primară acordă servicii medicale în cadrul programului
de lucru stabilit de către aceștia, cu respectarea prevederilor
legale în vigoare.
Art. 28. — (1) Programul de activitate săptămânal al
cabinetului medical individual, precum și al fiecărui medic de
familie cu listă proprie de asigurați și persoane beneficiare ale
pachetului minimal de servicii medicale care își desfășoară
activitatea în alte forme de organizare ale cabinetelor medicale,
organizat în funcție de condițiile specifice din zonă, trebuie să
asigure în medie pe zi minimum 5 ore la cabinetul medical și
două ore la domiciliul asiguraților, conform graficului de vizite la
domiciliu. În cabinetele medicale și/sau în localitățile unde își
desfășoară activitatea cel puțin 2 medici de familie, acordarea
asistenței medicale se va asigura atât dimineața, cât și dupăamiaza.
(2) Medicul de familie are obligația să afișeze la cabinetul
medical numărul de telefon și adresa centrului de permanență
care asigură rezolvarea situațiilor de urgență în afara
programului de lucru, precum și programul fiecăruia dintre
medicii asociați, iar în situația în care nu este organizat centru
de permanență, pentru urgențe medicale se afișează numărul
de telefon la care poate fi apelată substația serviciului județean
de ambulanță (112), respectiv al celui mai apropiat serviciu de
ambulanță organizat de ministerele și instituțiile cu rețea
sanitară proprie.
Art. 29. — Pentru perioadele de absență a medicilor de
familie se organizează preluarea activității medicale de către un
alt medic de familie. Condițiile de înlocuire se stabilesc prin
norme.
3. Medicii de familie nou-veniți într-o localitate
Art. 30. — (1) Medicul de familie nou-venit într-o localitate
beneficiază lunar, în baza unei convenții de furnizare de servicii
medicale, similară contractului de furnizare de servicii medicale,
încheiată între reprezentantul legal al cabinetului medical și casa
de asigurări de sănătate, pentru o perioadă de maximum 3 luni,
perioadă considerată necesară pentru întocmirea listelor cu
asigurații și persoanele beneficiare ale pachetului minimal de
servicii medicale înscrise, de un venit care este format din:
a) o sumă echivalentă cu media dintre salariul maxim și cel
minim prevăzute în sistemul sanitar bugetar pentru gradul
profesional obținut, la care se aplică ajustările prevăzute în
norme;
b) o sumă necesară pentru cheltuielile de administrare și
funcționare a cabinetului medical, inclusiv pentru cheltuieli de
personal aferente personalului angajat, cheltuieli cu
medicamentele și materialele sanitare pentru trusa de urgență,
egală cu venitul medicului respectiv, stabilită potrivit lit. a),
înmulțit cu 1,5.
(2) Dacă la sfârșitul celor 3 luni medicul de familie nou-venit
nu a înscris numărul minim de asigurați și persoane beneficiare
ale pachetului minimal de servicii medicale stabilit conform
art. 22 alin. (3) și (4), casa de asigurări de sănătate încheie
contract de furnizare de servicii medicale cu acesta pentru lista
pe care și-a constituit-o până la data încheierii contractului, cu
obligația din partea medicului de familie nou-venit ca în termen
de maximum 3 luni de la data încheierii contractului să înscrie
numărul minim de asigurați și persoane beneficiare ale
pachetului minimal de servicii medicale stabilit conform art. 22
alin. (3) și (4). În caz contrar, contractul încheiat între medicul de

9

familie nou-venit și casa de asigurări de sănătate va înceta la
expirarea celor 3 luni.
Art. 31. — Furnizorul care preia un praxis de medicină de
familie existent, în condițiile legii, preia drepturile și obligațiile
contractuale în aceleași condiții ca și deținătorul anterior de
praxis, la data preluării acestuia.
4. Obligațiile furnizorilor de servicii medicale din
asistența medicală primară și ale caselor de asigurări de
sănătate
Art. 32. — În relațiile contractuale cu casele de asigurări de
sănătate, pe lângă obligațiile generale prevăzute la art. 14,
furnizorii de servicii medicale în asistența medicală primară au
următoarele obligații:
a) să asigure în cadrul serviciilor furnizate potrivit pachetului
de servicii de bază toate activitățile necesare, în limita
domeniului de competență al asistenței medicale primare. De
asemenea, au obligația de a interpreta investigațiile necesare
în stabilirea diagnosticului;
b) să actualizeze lista proprie cuprinzând asigurații și
persoanele beneficiare ale pachetului minimal de servicii
medicale înscrise ori de câte ori apar modificări în cuprinsul
acesteia, în funcție de mișcarea lunară a asiguraților și a
persoanelor beneficiare ale pachetului minimal de servicii
medicale, și să comunice aceste modificări caselor de asigurări
de sănătate — această actualizare nu se referă la calitatea de
asigurat; să actualizeze lista proprie în funcție de comunicările
transmise de casele de asigurări de sănătate; să comunice
caselor de asigurări de sănătate datele de identificare a
persoanelor cărora li s-au acordat serviciile medicale prevăzute
în pachetul minimal de servicii medicale;
c) să înscrie din oficiu copiii care nu au fost înscriși pe lista
unui medic de familie odată cu prima consultație a copilului
bolnav în localitatea de domiciliu sau, după caz, de reședință a
acestuia. Nou-născutul va fi înscris pe lista medicului de familie
care a îngrijit gravida, dacă părinții nu au altă opțiune, exprimată
în scris, imediat după nașterea copilului;
d) să înscrie pe lista proprie gravidele și lehuzele neînscrise
pe lista unui medic de familie, la prima consultație în localitatea
de domiciliu sau, după caz, de reședință a acestora ori la
sesizarea reprezentanților din sistemul de asistență medicală
comunitară;
e) să nu refuze înscrierea pe lista de asigurați a copiilor, la
solicitarea părinților, a aparținătorilor legali sau la anunțarea de
către casa de asigurări de sănătate cu care au încheiat contract
de furnizare de servicii medicale ori de către primărie, precum și
la sesizarea reprezentanților din sistemul de asistență medicală
comunitară sau a direcțiilor de protecție a copilului, pentru copiii
aflați în dificultate din centrele de plasament sau din familii
substitutive;
f) să respecte dreptul asiguratului de a-și schimba medicul de
familie după expirarea a cel puțin 6 luni de la data înscrierii pe
lista acestuia; în situația în care nu se respectă această
obligație, la sesizarea asiguratului, casa de asigurări de
sănătate cu care furnizorul a încheiat contract de furnizare de
servicii medicale va efectua actualizarea listei medicului de
familie de la care asiguratul dorește să plece, prin eliminarea
asiguratului de pe listă;
g) să solicite asiguraților, la înscrierea pe lista proprie,
documentele justificative care atestă calitatea de asigurat,
conform prevederilor legale in vigoare;
h) să prescrie medicamente cu sau fără contribuția personală
a asiguraților și, după caz, unele materiale sanitare, precum și
investigații paraclinice numai ca o consecință a actului medical

10

MONITORUL OFICIAL AL ROMÂNIEI, PARTEA I, Nr. 885/29.XII.2008

propriu. Medicul de familie va refuza transcrierea de prescripții
medicale pentru medicamente cu sau fără contribuția personală
a asiguraților și, după caz, pentru unele materiale sanitare,
precum și de investigații paraclinice care sunt consecințe ale
unor acte medicale prestate de alți medici. Excepție fac situațiile
în care pacientul urmează o schemă de tratament stabilită
conform reglementărilor legale în vigoare, pentru o perioadă mai
mare de 30 de zile calendaristice, inițiată prin prescrierea primei
rețete pentru medicamente cu sau fără contribuție personală și,
după caz, pentru unele materiale sanitare de către medicul de
specialitate aflat în relație contractuală cu casa de asigurări de
sănătate, comunicată numai prin scrisoare medicală, folosind
exclusiv formularul tipizat aprobat prin ordin al ministrului
sănătății publice și al președintelui Casei Naționale de Asigurări
de Sănătate, precum și situațiile în care medicul de familie a
prescris medicamente cu și fără contribuție personală la
recomandarea medicului de medicina muncii, recomandare
comunicată prin scrisoare medicală; medicul de familie refuză
transcrierea oricăror acte medicale, cum ar fi concedii medicale,
bilete de trimitere pentru investigații medicale paraclinice, bilete
de trimitere pentru consultații de specialitate sau internare;
i) să recomande dispozitive medicale de protezare stomii și
incontinență urinară ca urmare a scrisorii medicale de la medicul
de specialitate aflat în relație contractuală cu casa de asigurări
de sănătate;
j) să întocmească bilet de trimitere către societăți de turism
balnear și de recuperare, atunci când este cazul, și să
consemneze în acest bilet sau să atașeze la bilet, în copie,
rezultatele investigațiilor efectuate în regim ambulatoriu, precum
și data la care au fost efectuate, care completează tabloul clinic
pentru care se face trimiterea; în situația atașării la biletul de
trimitere a rezultatelor investigațiilor, medicul va menționa pe
biletul de trimitere că a anexat rezultatele investigațiilor și va
informa asiguratul asupra obligativității de a le prezenta
medicului căruia urmează să i se adreseze.
Art. 33. — În relațiile contractuale cu furnizorii de servicii
medicale din asistența medicală primară, pe lângă obligațiile
generale prevăzute la art. 16, casele de asigurări de sănătate au
următoarele obligații:
a) să valideze sub semnătură, la începutul contractului anual,
lista persoanelor asigurate depusă în format electronic de
medicii de familie, respectiv lista persoanelor asigurate depusă
pe suport hârtie și în format electronic de medicii de familie nouveniți, iar lunar, în vederea actualizării listelor proprii, să
comunice în scris și sub semnătură lista cu persoanele care nu
mai îndeplinesc condițiile de asigurat și persoanele nouasigurate intrate pe listă;
b) să facă publice valorile definitive ale punctelor, rezultate în
urma regularizării trimestriale, prin afișare atât la sediul caselor
de asigurări de sănătate, cât și pe pagina electronică a acestora,
începând cu ziua următoare transmiterii acestora de către Casa
Națională de Asigurări de Sănătate, dar nu mai târziu de data
de 26 a lunii următoare încheierii trimestrului;
c) să țină evidența distinctă a asiguraților de pe listele
medicilor de familie cu care au încheiate contracte de furnizare
de servicii medicale, în funcție de casele de asigurări de
sănătate la care aceștia se află în evidență. Pentru asigurații
care se află în evidența Casei Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și a Casei Asigurărilor de Sănătate a Ministerului
Transporturilor și care sunt înscriși pe listele medicilor de familie
care au contracte cu casele de asigurări de sănătate județene
sau a municipiului București, confirmarea calității de asigurat se

face de Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și de Casa
Asigurărilor de Sănătate a Ministerului Transporturilor, pe bază
de tabel centralizator transmis lunar, atât pe suport hârtie, cât și
în format electronic. Pentru asigurații care se află în evidența
caselor de asigurări de sănătate județene sau a municipiului
București și care sunt înscriși pe listele medicilor de familie aflați
în relație contractuală cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești, respectiv cu Casa Asigurărilor de Sănătate a
Ministerului Transporturilor, confirmarea calității de asigurat se
face de către casele de asigurări de sănătate județene sau a
municipiului București, pe bază de tabel centralizator transmis
lunar, atât pe suport hârtie, cât și în format electronic;
d) să informeze asigurații despre dreptul acestora de a
efectua controlul medical, prin toate mijloacele de care dispun.
5. Decontarea serviciilor medicale din asistența medicală
primară
Art. 34. — Modalitățile de plată a furnizorilor de servicii
medicale în asistența medicală primară sunt:
a) tarif pe persoană asigurată — per capita;
b) tarif pe serviciu medical pentru asigurați, precum și pentru
persoanele beneficiare ale pachetului minimal de servicii
medicale și ale pachetului facultativ de servicii medicale.
Art. 35. — Decontarea serviciilor medicale în asistența
medicală primară se face prin:
a) plata prin tarif pe persoană asigurată; suma cuvenită se
stabilește în raport cu numărul de puncte, calculat în funcție de
numărul asiguraților înscriși pe lista proprie — conform structurii
pe grupe de vârstă, ajustat în condițiile prevăzute prin norme,
numărul de puncte aferent fiecărei grupe de vârstă —, ajustat în
funcție de gradul profesional și de condițiile în care se
desfășoară activitatea și cu valoarea unui punct, stabilite prin
norme. Criteriile de încadrare a cabinetelor medicale în funcție
de condițiile în care se desfășoară activitatea se aprobă prin
ordin al ministrului sănătății publice și al președintelui Casei
Naționale de Asigurări de Sănătate. Numărul de puncte acordat
pe durata unui an pentru fiecare asigurat corespunde asigurării
de către furnizorul de servicii medicale a unor servicii medicale
profilactice, curative, de urgență și a unor activități de suport.
Serviciile medicale care se asigură prin plata per capita și
condițiile în care acestea se acordă se stabilesc prin norme.
Numărul de puncte acordat pe durata unui an în funcție de
numărul de asigurați înscriși pe lista proprie se ajustează
gradual, cu excepția zonelor defavorizate, în condițiile prevăzute
în norme. Valoarea definitivă a punctului este unică pe țară și
se calculează de Casa Națională de Asigurări de Sănătate prin
regularizare trimestrială, conform normelor, până la data de 25
a lunii următoare încheierii fiecărui trimestru; această valoare
nu poate fi mai mică decât valoarea minimă garantată pentru un
punct, prevăzută în norme și asigurată pe durata valabilității
contractului de furnizare de servicii medicale încheiat. Valoarea
minimă garantată pentru un punct per capita în anul 2009 nu
poate fi mai mică decât valoarea minimă garantată a unui punct
per capita în anul 2008, cu condiția ca fondul aprobat asistenței
medicale primare în anul 2009 să fie cel puțin egal cu cel
aprobat în anul 2008;
b) plata prin tarif pe serviciu medical, stabilit în funcție de
numărul de servicii medicale și de valoarea unui punct. Numărul
de puncte aferent fiecărui serviciu medical, modalitatea de calcul
al valorii definitive pentru un punct și nivelul valorii minime
garantate pentru un punct se stabilesc prin norme. Valoarea
definitivă a unui punct este unică pe țară și se calculează de

MONITORUL OFICIAL AL ROMÂNIEI, PARTEA I, Nr. 885/29.XII.2008
Casa Națională de Asigurări de Sănătate prin regularizare
trimestrială, conform normelor, până la data de 25 a lunii
următoare încheierii fiecărui trimestru. Această valoare nu poate
fi mai mică decât valoarea minimă garantată pentru un punct,
prevăzută în norme și asigurată pe durata valabilității
contractului de furnizare de servicii medicale încheiat. Valoarea
minimă garantată pentru un punct pe serviciu în anul 2009 nu
poate fi mai mică decât valoarea minimă garantată a unui punct
pe serviciu în anul 2008, cu condiția ca fondul aprobat asistenței
medicale primare în anul 2009 să fie cel puțin egal cu cel
aprobat în anul 2008.
Art. 36. — Casele de asigurări de sănătate au obligația să
deconteze în termen de maximum 20 de zile calendaristice de
la încheierea fiecărei luni contravaloarea serviciilor medicale
furnizate potrivit contractelor încheiate între furnizorii de servicii
medicale din asistența medicală primară și casele de asigurări
de sănătate, la valoarea minimă garantată pentru un punct per
capita, respectiv la valoarea minimă garantată pentru un punct
pe serviciu, iar regularizarea trimestrială se face la valoarea
definitivă, până la data de 30 a lunii următoare încheierii
trimestrului. Furnizorii vor depune lunar, în primele 7 zile
lucrătoare ale fiecărei luni următoare celei pentru care se face
plata, documentele necesare decontării serviciilor, potrivit
normelor.
Art. 37. — Raportarea eronată a unor servicii medicale se
regularizează conform normelor, la regularizare avându-se în
vedere și serviciile medicale omise la raportare în perioadele în
care au fost realizate.
6. Sancțiuni, condiții de reziliere, suspendare și încetare
a contractelor
Art. 38. — (1) În cazul în care se constată nerespectarea
nejustificată a programului de lucru prevăzut în contract, precum
și prescrieri nejustificate din punct de vedere medical de
medicamente cu și fără contribuție personală din partea
asiguratului și ale unor materiale sanitare și/sau recomandări de
investigații paraclinice, precum și transcrierea de prescripții
medicale pentru medicamente cu sau fără contribuție personală
a asiguratului și pentru unele materiale sanitare, precum și de
investigații paraclinice care sunt consecințe ale unor acte
medicale prestate de alți medici, cu excepția situațiilor prevăzute
la art. 32 lit. h), se va diminua valoarea minimă garantată a
punctului per capita pentru luna în care s-au înregistrat aceste
situații pentru medicii de familie la care se înregistrează aceste
situații, după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
(2) În cazul în care se constată nerespectarea obligațiilor
prevăzute la art. 14 lit. b), g), s) și art. 32 lit. a) și g), precum și
nerespectarea termenului de 5 zile lucrătoare pentru remedierea
situațiilor prevăzute la art. 14 lit. e), f), h), k), o), p), q), u) și
art. 32 lit. b), c), d) și e), se va diminua valoarea minimă
garantată a punctului per capita pentru luna în care s-au
înregistrat aceste situații pentru medicii de familie la care se
înregistrează aceste situații, după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
(3) Reținerea sumei conform prevederilor alin. (1) și (2) se
aplică pentru luna în care a avut loc constatarea, din prima plată
ce urmează a fi efectuată, pentru furnizorii care sunt în relație
contractuală cu casele de asigurări de sănătate. Sumele
obținute ca disponibil în condițiile alin. (1) și (2) la nivelul caselor

11

de asigurări de sănătate se vor folosi la reîntregirea sumei
alocate asistenței medicale primare.
(4) Pentru cazurile prevăzute la alin. (1) și (2), casele de
asigurări de sănătate țin evidența distinct pe fiecare medic de
familie.
Art. 39. — Contractul de furnizare de servicii medicale se
reziliază de plin drept printr-o notificare scrisă a casei de
asigurări de sănătate, în termen de maximum 10 zile
calendaristice de la data constatării situațiilor prevăzute la
art. 18, precum și în următoarele situații:
a) în cazul în care numărul asiguraților și al persoanelor
beneficiare ale pachetului minimal înscrise la un medic de
familie scade timp de 6 luni consecutiv sub numărul minim
stabilit conform art. 22 alin. (3) și (4);
b) odată cu prima constatare după aplicarea de 3 ori în cursul
unui an a măsurilor prevăzute la art. 38 alin. (1) și (2) pentru
fiecare situație;
c) în cazul nerespectării obligațiilor prevăzute la art. 32 lit. f)
și i).
Art. 40. — Contractul de furnizare de servicii medicale
încetează la data la care a intervenit una dintre situațiile
prevăzute la art. 19, precum și în următoarele situații:
a) a survenit decesul titularului cabinetului medical individual;
b) medicul titular al cabinetului medical individual renunță sau
pierde calitatea de membru al Colegiului Medicilor din România.
Art. 41. — Contractul de furnizare de servicii medicale se
suspendă la data la care a intervenit una dintre situațiile
prevăzute la art. 20, precum și de la data la care medicul titular
al cabinetului medical individual este suspendat din calitatea de
membru al Colegiului Medicilor din România sau este suspendat
din exercițiul profesiei; pentru celelalte forme de organizare a
cabinetelor medicale suspendarea se va aplica corespunzător
numai medicului, aflat în contract, care se află în această
situație.
SECȚIUNEA a 7-a
Asistența medicală ambulatorie de specialitate
pentru specialitățile clinice, paraclinice, asistența medicală
stomatologică și asistența medicală ambulatorie de recuperarereabilitare a sănătății — condiții specifice

1. Condiții de eligibilitate a furnizorilor de servicii
medicale în asistența medicală ambulatorie de specialitate
Art. 42. — Asistența medicală ambulatorie de specialitate se
asigură de medici de specialitate, medici dentiști și dentiști,
împreună cu alt personal de specialitate medico-sanitar și alte
categorii de personal și cu personalul sanitar din serviciile
conexe actului medical, și se acordă prin:
a) cabinete medicale, inclusiv cabinete medicale de
recuperare, medicină fizică și balneologie, organizate conform
Ordonanței Guvernului nr. 124/1998, republicată, cu modificările
și completările ulterioare, autorizate și evaluate potrivit
dispozițiilor legale în vigoare;
b) unități sanitare ambulatorii de specialitate, autorizate și
evaluate potrivit dispozițiilor legale în vigoare, aparținând
ministerelor și instituțiilor centrale cu rețea sanitară proprie;
c) ambulatorii de specialitate și ambulatorii integrate din
structura spitalelor autorizate și evaluate, inclusiv ale celor din
rețeaua ministerelor și instituțiilor centrale din domeniul apărării,
ordinii publice, siguranței naționale și autorității judecătorești și
din rețeaua Ministerului Transporturilor;
d) societăți de turism balnear și de recuperare, constituite
conform Legii nr. 31/1990 privind societățile comerciale,

12

MONITORUL OFICIAL AL ROMÂNIEI, PARTEA I, Nr. 885/29.XII.2008

republicată, cu modificările și completările ulterioare, care
îndeplinesc condițiile prevăzute de Ordonanța de urgență a
Guvernului nr. 152/2002 privind organizarea și funcționarea
societăților comerciale de turism balnear și de recuperare,
aprobată cu modificări și completări prin Legea nr. 143/2003,
autorizate și evaluate potrivit dispozițiilor legale în vigoare;
e) laboratoare medicale de radiologie și imagistică medicală,
de analize medicale, explorări funcționale, autorizate și evaluate
potrivit dispozițiilor legale în vigoare;
f) centre de diagnostic și tratament și centre medicale —
unități medicale cu personalitate juridică, autorizate și evaluate
potrivit dispozițiilor legale în vigoare.
Art. 43. — (1) Furnizorii de servicii medicale de specialitate
încheie contracte cu casele de asigurări de sănătate pentru
specialitățile clinice, în baza specialităților confirmate prin ordin
al ministrului sănătății publice. În situația în care un medic are
mai multe specialități clinice confirmate prin ordin al ministrului
sănătății publice, acesta își poate desfășura activitatea în baza
unui singur contract încheiat cu casa de asigurări de sănătate,
putând acorda și raporta servicii medicale aferente specialităților
respective, în condițiile în care cabinetul medical este înregistrat
în registrul unic al cabinetelor pentru aceste specialități.
Cabinetele de planificare familială, altele decât cele din structura
spitalelor, cabinetele medicale în care își desfășoară activitatea
medicii care au obținut competență/atestat de studii
complementare de acupunctură, fitoterapie, homeopatie, care
sunt certificați de Ministerul Sănătății Publice și lucrează exclusiv
în aceste activități, încheie contracte cu casele de asigurări de
sănătate în baza competențelor/atestatelor de studii
complementare de mai sus. Cabinetele medicale de planificare
familială în care își desfășoară activitatea medici cu specialitatea
obstetrică-ginecologie, care se află în structura spitalului ca
unități fără personalitate juridică, pot încheia contracte cu casele
de asigurări de sănătate pentru furnizare de servicii de
planificare familială. Furnizorii de servicii de medicină dentară
încheie contracte cu casele de asigurări de sănătate pentru
furnizarea de servicii de medicină dentară, în condițiile stabilite
prin norme.
(2) Numărul necesar de medici de specialitate și numărul de
norme necesare pentru fiecare specialitate clinică și pentru
medicina dentară, pe județe, pentru care se încheie contractul
se stabilesc de către o comisie formată din reprezentanți ai
caselor de asigurări de sănătate, ai autorităților de sănătate
publică județene, respectiv ai direcțiilor medicale ori ai
structurilor similare din ministerele și instituțiile centrale cu rețea
sanitară proprie și ai reprezentanților colegiilor teritoriale ale
medicilor și ai colegiilor teritoriale ale medicilor dentiști. Prin
normă se înțelege un program de lucru de 7 ore pe zi și,
respectiv, de 35 de ore pe săptămână.
(3) Numărul de puncte estimat pentru serviciile medicale ce
pot fi efectuate de medici pentru specialitățile clinice, stabilit în
condițiile alin. (2), se are în vedere la calculul valorii minime
garantate pentru un punct în asistența medicală ambulatorie de
specialitate pentru specialitățile clinice.
(4) Serviciile publice conexe actului medical, furnizate în
cabinetele de liberă practică organizate conform Ordonanței de
urgență a Guvernului nr. 83/2000 privind organizarea și
funcționarea cabinetelor de liberă practică pentru servicii publice
conexe actului medical, aprobată cu modificări prin Legea
nr. 598/2001, se contractează de titularii acestor cabinete cu
furnizorii de servicii medicale ambulatorii de specialitate.
(5) Furnizorii de servicii medicale pentru specialitățile
paraclinice încheie contracte cu casele de asigurări de sănătate

în baza specialității obținute și confirmate prin ordin al ministrului
sănătății publice.
(6) Furnizorii de servicii de medicină dentară pot contracta
cu casa de asigurări de sănătate servicii medicale paraclinice
de radiologie — radiografii retroalveolare și panoramice, din
fondul alocat serviciilor medicale paraclinice, încheind în acest
sens un act adițional la contractul de furnizare de servicii de
medicină dentară, în condițiile stabilite prin norme.
Art. 44. — (1) Contractul de furnizare de servicii medicale
dintre furnizorii de servicii medicale de specialitate prevăzuți la
art. 42 și casa de asigurări de sănătate se încheie în baza
documentelor prevăzute la art. 13; în cazul furnizorilor de servicii
medicale paraclinice, la contract se atașează și documentele
necesare pentru încadrarea acestora în criteriile de selecție
conform condițiilor stabilite prin norme.
(2) Reprezentantul legal al furnizorului de servicii medicale
clinice și de medicină dentară încheie un singur contract cu casa
de asigurări de sănătate în a cărei rază administrativ-teritorială
își are sediul furnizorul de servicii medicale sau cu Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești, respectiv cu Casa
Asigurărilor de Sănătate a Ministerului Transporturilor.
Reprezentantul legal al furnizorului de servicii medicale de
recuperare-reabilitare încheie un singur contract cu casa de
asigurări de sănătate în a cărei rază administrativ-teritorială își
are sediul, filiale sau puncte de lucru furnizorul de servicii
medicale sau cu Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești,
respectiv cu Casa Asigurărilor de Sănătate a Ministerului
Transporturilor. Reprezentantul legal al furnizorului de servicii
medicale paraclinice încheie un singur contract cu casa de
asigurări de sănătate în a cărei rază administrativ-teritorială își
are sediul, filiale sau puncte de lucru furnizorul de servicii
medicale paraclinice și/sau cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești, respectiv cu Casa Asigurărilor de Sănătate a
Ministerului Transporturilor. Furnizorii de servicii medicale
paraclinice pot încheia contracte și cu alte case de asigurări de
sănătate, în condițiile prevăzute la alin. (4). Prin punct de lucru
nu se înțelege punct extern de recoltare, prin urmare casele de
asigurări de sănătate nu încheie contracte distincte cu punctele
externe de recoltare ale furnizorilor de servicii medicale
paraclinice.
(3) Casele de asigurări de sănătate cu care furnizorii de
servicii medicale în asistența medicală ambulatorie de
specialitate au încheiat contracte de furnizare de servicii
medicale decontează contravaloarea serviciilor acordate
asiguraților, indiferent de casa de asigurări de sănătate la care
este luat în evidență asiguratul. Casele de asigurări de sănătate
decontează furnizorilor de servicii medicale paraclinice cu care
au încheiat contracte contravaloarea serviciilor medicale
acordate asiguraților, indiferent de casa de asigurări de sănătate
la care este luat în evidență asiguratul, cu condiția ca medicul
care a eliberat biletul de trimitere să se afle în relație
contractuală cu casa de asigurări de sănătate în a cărei rază
administrativ-teritorială își desfășoară activitatea sau cu Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești, respectiv cu Casa
Asigurărilor de Sănătate a Ministerului Transporturilor, iar
furnizorul de servicii medicale paraclinice să se afle în relație
contractuală cu oricare dintre casele de asigurări de sănătate
enumerate anterior.

MONITORUL OFICIAL AL ROMÂNIEI, PARTEA I, Nr. 885/29.XII.2008
(4) În situația în care în raza administrativ-teritorială a unei
case de asigurări de sănătate nu există furnizori, inclusiv
furnizori aflați în relație contractuală cu Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești, respectiv cu Casa Asigurărilor de
Sănătate a Ministerului Transporturilor, care să efectueze unele
servicii medicale paraclinice cuprinse în pachetul de servicii
medicale de bază, casa de asigurări de sănătate poate încheia
contract cu furnizori din alte județe, respectiv din municipiul
București. În acest sens fiecare casă de asigurări de sănătate va
prezenta spre avizare la Casa Națională de Asigurări de
Sănătate o listă a acestor servicii. Contractele încheiate de
casele de asigurări de sănătate cu furnizori din alte județe,
respectiv din municipiul București vor înceta sau se vor modifica
corespunzător pentru acele servicii medicale paraclinice din lista
avizată pentru care casele de asigurări de sănătate încheie
ulterior contracte cu furnizori din raza lor administrativ-teritorială
sau dacă în raza administrativ-teritorială a acestora există
furnizori aflați în relație contractuală cu Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești, respectiv cu Casa Asigurărilor de
Sănătate a Ministerului Transporturilor care furnizează serviciile
medicale paraclinice respective.
(5) Fiecare medic de specialitate din specialitățile clinice și
dentare care acordă servicii medicale de specialitate într-o
unitate sanitară ambulatorie de specialitate, organizată conform
Ordonanței Guvernului nr. 124/1998, republicată, cu modificările
și completările ulterioare, își desfășoară activitatea în baza unui
singur contract încheiat cu casa de asigurări de sănătate, cu
posibilitatea, pentru specialitățile clinice, de a-și majora
programul de activitate în condițiile prevăzute la art. 47 alin. (2).
Art. 45. — În cadrul asistenței medicale ambulatorii de
specialitate se acordă servicii medicale de specialitate, în
condițiile prevăzute în norme.
Art. 46. — Reprezentantul legal al cabinetului medical
organizat conform Ordonanței Guvernului nr. 124/1998,
republicată, cu modificările și completările ulterioare, poate
angaja medici, medici dentiști, dentiști, personal de specialitate
medico-sanitar și alte categorii de personal, în condițiile
prevăzute de aceeași ordonanță, achitând lunar toate obligațiile
prevăzute de lege pentru personalul angajat. În situația în care
volumul de activitate al cabinetului medical conduce la un
program de lucru săptămânal de minimum 35 de ore al
medicului/medicilor de specialitate, încadrarea personalului
mediu sanitar este obligatorie.
2. Programul de lucru al furnizorilor de servicii medicale
în asistența medicală ambulatorie de specialitate
Art. 47. — (1) Cabinetele medicale de specialitate din
specialitățile clinice, indiferent de forma de organizare, își
stabilesc programul de activitate zilnic, astfel încât să asigure
accesul asiguraților pe o durată de minimum 35 de ore pe
săptămână, repartizarea acestuia pe zile fiind stabilită prin
negociere cu casele de asigurări de sănătate.
(2) În situația în care necesarul de servicii medicale de o
anumită specialitate presupune prelungirea programului de
lucru, medicii pot acorda servicii medicale în cadrul unui
program majorat cu maximum 17,5 ore pe săptămână pentru
fiecare medic. În situația în care programul nu acoperă volumul
de servicii medicale necesare, se întocmesc liste de prioritate
pentru asigurați.
(3) Cabinetele de medicină dentară și laboratoarele medicale
își vor stabili programul de activitate în funcție de volumul
serviciilor de medicină dentară și al serviciilor medicale

13

paraclinice contractate. Medicii de specialitate din specialitățile
paraclinice își pot desfășura activitatea la unul sau mai mulți
furnizori aflați în relație contractuală cu casa/casele de asigurări
de sănătate, cu îndeplinirea cumulativă a următoarelor condiții:
a) furnizorii la care își desfășoară activitatea să se afle în
raza administrativ-teritorială a aceleiași case de asigurări de
sănătate sau în raze administrativ-teritoriale ale caselor de
asigurări de sănătate învecinate;
b) programul de lucru al medicului respectiv cuprins în
contractele încheiate cu casa/casele de asigurări de sănătate
nu trebuie să depășească 52,5 ore/săptămână.
(4) Serviciile medicale din specialitățile clinice și de medicină
dentară se acordă conform programărilor, excepție făcând
situațiile de urgență medico-chirurgicală.
(5) Medicul de specialitate care are contract individual de
muncă cu normă întreagă sau, după caz, integrare clinică într-o
secție a unui spital aflat în relație contractuală cu o casă de
asigurări de sănătate poate acorda servicii medicale ambulatorii
de specialitate într-un cabinet medical organizat conform
Ordonanței Guvernului nr. 124/1998, republicată, cu modificările
și completările ulterioare, în cadrul unui program de activitate
stabilit în afara celui din spital și care, pentru specialitățile clinice,
să nu depășească maximum 17,5 ore pe săptămână. În situația
în care medicul de specialitate din spital are contract individual
de muncă cu timp parțial, acesta poate acorda servicii medicale
ambulatorii de specialitate în cadrul unui program de activitate
stabilit în afara celui din spital și care, pentru specialitățile clinice,
poate fi de până la 35 de ore pe săptămână.
3. Drepturile și obligațiile furnizorilor, precum și
obligațiile caselor de asigurări de sănătate
Art. 48. — (1) În relațiile contractuale cu casele de asigurări
de sănătate, pe lângă obligațiile generale prevăzute la art. 14,
furnizorii de servicii medicale în asistența medicală ambulatorie
de specialitate sunt obligați:
a) să acorde servicii de asistență medicală ambulatorie de
specialitate asiguraților numai pe baza biletului de trimitere, a
scrisorii medicale și a biletului de ieșire din spital, după caz, cu
excepția urgențelor și afecțiunilor confirmate care permit
prezentarea direct la medicul de specialitate din ambulatoriul de
specialitate, a serviciilor de medicină dentară și planificare
familială. Lista cuprinzând afecțiunile confirmate care permit
prezentarea direct la medicul de specialitate din unitățile
ambulatorii care acordă asistență medicală de specialitate
pentru specialitățile clinice se stabilește prin norme. Pentru
pacienții din statele membre ale Uniunii Europene/din Spațiul
Economic European, titulari ai cardului european de asigurări
sociale de sănătate, respectiv beneficiari ai formularelor
europene emise în baza Regulamentului CEE 1.408/1971,
furnizorii de servicii medicale în asistența ambulatorie de
specialitate nu solicită bilet de trimitere pentru acordarea de
servicii medicale în ambulatoriu, cu excepția serviciilor medicale
de recuperare-reabilitare și a investigațiilor medicale paraclinice;
b) să informeze medicul de familie, prin scrisoare medicală
expediată direct sau prin intermediul asiguratului, cu privire la
diagnosticul și tratamentele efectuate și recomandate; să
finalizeze actul medical efectuat, inclusiv prin eliberarea
prescripției medicale pentru medicamente cu sau fără
contribuție personală și, după caz, pentru unele materiale
sanitare, a biletului de trimitere pentru investigații paraclinice,
eliberarea de concedii medicale pentru incapacitate temporară
de muncă, atunci când concluziile examenului medical impun
acest lucru; scrisoarea medicală va fi un document tipizat, va
conține obligatoriu numărul contractului încheiat cu casa de

14

MONITORUL OFICIAL AL ROMÂNIEI, PARTEA I, Nr. 885/29.XII.2008

asigurări de sănătate pentru furnizare de servicii medicale și va
putea fi folosită numai de către medicii unităților medicale aflate
în relații contractuale cu o casă de asigurări de sănătate;
c) să transmită rezultatul investigațiilor paraclinice medicului
de familie care a făcut recomandarea și la care este înscris
asiguratul sau medicului de specialitate din ambulatoriu care a
făcut recomandarea investigațiilor medicale paraclinice, acesta
având obligația de a transmite rezultatele investigațiilor medicale
paraclinice, prin scrisoare medicală, medicului de familie pe lista
căruia este înscris asiguratul, în cazul furnizorului de servicii
medicale paraclinice; transmiterea rezultatelor se poate face și
prin intermediul asiguratului;
d) să întocmească liste de prioritate pentru serviciile
medicale programabile, dacă este cazul;
e) să prescrie medicamente cu sau fără contribuție personală
și, după caz, unele materiale sanitare, în tratamentul
ambulatoriu, și să facă recomandări pentru investigații medicale
paraclinice, conform reglementărilor legale în vigoare, pentru
cazurile pentru care s-au efectuat servicii medicale conform
contractului încheiat;
f) să utilizeze reactivi care au declarații de conformitate CE
emise de producători și să practice o evidență de gestiune
cantitativ-valorică corectă și la zi pentru reactivi la nivelul
furnizorilor de investigații medicale paraclinice — analize
medicale de laborator;
g) să calibreze și să spele aparatele din laboratoarele de
investigații medicale paraclinice — analize medicale de
laborator conform specificațiilor tehnice din cărțile tehnice ale
acestora;
h) să facă dovada îndeplinirii criteriului de calitate ca parte
componentă a criteriilor de selecție, în condițiile prevăzute în
norme — pentru furnizorii de investigații medicale paraclinice.
(2) În relațiile contractuale cu casele de asigurări de sănătate
furnizorii de servicii medicale paraclinice sunt obligați:
a) să efectueze investigațiile medicale paraclinice numai în
baza biletului de trimitere, cu condiția ca medicul care a eliberat
biletul de trimitere să se afle în relație contractuală cu casa de
asigurări de sănătate în a cărei rază administrativ-teritorială își
desfășoară activitatea sau cu Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești, respectiv cu Casa Asigurărilor de Sănătate a
Ministerului Transporturilor, iar furnizorul de servicii medicale
paraclinice să se afle în relație contractuală cu oricare dintre
casele de asigurări de sănătate enumerate anterior;
b) să verifice biletele de trimitere în ceea ce privește datele
obligatorii pe care acestea trebuie să le cuprindă potrivit
prevederilor legale în vigoare; în situația în care biletele de
trimitere nu sunt completate cu datele obligatorii pe care acestea
trebuie să le cuprindă, furnizorii de servicii medicale paraclinice
au dreptul să refuze efectuarea investigaților paraclinice
recomandate prin biletele de trimitere respective.
Art. 49. — În relațiile contractuale cu casele de asigurări de
sănătate furnizorii de servicii medicale în asistența medicală
ambulatorie de specialitate pot să încaseze de la asigurați:
a) contravaloarea serviciilor medicale la cerere, inclusiv
pentru situațiile programabile, dacă asiguratul solicită efectuarea
serviciilor respective;
b) coplata pentru servicii medicale în asistența medicală
ambulatorie, conform prevederilor legale în vigoare;
c) cota de contribuție personală a asiguraților pentru unele
servicii medicale, în condițiile prevăzute în norme;
d) contravaloarea serviciilor medicale care nu sunt decontate
din bugetul Fondului, conform prevederilor legale în vigoare.

Art. 50. — (1) În relațiile cu furnizorii de servicii medicale în
asistența medicală ambulatorie de specialitate, pe lângă
obligațiile generale prevăzute la art. 16, casele de asigurări de
sănătate sunt obligate:
a) să facă publică valoarea definitivă a punctului, rezultată în
urma regularizării trimestriale, prin afișare atât la sediul caselor
de asigurări de sănătate, cât și pe pagina electronică a acestora,
începând cu ziua următoare transmiterii acesteia de către Casa
Națională de Asigurări de Sănătate;
b) să aducă la cunoștința furnizorilor de servicii medicale cu
care se află în relație contractuală numele și codul de parafă ale
medicilor care nu mai sunt în relație contractuală cu casa de
asigurări de sănătate;
c) să nu deconteze contravaloarea investigațiilor medicale
paraclinice dacă biletele de trimitere în baza cărora acestea au
fost efectuate nu conțin datele obligatorii privind prescrierea
acestora.
(2) Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor sunt
obligate să încheie contracte cu cel puțin un furnizor de servicii
medicale paraclinice în localitățile/zonele în care acestea au
contracte încheiate cu furnizori de servicii medicale, astfel încât
să se asigure accesul asiguraților la servicii medicale
paraclinice.
4. Decontarea serviciilor medicale în asistența medicală
ambulatorie de specialitate
Art. 51. — Modalitatea de plată a furnizorilor de servicii
medicale în asistența medicală ambulatorie de specialitate este
tariful pe serviciu medical, exprimat în puncte sau lei.
Art. 52. — (1) Decontarea serviciilor medicale în asistența
medicală ambulatorie de specialitate se face prin:
a) plata prin tarif pe serviciu medical, exprimat în puncte,
pentru specialitățile clinice, stabilită în funcție de numărul de
puncte aferent fiecărui serviciu medical, ajustat în funcție de
condițiile în care se desfășoară activitatea, de gradul profesional
al medicilor și de valoarea unui punct, stabilită în condițiile
prevăzute în norme. Numărul de puncte aferent fiecărui serviciu
medical și condițiile de acordare a serviciilor medicale se
stabilesc în norme. Criteriile de încadrare a cabinetelor medicale
în funcție de condițiile în care se desfășoară activitatea se
aprobă prin ordin al ministrului sănătății publice și al
președintelui Casei Naționale de Asigurări de Sănătate.
Valoarea definitivă a punctului este unică pe țară, se calculează
de Casa Națională de Asigurări de Sănătate prin regularizare
trimestrială, conform normelor, până la data de 25 a lunii
următoare încheierii fiecărui trimestru, și nu poate fi mai mică
decât valoarea minimă garantată pentru un punct stabilită în
norme;
b) plata prin tarif pe serviciu medical, exprimat în lei, pentru
serviciile medicale acordate în specialitățile paraclinice și de
medicină dentară. Suma cuvenită se stabilește în funcție de
numărul de servicii medicale și de tarifele aferente acestora.
Tarifele serviciilor medicale și condițiile în care acestea se
acordă sunt prevăzute în norme. Suma contractată de medicii
dentiști pe an se defalchează lunar și se regularizează
trimestrial;
c) plata prin tarif pe serviciu medical, exprimat în lei, stabilit
prin norme, pentru serviciile medicale de recuperare-reabilitare.
Contravaloarea acestor servicii se suportă din fondul aferent
asistenței medicale de recuperare. Serviciile medicale de
recuperare acordate în unitățile ambulatorii în care își
desfășoară activitatea medici angajați într-o unitate sanitară și în

MONITORUL OFICIAL AL ROMÂNIEI, PARTEA I, Nr. 885/29.XII.2008
cabinetele medicale de specialitate din structura unităților
sanitare aparținând ministerelor și instituțiilor din sistemul de
apărare, ordine publică, siguranță națională și al autorității
judecătorești, pentru care cheltuielile materiale se suportă de
către unitățile în structura cărora funcționează, se decontează
de casele de asigurări de sănătate la tarife diminuate, potrivit
condițiilor stabilite prin norme.
(2) Casele de asigurări de sănătate decontează serviciile
medicale ambulatorii de specialitate, în condițiile stabilite prin
norme, numai pe bază de scrisoare medicală sau bilet de ieșire
din spital, după caz, eliberate de medicii din spital în situația în
care este necesar un tratament ambulatoriu înainte de
internarea în spital sau atunci când este necesar un astfel de
tratament după externare sau pe baza biletelor de trimitere,
eliberate de:
a) medicii de familie aflați în relație contractuală cu o casă
de asigurări de sănătate; medicii de specialitate din unitățile
ambulatorii prevăzute la art. 42, în condițiile alin. (6);
b) medicii din cabinetele medicale școlare/studențești pentru
elevi, respectiv studenți, dacă nu sunt înscriși pe lista unui medic
de familie sau în situația în care cabinetul medicului de familie
nu se află în aceeași localitate cu unitatea de învățământ
respectivă;
c) medicii din cabinetele medicale de unitate aparținând
ministerelor și instituțiilor cu rețea sanitară proprie din domeniul
apărării, ordinii publice, siguranței naționale, pentru asigurații
care nu sunt înscriși în lista unui medic de familie;
d) medicii care acordă asistență medicală din instituțiile aflate
în coordonarea Autorității Naționale pentru Persoanele cu
Handicap, în situația în care persoanele instituționalizate nu sunt
incluse pe lista unui medic de familie;
e) medicii care acordă asistență medicală din serviciile
publice specializate sau organisme private autorizate pentru
copiii încredințați ori dați în plasament, dacă nu sunt înscriși pe
lista unui medic de familie;
f) medicii care acordă asistență medicală din alte instituții de
ocrotire socială, dacă persoanele instituționalizate nu sunt
înscrise pe lista unui medic de familie;
g) medicii dentiști și dentiștii din cabinetele stomatologice
școlare și studențești pentru elevi, respectiv studenți;
h) medicii care își desfășoară activitatea în dispensare TBC,
laboratoare de sănătate mintală, respectiv centre de sănătate
mintală și staționar de zi, cabinete de planificare familială,
cabinete medicale de boli infecțioase, cabinete de medicină
dentară care nu se află în relație contractuală cu casa de
asigurări de sănătate, care se află în structura spitalului ca
unități fără personalitate juridică;
i) medicii din centrele de dializă private aflate în relație
contractuală cu Casa Națională de Asigurări de Sănătate.
Fac excepție urgențele și afecțiunile confirmate care permit
prezentarea direct la medicul de specialitate din ambulatoriu
pentru specialitățile clinice, serviciile de medicină dentară și
planificare familială, situație în care medicii de specialitate vor
solicita persoanelor respective documentele justificative care
atestă calitatea de asigurat. În cazul urgențelor se vor solicita
documentele justificative care atestă calitatea de asigurat numai
în situația în care sunt acordate servicii din pachetul de servicii
de bază. Pentru situațiile prevăzute la lit. b), d), e) și f), casele
de asigurări de sănătate încheie convenții cu medicii respectivi,
în vederea recunoașterii biletelor de trimitere eliberate de către
aceștia pentru serviciile medicale clinice. Pentru situația
prevăzută la lit. g), casele de asigurări de sănătate încheie
convenții cu medicii respectivi, în vederea recunoașterii biletelor

15

de trimitere eliberate de către aceștia pentru investigații
medicale de radiologie-radiografie dentară retroalveolară și
panoramică și pentru specialitățile clinice, dacă este necesară
rezolvarea cazului din punct de vedere orodentar. Pentru situația
prevăzută la lit. h), casele de asigurări de sănătate încheie
convenții cu medicii respectivi, în vederea recunoașterii biletelor
de trimitere eliberate de către aceștia atât pentru serviciile
medicale clinice, cât și pentru serviciile medicale paraclinice.
Medicii prevăzuți la lit. b), d), e), f), g) și h) încheie, direct sau
prin reprezentant legal, după caz, convenție cu o singură casă
de asigurări de sănătate, respectiv cu cea în a cărei rază
administrativ-teritorială se află cabinetul/unitatea în care aceștia
își desfășoară activitatea.
(3) Casele de asigurări de sănătate decontează serviciile
medicale de recuperare-reabilitare, în condițiile stabilite prin
norme, numai pe baza biletelor de trimitere eliberate de medicii
de familie, medicii de specialitate din ambulatoriu sau medicii
de specialitate din spital, aflați în relație contractuală cu casele
de asigurări de sănătate.
(4) Recomandările pentru tratament de recuperare în
stațiunile balneoclimatice se fac de către medicii de familie, de
către medicii de specialitate din ambulatoriu și medicii din spital,
aflați în relații contractuale cu casele de asigurări de sănătate,
pentru perioade și potrivit unui ritm stabilite de medicul de
recuperare-reabilitare.
(5) Recomandările pentru tratament de recuperare în
stațiunile balneoclimatice se întocmesc în două exemplare,
astfel încât un exemplar să fie prezentat de către asigurat
furnizorului de servicii de recuperare-reabilitare.
(6) Trimiterea asiguratului de către un medic de specialitate
aflat în relații contractuale cu casele de asigurări de sănătate
către un alt medic de specialitate din ambulatoriu aflat în relații
contractuale cu casele de asigurări de sănătate se face pe baza
biletului de trimitere numai în situația în care asiguratul a
beneficiat de serviciile medicale de specialitate din partea
medicului respectiv.
Art. 53. — Casele de asigurări de sănătate au obligația să
deconteze lunar, în termen de maximum 20 de zile
calendaristice de la încheierea fiecărei luni, contravaloarea
serviciilor medicale furnizate potrivit contractelor încheiate între
furnizorii de servicii medicale ambulatorii și casele de asigurări
de sănătate, pe baza documentelor prezentate de furnizori în
primele 7 zile lucrătoare ale lunii următoare lunii pentru care se
face plata. Pentru serviciile medicale clinice decontarea lunară
se face la valoarea minimă garantată pentru un punct, unică pe
țară și prevăzută în norme, iar regularizarea trimestrială, la
valoarea definitivă, până la data de 30 a lunii următoare
încheierii trimestrului, pe baza documentelor prezentate de
furnizori în primele 7 zile lucrătoare ale lunii următoare
trimestrului pentru care se face plata, potrivit normelor. Valoarea
definitivă a unui punct nu poate fi mai mică decât valoarea
minimă garantată pentru un punct, prevăzută în norme și
asigurată pe durata valabilității contractului de furnizare de
servicii medicale încheiat.
Art. 54. — Raportarea eronată a unor servicii medicale
clinice pentru care plata se face prin tarif pe serviciu medical
exprimat în puncte se regularizează conform normelor; la
regularizare se au în vedere și serviciile medicale omise la
raportare în perioadele în care au fost realizate.

16

MONITORUL OFICIAL AL ROMÂNIEI, PARTEA I, Nr. 885/29.XII.2008

5. Sancțiuni, condiții de reziliere, suspendare și încetare
a contractului de furnizare de servicii medicale în asistența
medicală ambulatorie de specialitate
Art. 55. — (1) În cazul în care se constată nerespectarea
nejustificată a programului de lucru stabilit, se va diminua
valoarea minimă garantată a punctului pentru luna în care s-au
înregistrat aceste situații pentru medicii din ambulatoriu pentru
specialitățile clinice la care se înregistrează aceste situații sau,
după caz, se va diminua contravaloarea serviciilor de medicină
dentară, paraclinice sau de recuperare-reabilitare aferente lunii
în care s-au înregistrat aceste situații, după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
În cazul în care persoanele împuternicite de casele de
asigurări de sănătate constată prescrieri nejustificate, din punct
de vedere medical, de medicamente cu sau fără contribuție
personală din partea asiguratului și ale unor materiale sanitare
și/sau recomandări de investigații paraclinice nejustificate din
punct de vedere medical, precum și completarea scrisorii
medicale într-o altă formă decât cea prevăzută prin ordin comun
al ministrului sănătății publice și al președintelui Casei Naționale
de Asigurări de Sănătate și neeliberarea prescripției medicale
ca urmare a actului medical propriu, pentru primele 30 de zile din
perioada cuprinsă în scrisoarea medicală, se va diminua
valoarea minimă garantată a punctului pentru luna în care s-au
înregistrat aceste situații pentru medicii la care se înregistrează
această situație sau, după caz, se va diminua contravaloarea
serviciilor de medicină dentară sau de recuperare-reabilitare
aferente lunii în care s-au înregistrat aceste situații, conform
prevederilor lit. a), b) și c), pentru fiecare dintre aceste situații.
(2) În cazul în care se constată nerespectarea obligațiilor
prevăzute la art. 14 lit. b), g), s) și art. 48 alin. (1) lit. d) și
nerespectarea termenului de 5 zile lucrătoare pentru remedierea
situațiilor prevăzute la art. 14 lit. e), f), h), k), o), p), q) și u), se
va diminua valoarea minimă garantată a punctului pentru luna în
care s-au înregistrat aceste situații pentru medicii din
ambulatoriu pentru specialitățile clinice la care se înregistrează
aceste situații sau, după caz, se va diminua contravaloarea
serviciilor de medicină dentară, paraclinice sau de recuperarereabilitare aferente lunii în care s-au înregistrat aceste situații,
după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
(3) Reținerea sumelor conform prevederilor alin. (1) si (2) se
aplică pentru luna în care a avut loc constatarea, din prima plată
ce urmează a fi efectuată pentru furnizorii care sunt în relație
contractuală cu casele de asigurări de sănătate. Sumele
obținute ca disponibil din aceste diminuări, în condițiile alin. (1)
și (2), la nivelul caselor de asigurări de sănătate se vor folosi la
reîntregirea sumelor alocate cu destinație inițială.
(4) Pentru cazurile prevăzute la alin. (1) și (2), casele de
asigurări de sănătate țin evidența distinct pe fiecare
medic/furnizor, după caz.
Art. 56. — Contractul de furnizare de servicii medicale în
asistența medicală ambulatorie de specialitate se reziliază de
plin drept printr-o notificare scrisă a caselor de asigurări de
sănătate, în termen de maximum 10 zile calendaristice de la
data constatării situațiilor prevăzute la art. 18, precum și:
a) în cazul nerespectării obligațiilor prevăzute la art. 44
alin. (5) și art. 48 alin. (1) lit. a), b), c), f), g) și h);

b) odată cu prima constatare după aplicarea de 3 ori a
măsurilor prevăzute la art. 55 alin. (1) și (2), pentru fiecare
situație, precum și pentru obligația prevăzută la art. 48 alin. (1)
lit. e); pentru furnizorii de servicii medicale paraclinice cu mai
multe filiale, puncte de lucru (prin punct de lucru nu se înțelege
punct extern de recoltare) în raza administrativ-teritorială a unei
case de asigurări de sănătate, pentru care au încheiat contract
cu aceasta, odată cu prima constatare după aplicarea la nivelul
furnizorului a măsurilor prevăzute la art. 55 alin. (1) de câte 3
ori pe an pentru nerespectarea programului de lucru de către
fiecare filială, respectiv punct de lucru din structura furnizorului;
dacă la nivelul furnizorului de servicii medicale paraclinice se
aplică de 3 ori în cursul unui an măsurile prevăzute la art. 55
alin. (1) pentru nerespectarea programului de lucru de către
aceeași filială sau de către același punct de lucru din structura
sa, la a patra constatare rezilierea contractului operează numai
pentru filiala, respectiv numai pentru punctul de lucru la care se
înregistrează aceste situații și se modifică corespunzător
contractul.
Art. 57. — Contractul de furnizare de servicii medicale
încetează la data la care a intervenit una dintre situațiile
prevăzute la art. 19, precum și în următoarele situații:
a) a survenit decesul titularului cabinetului medical individual;
b) medicul titular al cabinetului medical individual renunță sau
pierde calitatea de membru al Colegiului Medicilor din România
sau, după caz, al Colegiului Medicilor Dentiști din România.
Art. 58. — Contractul de furnizare de servicii medicale se
suspendă la data la care a intervenit una dintre situațiile
prevăzute la art. 20, precum și de la data la care medicul titular
al cabinetului medical individual este suspendat din calitatea de
membru al Colegiului Medicilor din România/Colegiului Medicilor
Dentiști din România sau este suspendat din exercițiul profesiei;
pentru celelalte forme de organizare a cabinetelor medicale,
precum și pentru unitățile sanitare ambulatorii, centrele de
diagnostic și tratament, centrele medicale și pentru
laboratoarele aflate în relații contractuale cu casele de asigurări
de sănătate, suspendarea se va aplica corespunzător numai
medicului, aflat în contract, care se află în această situație.
Art. 59. — (1) Alte situații ce determină rezilierea,
suspendarea sau încetarea contractului numai pentru
filiala/punctul de lucru, respectiv filialele/punctele de lucru ale
furnizorilor de servicii medicale paraclinice la care se
înregistrează aceste situații, prin excluderea/suspendarea lor
din contract și modificarea corespunzătoare a contractului, sunt
prevăzute în norme.
(2) În situația în care prin filialele/punctele de lucru excluse
din contractele încheiate între furnizorii de servicii medicale
paraclinice și casele de asigurări de sănătate continuă să se
acorde servicii medicale paraclinice în sistemul asigurărilor
sociale de sănătate, casele de asigurări de sănătate vor rezilia
contractele încheiate cu furnizorii respectivi pentru toate
filialele/punctele de lucru cuprinse în aceste contracte.
SECȚIUNEA a 8-a
Servicii medicale în unități sanitare cu paturi

1. Condiții de eligibilitate în asistența medicală
spitalicească
Art. 60. — (1) Asistența medicală spitalicească se acordă în
unități sanitare cu paturi, autorizate și evaluate conform legii.
(2) Casele de asigurări de sănătate încheie contracte cu
spitalele numai pentru secțiile care au încadrarea cu personal
medical de specialitate și dotarea tehnică necesară acordării

MONITORUL OFICIAL AL ROMÂNIEI, PARTEA I, Nr. 885/29.XII.2008
serviciilor medicale contractate în conformitate cu actele
normative elaborate de Ministerul Sănătății Publice.
(3) Asistența medicală spitalicească se acordă în regim de:
a) spitalizare continuă;
b) spitalizare de zi.
(4) Asistența medicală spitalicească se asigură cu
respectarea următoarelor criterii de internare:
a) naștere, urgențe medico-chirurgicale și situațiile în care
este pusă în pericol viața pacientului sau care au acest potențial,
ce necesită supraveghere medicală continuă;
b) diagnosticul nu poate fi stabilit în ambulatoriu;
c) tratamentul nu poate fi aplicat în condițiile asistenței
medicale ambulatorii, pacientul este nedeplasabil, necesită
izolare sau internare obligatorie pentru bolnavii psihic prevăzuți
la art. 105, 113 și 114 din Codul penal și în cazurile dispuse prin
ordonanță a procurorului pe timpul judecării sau urmăririi penale;
d) alte situații bine justificate de către medicul care face
internarea și avizate de medicul șef de secție.
(5) Contractele de furnizare de servicii medicale dintre
unitățile sanitare cu paturi și casele de asigurări de sănătate se
încheie în baza documentelor prevăzute la art. 13, precum și a:
a) listei de servicii medicale care nu pot fi efectuate în
ambulatoriu și impun internarea;
b) listei materialelor sanitare și a denumirilor comune
internaționale (DCI) utilizate pe perioada spitalizării,
menționându-se care DCI-uri pot fi recomandate pacienților
internați, care dintre acestea pot fi prescrise de orice medic din
spitalul respectiv și care DCI-uri pot fi prescrise cu aprobarea
medicului șef de secție sau cu aprobarea consiliului medical.
Lista materialelor sanitare și a DCI-urilor prezentată de spitale la
încheierea contractului cuprinde lista DCI-urilor specifice
tratamentului spitalicesc și DCI-urile din lista prevăzută la art. 94
alin. (1) pentru asigurarea continuității tratamentului în
ambulatoriu și are ca scop asigurarea tratamentului pacienților
internați și monitorizarea consumului de medicamente pentru
întocmirea decontului de cheltuieli ce se eliberează pacientului;
c) structurii organizatorice aprobate sau avizate, după caz,
de către Ministerul Sănătății Publice.
Art. 61. — Reprezentantul legal încheie contract de furnizare
de servicii medicale spitalicești cu casa de asigurări de sănătate
în a cărei rază administrativ-teritorială își are sediul sau cu Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești, respectiv cu Casa
Asigurărilor de Sănătate a Ministerului Transporturilor. Spitalele
din rețeaua apărării, ordinii publice, siguranței naționale și
autorității judecătorești și din rețeaua Ministerului Transporturilor
încheie contracte de furnizare de servicii medicale spitalicești
numai cu Casa Asigurărilor de Sănătate a Apărării, Ordinii
Publice, Siguranței Naționale și Autorității Judecătorești,
respectiv cu Casa Asigurărilor de Sănătate a Ministerului
Transporturilor, avându-se în vedere la contractare și decontare
activitatea medicală acordată asiguraților, indiferent de casa de
asigurări de sănătate la care sunt luați în evidență.
Art. 62. — (1) Serviciile medicale spitalicești sunt preventive,
curative, de recuperare și paliative și cuprind:
a) consultații;
b) investigații;
c) stabilirea diagnosticului;
d) tratamente medicale și/sau chirurgicale;
e) îngrijire, recuperare, medicamente, materiale sanitare,
dispozitive medicale, cazare și masă.
(2) În unitățile sanitare ambulatorii autorizate de Ministerul
Sănătății Publice se pot acorda în regim ambulatoriu servicii

17

medicale de tip spitalicesc — spitalizare de zi pentru asigurații
care nu necesită internare continuă, suportate din fondurile
aferente asistenței medicale spitalicești, prin tarif pe serviciu
medical stabilit prin norme și în condițiile prevăzute în norme.
Art. 63. — (1) Serviciile medicale spitalicești se acordă
asiguraților pe baza recomandării de internare din partea
medicului de familie, a medicului de specialitate din unitățile
sanitare ambulatorii, indiferent de forma de organizare, aflate în
relații contractuale cu casele de asigurări de sănătate, a
medicilor din unitățile de asistență medico-socială, a medicilor
din centrele de dializă private aflate în relație contractuală cu
Casa Națională de Asigurări de Sănătate, precum și a medicilor
care își desfășoară activitatea în dispensare TBC, laboratoare
de sănătate mintală, respectiv centre de sănătate mintală și
staționar de zi, cabinete de planificare familială, cabinete
medicale de boli infecțioase, cabinete de medicină dentară care
nu se află în relație contractuală cu casele de asigurări de
sănătate, care se află în structura spitalelor ca unități fără
personalitate juridică. Casele de asigurări de sănătate încheie
convenții cu unitățile medico-sociale, cu spitalele pentru
dispensare TBC, laboratoare de sănătate mintală, respectiv
centre de sănătate mintală și staționar de zi, cabinete de
planificare familială, cabinete medicale de boli infecțioase,
cabinete de medicină dentară care nu se află în relație
contractuală cu casele de asigurări de sănătate, care se află în
structura spitalelor ca unități fără personalitate juridică, în
vederea recunoașterii biletelor de trimitere eliberate de către
medicii care își desfășoară activitatea în aceste unități.
(2) Fac excepție de la prevederile alin. (1) urgențele medicochirurgicale și bolile cu potențial endemo-epidemic, care
necesită izolare și tratament, și internările obligatorii pentru
bolnavii psihic prevăzuți la art. 105, 113 și 114 din Codul penal,
precum și cele dispuse prin ordonanță a procurorului pe timpul
judecării sau al urmăririi penale.
Art. 64. — (1) Modalitățile de contractare de către casele de
asigurări de sănătate a serviciilor medicale se stabilesc prin
norme.
(2) Valoarea totală contractată de casele de asigurări de
sănătate cu spitalele se constituie din următoarele sume, după
caz:
a) suma aferentă serviciilor medicale spitalicești a căror plată
se face pe bază de tarif pe caz rezolvat — sistem DRG sau tarif
mediu pe caz rezolvat pe specialități, finanțată din fondul alocat
pentru asistența medicală spitalicească;
b) suma aferentă serviciilor medicale spitalicești a căror plată
se face pe bază de tarif/zi de spitalizare pentru spitalele/secțiile
care nu se încadrează în prevederile lit. a), finanțată din fondul
alocat pentru asistența medicală spitalicească;
c) suma aferentă Programului național cu scop curativ pentru
medicamente și materiale sanitare specifice, finanțată din fondul
alocat pentru programele naționale cu scop curativ, care face
obiectul unui contract distinct;
d) suma pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, care face obiectul unui
contract distinct;
e) sume pentru serviciile medicale efectuate în cabinete
medicale de specialitate în oncologie medicală, diabet zaharat,

18

MONITORUL OFICIAL AL ROMÂNIEI, PARTEA I, Nr. 885/29.XII.2008

nutriție și boli metabolice, care se află în structura spitalului ca
unități fără personalitate juridică, precum și în cabinetele de
specialitate integrate ale spitalului, finanțate din fondul alocat
asistenței medicale ambulatorii de specialitate, pentru
specialitățile clinice;
f) sume pentru investigații paraclinice efectuate în regim
ambulatoriu, în condițiile stabilite prin norme, finanțate din fondul
alocat asistenței medicale spitalicești;
g) sume pentru serviciile medicale de tip spitalicesc,
efectuate în regim de spitalizare de zi, finanțate din fondul alocat
pentru asistența medicală spitalicească, în condițiile prevăzute
prin norme, a căror plată se face prin tarif pe serviciu
medical/tarif pe caz rezolvat pentru serviciile medicale acordate
în regim de spitalizare de zi în camera de gardă a spitalului;
(3) Cheltuielile ocazionate de activitățile desfășurate în
camera de gardă din cadrul spitalelor, pentru cazurile care sunt
internate prin spitalizare continuă, sunt cuprinse în structura
tarifului pe caz rezolvat. Cazurile pentru care se acordă servicii
medicale în camera de gardă din cadrul spitalelor sunt
considerate cazuri rezolvate în regim de spitalizare de zi numai
pentru cazurile neinternate prin spitalizare continuă și sunt
decontate prin tarif/caz rezolvat. Numărul de cazuri și tariful
aferent acestora se negociază cu casele de asigurări de
sănătate, fiind suportate din fondul aferent asistenței medicale
spitalicești, în condițiile prevăzute în norme.
2. Obligațiile și drepturile spitalelor, precum și obligațiile
caselor de asigurări de sănătate
Art. 65. — (1) În relațiile contractuale cu casele de asigurări
de sănătate, pe lângă obligațiile generale prevăzute la art. 14,
unitățile sanitare cu paturi sunt obligate:
a) să informeze medicul de familie al asiguratului sau, după
caz, medicul de specialitate din ambulatoriu, prin scrisoare
medicală transmisă direct sau prin intermediul asiguratului, cu
privire la diagnosticul stabilit, controalele, investigațiile,
tratamentele efectuate și cu privire la alte informații referitoare la
starea de sănătate a asiguratului;
b) să întocmească liste de prioritate pentru serviciile
medicale programabile, pentru eficientizarea serviciilor
medicale, după caz;
c) să prezinte casei de asigurări de sănătate, în vederea
contractării, indicatorii specifici stabiliți prin norme;
d) să transmită instituțiilor abilitate datele clinice la nivel de
pacient, codificate conform reglementărilor în vigoare.
(2) În situația în care pacientul nu poate dovedi calitatea de
asigurat, spitalul acordă serviciile medicale de urgență
necesare, având obligația să evalueze situația medicală a
pacientului și să externeze pacientul dacă starea de sănătate a
acestuia nu mai reprezintă urgență; la solicitarea pacientului
care nu are calitatea de asigurat, se poate continua internarea,
cu suportarea cheltuielilor aferente serviciilor medicale de către
acesta; spitalul are obligația de a anunța casa de asigurări de
sănătate cu care a încheiat contract de furnizare de servicii
medicale despre internarea acestor pacienți, lunar, printr-un
centralizator separat, cu justificarea medicală a internării de
urgență; în această situație, casele de asigurări de sănătate
decontează spitalului contravaloarea serviciilor medicale în
condițiile stabilite prin norme.
(3) Pentru organizarea activității privind spitalizarea de zi,
spitalele au obligația să solicite acordul autorităților de sănătate
publică acolo unde acest tip de activitate nu este nominalizat în
structura organizatorică a spitalului, aprobată prin ordin al
ministrului sănătății publice.

Art. 66. — În relațiile contractuale cu casele de asigurări de
sănătate unitățile sanitare cu paturi au dreptul să primească
contravaloarea serviciilor medicale realizate și validate de
Școala Națională de Sănătate Publică și Management Sanitar,
în limita valorii de contract și a actelor adiționale încheiate cu
casele de asigurări de sănătate.
Art. 67. — În relațiile contractuale cu unitățile sanitare cu
paturi, pe lângă obligațiile generale prevăzute la art. 16, casele
de asigurări de sănătate au următoarele obligații:
a) să deconteze, în primele 10 zile ale lunii următoare celei
pentru care se face plata, contravaloarea serviciilor medicale
acordate asiguraților în luna precedentă, pe baza facturii și a
documentelor însoțitoare, cu încadrarea în sumele contractate.
Pentru fiecare lună, casele de asigurări de sănătate pot efectua
până la data de 20 decontarea lunii curente pentru perioada 1—15
a lunii, în baza indicatorilor specifici realizați și în limita sumelor
contractate, pe baza facturii și a documentelor însoțitoare;
b) să țină evidența externărilor pe asigurat, în funcție de casa
de asigurări de sănătate la care este luat în evidență asiguratul.
3. Decontarea serviciilor medicale spitalicești
Art. 68. — (1) Modalitățile de plată a serviciilor medicale
spitalicești contractate cu casele de asigurări de sănătate se
stabilesc prin norme și pot fi, după caz:
a) tarif pe caz rezolvat: sistem DRG sau tarif mediu pe caz
rezolvat pe specialități;
b) tarif pe zi de spitalizare pe bază de indicatori specifici,
stabiliți prin norme, pentru spitalele/secțiile la care nu se aplică
prevederile lit. a);
c) tarif pe caz rezolvat/tarif pe serviciu medical pentru
serviciile medicale de tip spitalicesc acordate în regim de
spitalizare de zi, prevăzute în actele normative în vigoare.
(2) Spitalele beneficiază, de asemenea, și de:
a) sume aferente Programului național cu scop curativ pentru
medicamente și materiale sanitare specifice, pe baza unor
contracte distincte încheiate cu casele de asigurări de sănătate;
b) sume pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, pe baza unor contracte
distincte încheiate cu casele de asigurări de sănătate;
c) sume pentru serviciile medicale efectuate în cabinete
medicale de specialitate în oncologie medicală, diabet zaharat,
nutriție și boli metabolice și în cabinetele de planificare familială
în care își desfășoară activitatea medici cu specialitatea
obstetrică-ginecologie, care se află în structura spitalului ca
unități fără personalitate juridică, precum și în cabinetele de
specialitate integrate ale spitalului, finanțate din fondul alocat
asistenței medicale ambulatorii de specialitate, pentru
specialitățile clinice, în condițiile stabilite prin norme;
d) sume pentru investigații paraclinice efectuate în regim
ambulatoriu, finanțate din fondul alocat asistenței medicale
spitalicești, în condițiile stabilite prin norme.
(3) Sumele prevăzute la alin. (2) lit. c)—d) se alocă prin
încheierea de acte adiționale la contractele de furnizare de
servicii medicale spitalicești, încheiate de spitale cu casele de
asigurări de sănătate.
Art. 69. — (1) Casele de asigurări de sănătate decontează
serviciile medicale contractate cu furnizorii de servicii medicale
spitalicești, cu încadrarea în sumele contractate, în funcție de

MONITORUL OFICIAL AL ROMÂNIEI, PARTEA I, Nr. 885/29.XII.2008
realizarea indicatorilor negociați conform normelor, în
următoarele condiții:
a) pentru spitalele în care serviciile medicale furnizate se
decontează pe bază de tarif pe caz rezolvat (DRG) sau de tarif
mediu pe caz rezolvat pe specialități, decontarea se face în
funcție de numărul de cazuri externate, raportate și validate de
Școala Națională de Sănătate Publică și Management Sanitar,
conform regulilor de validare stabilite prin ordin al președintelui
Casei Naționale de Asigurări de Sănătate, în limita valorii de
contract;
b) pentru spitalele/secțiile în care serviciile medicale furnizate
se decontează prin tarif pe zi de spitalizare pe baza indicatorilor
specifici, care sunt aceiași cu cei avuți în vedere la contractare,
cu condiția respectării criteriilor de internare și în condițiile
stabilite prin norme, în limita valorii de contract; numărul de
cazuri externate se raportează și se validează de Școala
Națională de Sănătate Publică și Management Sanitar, conform
regulilor de validare specifice, stabilite prin ordin al președintelui
Casei Naționale de Asigurări de Sănătate;
c) suma aferentă Programului național cu scop curativ pentru
medicamente și materiale sanitare specifice se decontează la
nivelul realizărilor, în limita sumei prevăzute prin program pentru
medicamente și materiale sanitare specifice;
d) suma pentru serviciile de supleere renală, inclusiv
medicamente și materiale sanitare specifice, transportul
nemedicalizat al pacienților hemodializați de la și la domiciliul
pacienților, transportul lunar al medicamentelor și al materialelor
sanitare specifice dializei peritoneale la domiciliul pacienților,
acordate în cadrul Programului național de supleere a funcției
renale la bolnavii cu insuficiență renală cronică din cadrul
Programului național cu scop curativ, se decontează la nivelul
realizărilor, în limita sumei contractate cu această destinație;
e) sumele pentru serviciile medicale efectuate în cabinete
medicale de specialitate în oncologie medicală, diabet zaharat,
nutriție și boli metabolice și în cabinetele de planificare familială
în care își desfășoară activitatea medici cu specialitatea
obstetrică-ginecologie, efectuate în regim ambulatoriu, precum
și în cabinetele de specialitate integrate ale spitalului se
decontează în condițiile specifice ambulatoriului de specialitate;
f) suma pentru investigații paraclinice efectuate în regim
ambulatoriu se decontează în condițiile prevederilor specifice
ambulatoriului pentru specialități paraclinice, în limita sumei
contractate;
g) sume pentru serviciile medicale de tip spitalicesc,
efectuate în regim de spitalizare de zi, finanțate din fondul alocat
pentru asistența medicală spitalicească, în condițiile prevăzute
prin norme, se decontează în limita sumelor contractate.
(2) Cazurile internate în regim de spitalizare continuă care
nu au îndeplinit criteriile de internare nu se decontează de
casele de asigurări de sănătate. Cazurile care fac obiectul
internării prin spitalizare de zi și au fost rezolvate prin spitalizare
continuă la solicitarea asiguratului se decontează de casele de
asigurări de sănătate la tariful pe serviciu medical/caz rezolvat
aferent spitalizării de zi, diferența reprezentând cheltuielile
hoteliere fiind suportată de asigurat.
Art. 70. — Spitalele vor acoperi din sumele obținute conform
art. 69, cu excepția sumelor pentru medicamente și materiale
sanitare specifice, acoperite prin Programul național cu scop
curativ și pentru servicii de hemodializă și dializă peritoneală,
toate cheltuielile, potrivit legii, inclusiv pentru:
a) investigațiile paraclinice pentru bolnavii internați, efectuate
în alte unități spitalicești sau în unități ambulatorii de specialitate,

19

în situațiile în care spitalul respectiv nu deține dotarea necesară
sau aparatura existentă în dotarea acestuia nu este funcțională;
b) consultații interdisciplinare pentru pacienții internați,
efectuate în ambulatoriul/ambulatoriul integrat al spitalului
respectiv sau al altei unități sanitare cu paturi, pe baza relațiilor
contractuale stabilite între unitățile sanitare respective;
c) dispensarele medicale care, datorită lipsei unui medic, nu
s-au putut constitui în cabinete medicale organizate conform
Ordonanței Guvernului nr. 124/1998, republicată, cu modificările
și completările ulterioare, și care rămân în structura unităților
sanitare cu paturi la care sunt arondate, în condițiile stabilite prin
norme;
d) transport interspitalicesc pentru asigurații care necesită
condiții suplimentare de stabilire a diagnosticului din punctul de
vedere al consultațiilor și investigațiilor paraclinice;
e) servicii hoteliere standard (cazare și masă) pentru
însoțitorii copiilor bolnavi în vârstă de până la 3 ani, precum și
pentru însoțitorii persoanelor cu handicap grav, în condițiile
stabilite prin norme.
Art. 71. — (1) Spitalele sunt obligate să suporte pentru
asigurații internați în regim de spitalizare continuă și în regim de
spitalizare de zi toate cheltuielile necesare pentru rezolvarea
cazurilor respective, inclusiv pentru medicamente, materiale
sanitare și investigații paraclinice.
(2) În situația în care asigurații, pe perioada internării în
spital, în baza unor documente medicale întocmite de medicul
curant din secția în care aceștia sunt internați și avizate de șeful
de secție și managerul spitalului, suportă cheltuieli cu
medicamente, materiale sanitare și investigații paraclinice la
care ar fi fost îndreptățiți fără contribuție personală, în condițiile
prezentului
contract-cadru,
spitalele
rambursează
contravaloarea acestor cheltuieli la cererea asiguraților.
(3) Rambursarea cheltuielilor prevăzute la alin. (2) reprezintă
o obligație exclusivă a spitalelor și se realizează numai din
veniturile acestora, pe baza unei metodologii proprii.
Art. 72. — Casele de asigurări de sănătate contractează
servicii medicale paliative în regim de spitalizare, dacă acestea
nu pot fi efectuate în condițiile asistenței medicale la domiciliu,
și decontează aceste servicii prin tarif pe zi de spitalizare
negociat între casele de asigurări de sănătate și unitățile
sanitare cu paturi.
Art. 73. — Spitalele pot încasa coplată de la asigurați
conform prevederilor legale în vigoare.
Art. 74. — Casele de asigurări de sănătate decontează
cazurile externate din unitățile sanitare de medicina muncii —
boli profesionale cu personalitate juridică și din secțiile de boli
profesionale aflate în structura spitalelor, pentru care nu s-a
confirmat caracterul de boală profesională, în condițiile
respectării criteriilor de internare prevăzute la art. 60 alin. (4) și
în condițiile în care cazurile externate sunt persoane asigurate
în sistemul asigurărilor sociale de sănătate. Casele de asigurări
de sănătate nu decontează mai mult de 70% din cazurile
externate din unitățile sanitare de medicina muncii — boli
profesionale cu personalitate juridică și din secțiile de boli
profesionale aflate în structura spitalelor.
4. Sancțiuni și condiții de suspendare și modificare a
contractelor de furnizare de servicii medicale spitalicești
Art. 75. — (1) Nerespectarea oricăreia dintre obligațiile
unităților sanitare cu paturi prevăzute în contractul încheiat cu
casa de asigurări de sănătate atrage aplicarea unor sancțiuni
pentru luna în care s-au înregistrat aceste situații, după cum
urmează:
a) la prima constatare, reținerea unei sume calculată prin
aplicarea unui procent de 1% la valoarea de contract aferentă
lunii respective;

20

MONITORUL OFICIAL AL ROMÂNIEI, PARTEA I, Nr. 885/29.XII.2008

b) la a doua constatare, reținerea unei sume calculată prin
aplicarea unui procent de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculată prin aplicarea unui
procent de 5% la valoarea de contract lunară.
Reținerea sumei conform celor de mai sus se aplică pentru
luna în care a avut loc constatarea, din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute ca
disponibil în condițiile de mai sus la nivelul caselor de asigurări
de sănătate se vor folosi la reîntregirea sumei alocate asistenței
medicale spitalicești. Odată cu prima constatare, casele de
asigurări de sănătate, prin Casa Națională de Asigurări de
Sănătate, anunță Ministerul Sănătății Publice, respectiv
ministerele și instituțiile cu rețea sanitară proprie despre situațiile
respective, în vederea luării măsurilor ce se impun.
(2) Contractul de furnizare de servicii medicale spitalicești
încheiat cu casa de asigurări de sănătate se modifică în sensul
suspendării unor servicii din obiectul contractului, printr-o
notificare scrisă, în următoarele situații:
a) o secție sau unele secții nu mai îndeplinește/nu mai
îndeplinesc condițiile de contractare; suspendarea se face până
la îndeplinirea condițiilor obligatorii pentru reluarea activității;
b) retragerea, la nivelul secției/secțiilor, a autorizației sanitare
de funcționare sau a documentului similar; suspendarea se face
până la obținerea noii autorizații sanitare de funcționare sau a
documentului similar;
c) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului.
(3) Prevederile art. 18 nu se aplică unităților sanitare cu
paturi.
(4) În cazul reorganizării unităților sanitare cu paturi, prin
desființarea lor și înființarea concomitentă a unor noi unități
sanitare cu paturi distincte, cu personalitate juridică, contractele
de furnizare de servicii medicale încheiate cu casele de asigurări
de sănătate și aflate în derulare se preiau de drept de către noile
unități sanitare înființate, corespunzător drepturilor și obligațiilor
aferente noilor structuri.
SECȚIUNEA a 9-a
Servicii medicale de urgență și transport sanitar

1. Condiții de eligibilitate în asistența medicală de
urgență și transport sanitar
Art. 76. — (1) Asistența medicală de urgență și transportul
sanitar se acordă și se efectuează de unități medicale
specializate, autorizate și evaluate.
(2) Modalitățile de contractare de către casele de asigurări de
sănătate a serviciilor medicale de urgență și transport sanitar se
stabilesc prin norme.
2. Obligațiile furnizorilor de servicii medicale de urgență
și transport sanitar și ale caselor de asigurări de sănătate
Art. 77. — În relațiile contractuale cu casa de asigurări de
sănătate, pe lângă obligațiile generale prevăzute la art. 14,
unitățile medicale specializate, autorizate și evaluate, care
acordă servicii medicale de urgență și de transport sanitar sunt
obligate, după caz:
a) să acorde îngrijiri medicale de urgență, în caz de boală
sau de accident, din momentul solicitării sau de la locul
accidentului și până la rezolvarea stării de urgență, în limita

competențelor, cu respectarea criteriilor de calitate elaborate
conform prevederilor legale în vigoare;
b) să asigure prezența personalului medico-sanitar conform
legii;
c) să informeze unitatea sanitară la care transportă pacientul
cu privire la investigațiile și tratamentele efectuate;
d) să elibereze adeverințe medicale de urgență, certificate
constatatoare de deces, prescripții medicale, după caz, conform
normelor;
e) să asigure servicii medicale de urgență, utilizând mijlocul
de transport adecvat și echipamentul corespunzător situației
respective;
f) să introducă monitorizarea apelurilor.
Art. 78. — În relațiile contractuale cu unități medicale
specializate casele de asigurări de sănătate au obligația să
deconteze unităților medicale specializate, în primele 10 zile ale
lunii următoare celei pentru care se face plata, contravaloarea
serviciilor medicale de urgență și a serviciilor de transport sanitar
acordate asiguraților în luna precedentă, în baza facturii și a
documentelor însoțitoare, cu încadrarea în sumele negociate și
contractate. Pentru fiecare lună, casele de asigurări de sănătate
pot efectua până la data de 20 decontarea lunii curente pentru
perioada 1—15 a lunii, în baza indicatorilor specifici realizați și
în limita sumelor contractate, pe baza facturii și a documentelor
însoțitoare.
3. Decontarea serviciilor medicale de urgență și de
transport sanitar
Art. 79. — Modalitățile de plată a serviciilor medicale de
urgență și transport sanitar sunt:
1. pentru unitățile medicale specializate publice autorizate și
evaluate: buget global stabilit pe baza indicatorilor prevăzuți în
norme;
2. pentru unitățile specializate autorizate și evaluate:
a) pentru plata consultațiilor de urgență la domiciliu:
a1) tarif pe kilometru echivalent parcurs în mediul urban, tarif
pe kilometru efectiv realizat în mediul rural sau milă parcursă
pentru serviciile de transport medical;
a2) tarif pe solicitare;
b) pentru alte tipuri de transport sanitar se utilizează tarif pe
kilometru echivalent parcurs în mediul urban, tarif pe kilometru
efectiv realizat în mediul rural sau milă parcursă, după caz.
Art. 80. — Sumele aferente serviciilor contractate cu unitățile
medicale specializate au în vedere toate cheltuielile aferente
care, potrivit legii, sunt suportate din Fond.
Art. 81. — Modalitățile de decontare de către casele de
asigurări de sănătate a serviciilor medicale de urgență și de
transport sanitar se stabilesc prin norme.
4. Sancțiuni și condiții de modificare a contractelor de
furnizare de servicii medicale de urgență și transport
sanitar
Art. 82. — (1) Nerespectarea oricăreia dintre obligațiile
unităților medicale specializate prevăzute în contractul încheiat
cu casa de asigurări de sănătate atrage diminuarea valorii de
contract pentru luna în care s-au înregistrat aceste situații, după
cum urmează:
a) la prima constatare, reținerea unei sume calculată prin
aplicarea unui procent de 1% la valoarea de contract aferentă
lunii respective;
b) la a doua constatare, reținerea unei sume calculată prin
aplicarea unui procent de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculată prin aplicarea unui
procent de 5% la valoarea de contract lunară.

MONITORUL OFICIAL AL ROMÂNIEI, PARTEA I, Nr. 885/29.XII.2008
Reținerea sumei conform celor de mai sus se aplică pentru
luna în care a avut loc constatarea, din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute ca
disponibil în condițiile de mai sus la nivelul caselor de asigurări
de sănătate se vor folosi la reîntregirea sumei alocate asistenței
medicale de urgență și transport sanitar.
(2) Prevederile art. 18 nu se aplică.
SECȚIUNEA a 10-a
Îngrijiri medicale la domiciliu

1. Condiții de eligibilitate a furnizorilor de servicii de
îngrijiri medicale la domiciliu
Art. 83. — (1) Îngrijirile medicale la domiciliu se acordă de
către furnizorii de îngrijiri medicale la domiciliu, persoane fizice
sau juridice, autorizate și evaluate în condițiile legii, alții decât
medicii de familie și spitalele, care încheie contracte cu casele
de asigurări de sănătate pentru servicii de îngrijiri medicale la
domiciliu.
(2) Condițiile acordării serviciilor de îngrijiri medicale la
domiciliu se stabilesc în norme.
2. Obligațiile furnizorilor de servicii de îngrijiri medicale
la domiciliu
Art. 84. — Furnizorii de servicii de îngrijiri medicale la
domiciliu aflați în relație contractuală cu casele de asigurări de
sănătate, pe lângă obligațiile generale prevăzute la art. 14, sunt
obligați:
a) să acorde asiguraților servicii de îngrijiri medicale la
domiciliu numai pe baza biletelor de recomandare eliberate de
medicii din unitățile sanitare — furnizori de servicii medicale,
aflate în relații contractuale cu casele de asigurări de sănătate;
medicii de specialitate care recomandă servicii de îngrijiri
medicale la domiciliu nu pot fi reprezentanți legali, angajați,
asociați sau administratori ai unui furnizor de servicii de îngrijiri
medicale la domiciliu;
b) să nu modifice sau să nu întrerupă din proprie inițiativă
schema de îngrijire recomandată;
c) să comunice direct atât medicului care a recomandat
îngrijirile medicale la domiciliu, cât și medicului de familie al
asiguratului evoluția stării de sănătate a acestuia;
d) să țină evidența serviciilor de îngrijiri medicale furnizate la
domiciliul asiguratului, în ceea ce privește tipul serviciului
acordat, data și ora acordării, durata, evoluția stării de sănătate;
e) să urmărească prezentarea la controlul medical a
asiguratului pe care l-a îngrijit, atunci când acest lucru a fost
solicitat de medicul care a făcut recomandarea îngrijirii medicale
la domiciliu, și să nu depășească din proprie inițiativă perioada
de îngrijire la domiciliu, care nu poate fi mai mare decât cea
stabilită prin norme;
f) să acorde servicii conform unui plan de îngrijiri în
conformitate cu recomandările făcute de către medicii de
specialitate din ambulatoriul de specialitate și din spital, zilnic,
inclusiv sâmbăta, duminica și în timpul sărbătorilor legale.
3. Sancțiuni, condiții de reziliere și modificare a
contractului de furnizare de servicii de îngrijiri medicale la
domiciliu
Art. 85. — Contractul de furnizare de servicii de îngrijiri
medicale se reziliază de plin drept printr-o notificare scrisă a
casei de asigurări de sănătate, în termen de maximum 10 zile
calendaristice de la data constatării situațiilor de la art. 18, în

21

cazul nerespectării situațiilor prevăzute la art. 84 lit. a)—d),
precum și la a patra constatare a nerespectării obligației
prevăzute la art. 84 lit. f).
Art. 86. — În cazul în care se constată nerespectarea
obligațiilor prevăzute la art. 14 lit. b), nerespectarea termenului
de 5 zile pentru remedierea situațiilor prevăzute la art. 14 lit. e),
k) și u), precum și în cazul nerespectării obligației prevăzute la
art. 84 lit. f), suma cuvenită pentru luna în care s-au înregistrat
aceste situații se diminuează după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
Reținerea sumei conform celor de mai sus se aplică pentru
luna în care a avut loc constatarea, din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute din aceste
încasări se vor folosi la întregirea fondului alocat serviciilor de
îngrijiri medicale la domiciliu, la nivelul casei de asigurări de
sănătate.
4. Decontarea serviciilor de îngrijiri medicale la domiciliu
Art. 87. — Modalitatea de plată a furnizorilor de îngrijiri
medicale la domiciliu este tariful pe serviciu medical. Tarifele
aferente serviciilor de îngrijiri medicale la domiciliu și condițiile
acordării acestora se stabilesc prin norme.
SECȚIUNEA a 11-a
Asistența medicală de recuperare-reabilitare a sănătății în unități
sanitare cu paturi

1. Condiții de eligibilitate a furnizorilor de servicii
medicale de recuperare-reabilitare a sănătății
Art. 88. — Asistența medicală de recuperare-reabilitare se
asigură în unități medicale de specialitate, autorizate și evaluate
conform legii, respectiv în spitale de recuperare,
secții/compartimente din spitale, sanatorii pentru adulți și copii,
preventorii, cu sau fără personalitate juridică, inclusiv furnizori
constituiți conform Legii nr. 31/1990, republicată, cu modificările
și completările ulterioare, care sunt avizate de Ministerul
Sănătății Publice ca sanatorii balneare sau au în structura
avizată de Ministerul Sănătății Publice secții sanatoriale
balneare.
2. Obligațiile furnizorilor de servicii medicale de
recuperare-reabilitare a sănătății
Art. 89. — În relațiile contractuale cu casele de asigurări de
sănătate, pe lângă obligațiile generale prevăzute la art. 14,
furnizorii de servicii medicale de recuperare au următoarele
obligații:
a) să acorde servicii medicale asiguraților numai pe bază de
bilet de trimitere de la medicul de familie, de la medicul de
specialitate din ambulatoriu sau de la medicul din spital, aflat în
relații contractuale cu casele de asigurări de sănătate;
b) să informeze medicul de familie al asiguratului, prin
scrisoare medicală trimisă direct, despre tratamentul efectuat și
despre orice alte aspecte privind starea de sănătate a acestuia.
3. Decontarea serviciilor medicale de recuperarereabilitare a sănătății
Art. 90. — Modalitățile de plată în asistența medicală de
recuperare-reabilitare sunt:
a) tarif pe zi de spitalizare, stabilit pe baza unor indicatori
specifici prevăzuți în norme pentru serviciile medicale acordate
în spitalele de recuperare și în secțiile/compartimentele de

22

MONITORUL OFICIAL AL ROMÂNIEI, PARTEA I, Nr. 885/29.XII.2008

recuperare din spitale; contravaloarea acestor servicii este
suportată din fondul aferent asistenței medicale spitalicești, în
condițiile prevăzute în norme;
b) tarif pe zi de spitalizare, stabilit pe baza unor indicatori
specifici prevăzuți în norme pentru serviciile medicale acordate
în sanatorii/secții sanatoriale din spitale pentru adulți și copii,
inclusiv cele balneare, și în preventorii. Contravaloarea acestor
servicii este suportată din fondul aferent asistenței medicale de
recuperare-reabilitare. În cadrul sumelor negociate și
contractate casele de asigurări de sănătate vor deconta în
primele 10 zile ale lunii următoare sumele aferente lunii
precedente. Pentru fiecare lună, casele de asigurări de sănătate
pot efectua până la data de 20 decontarea lunii curente pentru
perioada 1—15 a lunii, în baza indicatorilor specifici realizați și
în limita sumelor contractate, pe baza facturii și a documentelor
însoțitoare.
În cazul sanatoriilor balneare, sumele negociate și
contractate cu casele de asigurări de sănătate sunt diminuate cu
partea de contribuție suportată de asigurați, care reprezintă 30—
35% din indicatorul specific, în funcție de tipul de asistență
medicală balneară și de durata tratamentului, în condițiile
stabilite în norme.
Art. 91. — (1) Recomandările pentru tratament de
recuperare-reabilitare în stațiunile balneoclimatice se fac de
către medicii de familie, de către medicii de specialitate din
ambulatoriu și medicii din spital, aflați în relații contractuale cu
casele de asigurări de sănătate, pentru perioade și potrivit unui
ritm stabilite de medicul de recuperare-reabilitare.
(2) Recomandările pentru tratament de recuperare-reabilitare
în stațiunile balneoclimatice se întocmesc în două exemplare,
astfel încât un exemplar să fie prezentat de către asigurat
furnizorului de servicii de recuperare-reabilitare.
4. Sancțiuni și condiții de modificare a contractelor de
furnizare de servicii medicale de recuperare-reabilitare a
sănătății în unități sanitare cu paturi
Art. 92. — (1) Nerespectarea oricăreia dintre obligațiile
contractuale de către furnizorii de servicii medicale de
recuperare-reabilitare, prevăzute în contractul încheiat cu casa
de asigurări de sănătate, atrage diminuarea valorii de contract,
după cum urmează:
a) la prima constatare, reținerea unei sume calculate prin
aplicarea unui procent de 1% la valoarea de contract aferentă
lunii în care s-au înregistrat aceste situații;
b) la a doua constatare, reținerea unei sume calculate prin
aplicarea unui procent de 3% la valoarea de contract lunară;
c) la a treia constatare și la următoarele constatări după
aceasta, reținerea unei sume calculate prin aplicarea unui
procent de 5% la valoarea de contract lunară.
Reținerea sumei conform celor de mai sus se aplică pentru
luna în care a avut loc constatarea, din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute ca
disponibil în condițiile de mai sus la nivelul caselor de asigurări
de sănătate se vor folosi la reîntregirea sumei alocate asistenței
medicale de recuperare-reabilitare.
(2) Prevederile art. 18 nu se aplică unităților sanitare cu paturi
de recuperare-reabilitare.

CAPITOLUL III
Acordarea medicamentelor cu și fără contribuție
personală în tratamentul ambulatoriu, precum și a unor
materiale sanitare specifice care se acordă pentru
tratamentul în ambulatoriu al bolnavilor incluși în unele
programe naționale de sănătate cu scop curativ
SECȚIUNEA 1
Condiții de eligibilitate

Art. 93. — Medicamentele cu și fără contribuție personală în
tratamentul ambulatoriu, precum și unele materiale sanitare
specifice care se acordă pentru tratamentul în ambulatoriu al
bolnavilor incluși în unele programe naționale de sănătate cu
scop curativ se asigură de farmaciile autorizate de Ministerul
Sănătății Publice, evaluate conform reglementărilor legale în
vigoare, în baza contractelor încheiate cu casele de asigurări de
sănătate.
Art. 94. — (1) Lista cuprinzând DCI ale medicamentelor din
Nomenclatorul medicamentelor de uz uman de care beneficiază
asigurații pe bază de prescripție medicală în tratamentul
ambulatoriu, cu sau fără contribuție personală, denumită în
continuare listă, se elaborează anual de Ministerul Sănătății
Publice și de Casa Națională de Asigurări de Sănătate, cu
consultarea Colegiului Farmaciștilor din România, și se aprobă
prin hotărâre a Guvernului.
(2) După 3 luni de la intrarea în vigoare, lista se poate
modifica/completa trimestrial prin hotărâre a Guvernului, în cazul
în care nu mai corespunde nevoilor de sănătate ale populației,
pe baza analizei Ministerului Sănătății Publice, a Casei
Naționale de Asigurări de Sănătate, cu consultarea Colegiului
Farmaciștilor din România, care adoptă măsurile ce se impun
pentru a asigura funcționarea în continuare a sistemului, având
în vedere sumele ce pot fi acordate cu această destinație.
Art. 95. — (1) Casele de asigurări de sănătate încheie
contracte cu reprezentanții legali ai societăților comerciale
farmaceutice pentru farmaciile acestora, autorizate și evaluate,
precum și cu cei ai farmaciilor care funcționează în structura
unor unități sanitare din ambulatoriul de specialitate aparținând
ministerelor și instituțiilor din domeniul apărării, ordinii publice,
siguranței naționale și autorității judecătorești, pe baza
următoarelor documente:
a) certificatul de înmatriculare la registrul comerțului/actul de
înființare, după caz;
b) codul unic de înregistrare;
c) autorizația de funcționare;
d) contul deschis la Trezoreria Statului sau la bancă;
e) dovada de evaluare a farmaciei;
f) dovada asigurării de răspundere civilă în domeniul medical,
atât pentru furnizor, cât și pentru personalul farmaceutic
(farmaciștii și asistenții de farmacie), valabilă pe toată perioada
derulării contractului;
g) dovada plății contribuției la Fond conform prevederilor
legale în vigoare.
(2) Casele de asigurări de sănătate pot solicita și alte
documente strict necesare încheierii contractelor, aprobate prin
decizie a președinților-directori generali, cu consultarea
prealabilă a furnizorilor de medicamente care solicită încheierea
de contracte cu casa de asigurări de sănătate.
(3) În contractul de furnizare de medicamente cu și fără
contribuție personală în tratamentul ambulatoriu, precum și de
materiale sanitare specifice care se acordă pentru tratamentul în
ambulatoriu al bolnavilor incluși în unele programe naționale de

MONITORUL OFICIAL AL ROMÂNIEI, PARTEA I, Nr. 885/29.XII.2008
sănătate cu scop curativ se va specifica valoarea orientativă,
defalcată pe trimestre și luni, pentru eliberarea medicamentelor
antidiabetice orale și de tipul insulinelor pentru bolnavii diabetici,
a medicamentelor pentru tratamentul stării posttransplant, a
medicamentelor specifice pentru tratamentul ambulatoriu al
bolnavilor cu afecțiuni oncologice, a medicamentelor pentru
tratamentul persoanelor cu infecție HIV/SIDA, a medicamentelor
corespunzătoare DCI-urilor aferente grupelor de boli cronice, a
medicamentelor corespunzătoare DCI-urilor aferente bolilor rare
mucoviscidoză, epidermoliză buloasă și scleroză laterală
amiotrofică din cadrul Programului național de hemofilie,
talasemie și alte boli rare și a materialelor sanitare specifice care
se acordă pentru tratamentul în ambulatoriu al bolnavilor incluși
în unele programe naționale de sănătate cu scop curativ.
Valoarea orientativă a contractului se va stabili în condițiile
stabilite prin norme. Valoarea orientativă a contractelor pentru
farmaciile din rețeaua sanitară a ministerelor și instituțiilor din
domeniul apărării, ordinii publice, siguranței naționale și
autorității judecătorești, care intră în relație contractuală cu Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești, se stabilește prin normele
proprii de aplicare a prezentului contract-cadru.
(4) Clauzele contractului pot fi modificate prin acte adiționale.
(5) Contractele pot fi încheiate de reprezentantul legal al
societății comerciale farmaceutice cu casa de asigurări de
sănătate în a cărei rază administrativ-teritorială se află sediul
social al societății respective și/sau Casa Asigurărilor de
Sănătate a Apărării, Ordinii Publice, Siguranței Naționale și
Autorității Judecătorești, respectiv Casa Asigurărilor de Sănătate
a Ministerului Transporturilor. În situația în care în cadrul
aceleiași societăți comerciale farmaceutice funcționează mai
multe farmacii, situate în județe diferite, reprezentantul legal al
societății comerciale încheie contracte cu casele de asigurări de
sănătate județene, respectiv a municipiului București în a căror
rază teritorială se află amplasate farmaciile respective și/sau
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești, respectiv Casa
Asigurărilor de Sănătate a Ministerului Transporturilor. În situația
în care o societate comercială farmaceutică are deschise puncte
de lucru, înființate conform prevederilor legale în vigoare, în alte
județe, aceasta va încheia contract cu casa de asigurări de
sănătate în a cărei rază administrativ-teritorială se află punctul
de lucru, în condițiile stabilite prin norme.
(6) Reprezentanții legali ai furnizorilor care funcționează în
structura unor unități sanitare din ambulatoriul de specialitate
aparținând ministerelor și instituțiilor din domeniul apărării,
ordinii publice, siguranței naționale și autorității judecătorești
încheie contracte cu Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești.
SECȚIUNEA a 2-a
Drepturile și obligațiile furnizorilor de medicamente,
precum și obligațiile caselor de asigurări de sănătate

Art. 96. — În relațiile contractuale cu casele de asigurări de
sănătate, furnizorii de medicamente evaluați au următoarele
obligații:
a) să se aprovizioneze continuu cu medicamentele
corespunzătoare DCI-urilor prevăzute în listă, inclusiv cu
medicamente la preț de referință și la preț de decontare;
b) să asigure acoperirea cererii de produse comerciale ale
aceleiași DCI cu prioritate, la prețurile cele mai mici din Lista cu
denumirile comerciale ale medicamentelor; să se aprovizioneze,

23

la cererea asiguratului, în maximum 24 de ore pentru bolile
acute și subacute și 48 de ore pentru bolile cronice, cu
medicamentul/medicamentele din Lista cu denumiri comerciale
ale medicamentelor, dacă acesta/acestea nu există la momentul
solicitării în farmacie; să se aprovizioneze, la cererea
asiguratului, în maximum 48 de ore cu materiale sanitare
specifice care se acordă pentru tratamentul în ambulatoriu al
bolnavilor incluși în unele programe naționale de sănătate cu
scop curativ, dacă acestea nu există la momentul solicitării în
farmacie;
c) să practice o evidență de gestiune cantitativ-valorică,
corectă și la zi;
d) să verifice prescripțiile medicale în ceea ce privește datele
obligatorii pe care acestea trebuie să le cuprindă, în vederea
eliberării acestora și a decontării contravalorii medicamentelor,
precum și a materialelor sanitare specifice care se acordă
pentru tratamentul în ambulatoriu al bolnavilor incluși în unele
programe naționale de sănătate cu scop curativ de către casele
de asigurări de sănătate;
e) să verifice dacă au fost respectate condițiile prevăzute în
norme cu privire la eliberarea prescripțiilor medicale, referitoare
la numărul de medicamente și durata terapiei în funcție de tipul
de afecțiune: acut, subacut, cronic; să verifice dacă au fost
respectate condițiile prevăzute în normele tehnice de realizare
a programelor naționale de sănătate cu privire la eliberarea
prescripțiilor medicale pentru materialele sanitare specifice care
se acordă pentru tratamentul în ambulatoriu al bolnavilor incluși
în unele programe naționale de sănătate cu scop curativ;
f) să transmită caselor de asigurări de sănătate datele
solicitate, utilizând Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor;
g) să întocmească și să prezinte caselor de asigurări de
sănătate documentele necesare în vederea decontării
medicamentelor cu și fără contribuție personală în tratamentul
ambulatoriu, precum și a materialelor sanitare specifice care se
acordă pentru tratamentul în ambulatoriu al bolnavilor incluși în
unele programe naționale de sănătate cu scop curativ —
factură, borderou-centralizator, prescripții medicale —, cu
înscrierea numărului de ordine al bonului fiscal și a datei de
emitere a acestora, pe baza cărora au fost eliberate
medicamentele și materialele sanitare specifice care se acordă
pentru tratamentul în ambulatoriu al bolnavilor incluși în unele
programe naționale de sănătate cu scop curativ, în condițiile
stabilite prin norme;
h) să respecte modul de eliberare a medicamentelor cu sau
fără contribuție personală în tratamentul ambulatoriu, în
condițiile stabilite prin norme, și modul de eliberare a
materialelor sanitare specifice care se acordă pentru tratamentul
în ambulatoriu al bolnavilor incluși în unele programe naționale
de sănătate cu scop curativ, în condițiile reglementărilor legale
în vigoare;
i) să funcționeze cu personal farmaceutic care posedă drept
de liberă practică, conform legii;
j) să informeze asigurații cu privire la drepturile și obligațiile
ce decurg din calitatea de asigurat privind eliberarea
medicamentelor, precum și a materialelor sanitare specifice care
se acordă pentru tratamentul în ambulatoriu al bolnavilor incluși
în unele programe naționale de sănătate cu scop curativ,
precum și la modul de utilizare a acestora, conform prescripției
medicale;

24

MONITORUL OFICIAL AL ROMÂNIEI, PARTEA I, Nr. 885/29.XII.2008

k) să respecte prevederile Codului deontologic al
farmacistului, adoptat prin Decizia Adunării generale naționale a
Colegiului Farmaciștilor din România nr. 1/2005, cu modificările
ulterioare, în relațiile cu asigurații;
l) să își stabilească programul de funcționare, pe care să îl
afișeze la loc vizibil în farmacie, să participe la sistemul
organizat pentru asigurarea furnizării medicamentelor cu și fără
contribuție personală în tratamentul ambulatoriu, precum și a
materialelor sanitare specifice care se acordă pentru tratamentul
în ambulatoriu al bolnavilor incluși în unele programe naționale
de sănătate cu scop curativ, în zilele de sâmbătă, duminică și de
sărbători legale, precum și pe timpul nopții, și să afișeze la loc
vizibil programul farmaciilor care asigură continuitatea furnizării
de medicamente. Acest program se stabilește în conformitate
cu prevederile legale în vigoare;
m) să elibereze medicamentele din prescripțiile medicale
asiguraților, indiferent de casa de asigurări de sănătate la care
este luat în evidență asiguratul, în condițiile în care furnizorul de
medicamente are contract cu casa de asigurări de sănătate cu
care medicul care a eliberat prescripția medicală a încheiat
contract sau convenție în vederea recunoașterii prescripțiilor
medicale eliberate în situațiile prevăzute în norme. În cazul
medicamentelor antidiabetice orale și de tipul insulinelor pentru
bolnavii diabetici, al medicamentelor pentru tratamentul stării
posttransplant, al medicamentelor specifice pentru tratamentul
ambulatoriu al bolnavilor cu afecțiuni oncologice, al
medicamentelor pentru tratamentul persoanelor cu infecție
HIV/SIDA, al medicamentelor corespunzătoare DCI-urilor
aferente grupelor de boli cronice, al medicamentelor
corespunzătoare DCI-urilor aferente bolilor rare mucoviscidoză,
epidermoliză buloasă și scleroză laterală amiotrofică din cadrul
Programului național de hemofilie, talasemie și alte boli rare și
al materialelor sanitare specifice care se acordă pentru
tratamentul în ambulatoriu al bolnavilor incluși în unele
programe naționale de sănătate cu scop curativ, în condițiile
prevăzute în norme, valorile de contract sunt orientative;
n) să anuleze medicamentele și/sau materialele sanitare
care nu au fost eliberate, în fața primitorului, pe toate
exemplarele prescripției medicale, în condițiile stabilite prin
norme;
o) să nu elibereze medicamentele și materialele sanitare din
prescripțiile medicale care și-au încetat valabilitatea;
p) să păstreze la loc vizibil în farmacie condica de sugestii și
reclamații; condica va fi numerotată de farmacie și ștampilată
de casa/casele de asigurări de sănătate cu care furnizorul se
află în relație contractuală;
q) să asigure prezența unui farmacist în farmacie și la
punctele de lucru pe toată durata programului de lucru declarat
și prevăzut în contractul încheiat cu casa de asigurări de
sănătate;
r) să depună, în primele 15 zile calendaristice ale lunii
următoare celei pentru care s-au eliberat medicamentele cu și
fără contribuție personală în tratamentul ambulatoriu, precum și
materialele sanitare specifice care se acordă pentru tratamentul
în ambulatoriu al bolnavilor incluși în unele programe naționale
de sănătate cu scop curativ, documentele necesare în vederea
decontării pentru luna respectivă; pentru medicamentele
antidiabetice orale și de tipul insulinelor pentru bolnavii diabetici,
medicamentele pentru tratamentul stării posttransplant,
medicamentele specifice pentru tratamentul ambulatoriu al
bolnavilor cu afecțiuni oncologice, medicamentele pentru
tratamentul persoanelor cu infecție HIV/SIDA, medicamentele
corespunzătoare DCI-urilor aferente grupelor de boli cronice,

medicamentele corespunzătoare DCI-urilor aferente bolilor rare
mucoviscidoză, epidermoliză buloasă și scleroză laterală
amiotrofică din cadrul Programului național de hemofilie,
talasemie și alte boli rare și pentru materialele sanitare specifice
care se acordă pentru tratamentul în ambulatoriu al bolnavilor
incluși în unele programe naționale de sănătate cu scop curativ,
în condițiile precizate prin norme, decontarea se face la nivelul
realizat, cu încadrarea în fondul aprobat la nivelul casei de
asigurări de sănătate;
s) să se informeze asupra condițiilor de furnizare a
medicamentelor cu și fără contribuție personală în tratamentul
ambulatoriu, precum și a materialelor sanitare specifice care se
acordă pentru tratamentul în ambulatoriu al bolnavilor incluși în
unele programe naționale de sănătate cu scop curativ;
t) să nu înlocuiască medicamentele prescrise de medic, cu
excepția următoarelor situații, în condițiile prevăzute în norme:
— dacă medicamentul recomandat de medic este prea
scump și bolnavul nu dispune de resursele financiare necesare
pentru a suporta diferența de preț dintre prețul de referință și
prețul de vânzare cu amănuntul al medicamentului respectiv;
— dacă farmacia nu are disponibil în stoc, la momentul
solicitării, produsul prescris de către medic și bolnavul nu este
de acord ca farmacia să îl aducă bolnavului în termen de 24,
respectiv 48 de ore, în condițiile legii;
u) să respecte confidențialitatea tuturor datelor și informațiilor
privitoare la asigurați, precum și intimitatea și demnitatea
acestora;
v) să anunțe casa de asigurări de sănătate despre
modificarea uneia sau a mai multora dintre condițiile care au stat
la baza încheierii contractului de furnizare de medicamente în
tratamentul ambulatoriu, precum și de materiale sanitare
specifice care se acordă pentru tratamentul în ambulatoriu al
bolnavilor incluși în unele programe naționale de sănătate cu
scop curativ, anterior producerii acesteia sau cel mai târziu la
5 zile lucrătoare de la data producerii modificării, și să
îndeplinească în permanență aceste condiții pe durata derulării
contractelor;
x) să acorde medicamentele prevăzute în Lista cu
medicamente de care beneficiază asigurații cu sau fără
contribuție personală, care se aprobă prin hotărâre a
Guvernului, și să nu încaseze contribuție personală pentru
medicamentele la care nu sunt prevăzute astfel de plăți;
y) să transmită caselor de asigurări de sănătate, pe suport
magnetic, contravaloarea medicamentelor și materialelor
sanitare eliberate pe parcursul unei săptămâni, în prima zi a
săptămânii următoare celei pentru care se face raportarea.
Art. 97. — În relațiile contractuale cu casele de asigurări de
sănătate, furnizorii de medicamente au următoarele drepturi:
a) să primească de la casa de asigurări de sănătate, la
termenele
prevăzute
în
contract,
contravaloarea
medicamentelor cu și fără contribuție personală eliberate,
conform facturilor emise și documentelor însoțitoare, respectiv
la nivelul realizat pentru medicamentele antidiabetice orale și de
tipul insulinelor pentru bolnavii diabetici, medicamentele pentru
tratamentul stării posttransplant, medicamentele specifice
pentru tratamentul ambulatoriu al bolnavilor cu afecțiuni
oncologice, medicamentele pentru tratamentul persoanelor cu
infecție HIV/SIDA, medicamentele corespunzătoare DCI-urilor
aferente grupelor de boli cronice, medicamentele
corespunzătoare DCI-urilor aferente bolilor rare mucoviscidoză,
epidermoliză buloasă și scleroză laterală amiotrofică din cadrul
Programului național de hemofilie, talasemie și alte boli rare,
precum și pentru materiale sanitare specifice care se acordă

MONITORUL OFICIAL AL ROMÂNIEI, PARTEA I, Nr. 885/29.XII.2008
pentru tratamentul în ambulatoriu al bolnavilor incluși în unele
programe naționale de sănătate cu scop curativ, în condițiile
precizate prin norme, pentru care s-a stabilit valoare de contract
orientativă, în limita sumelor alocate la nivelul casei de asigurări
de sănătate cu această destinație;
b) să se informeze și să fie informați asupra modalității de
furnizare a medicamentelor cu și fără contribuție personală în
tratamentul ambulatoriu, precum și a materialelor sanitare
specifice care se acordă pentru tratamentul în ambulatoriu al
bolnavilor incluși în unele programe naționale de sănătate cu
scop curativ;
c) să cunoască condițiile de contractare a furnizării de
medicamente cu și fără contribuție personală în tratamentul
ambulatoriu, suportate din Fond și decontate de casele de
asigurări de sănătate, și de materiale sanitare specifice care se
acordă pentru tratamentul în ambulatoriu al bolnavilor incluși în
unele programe naționale de sănătate cu scop curativ, în
conformitate cu prevederile legale în vigoare, precum și
eventualele modificări ale acestora survenite ca urmare a
apariției unor noi acte normative;
d) să încaseze de la asigurați contribuția personală
reprezentând diferența dintre prețul de vânzare cu amănuntul și
suma corespunzătoare aplicării procentului de compensare a
medicamentelor corespunzătoare DCI-urilor prevăzute în
sublistele A și B asupra prețului de referință, respectiv diferența
dintre prețul de vânzare cu amănuntul și prețul de referință/prețul
de decontare al medicamentelor, decontată de casele de
asigurări de sănătate, cu excepția medicamentelor și a
materialelor sanitare specifice care se acordă pentru tratamentul
în ambulatoriu al bolnavilor incluși în unele programe naționale
de sănătate cu scop curativ;
e) să nu elibereze prescripțiile medicale care nu conțin toate
datele obligatorii pe care acestea trebuie să le cuprindă, precum
și dacă nu au fost respectate condițiile prevăzute în norme
privind eliberarea prescripțiilor medicale, referitoare la numărul
de medicamente și la durata terapiei, excepție făcând situațiile
prevăzute la art. 98 lit. c);
f) să negocieze în calitate de parte contractantă clauze
suplimentare la contractele încheiate cu casele de asigurări de
sănătate, în limita prevederilor legale în vigoare.
Art. 98. — În relațiile contractuale cu furnizorii de
medicamente, casele de asigurări de sănătate au următoarele
obligații:
a) să încheie contracte de furnizare de medicamente cu și
fără contribuție personală în tratamentul ambulatoriu, precum și
de materiale sanitare specifice care se acordă pentru
tratamentul în ambulatoriu al bolnavilor incluși în unele
programe naționale de sănătate cu scop curativ numai cu
furnizorii de medicamente autorizați și evaluați conform
reglementărilor legale în vigoare și să facă publice, în termen
de maximum 10 zile lucrătoare de la data încheierii contractelor,
prin afișare pe pagina web, lista acestora pentru informarea
asiguraților;
b) Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești și Casa
Asigurărilor de Sănătate a Ministerului Transporturilor sunt
obligate să încheie contracte cu cel puțin o farmacie în
localitățile în care acestea au contracte încheiate cu furnizori de
servicii medicale, astfel încât să se asigure accesul asiguraților
la medicamente;
c) să nu deconteze contravaloarea prescripțiilor medicale
care nu conțin datele obligatorii privind prescrierea și eliberarea
acestora; casele de asigurări de sănătate decontează prescripții

25

medicale care nu conțin toate datele, dar numai pentru afecțiuni
acute și dacă se poate identifica medicul, asiguratul și dacă se
specifică faptul că tratamentul este prescris pentru afecțiune
acută. În această situație casele de asigurări de sănătate vor
atenționa medicii care prescriu rețete fără toate datele obligatorii
necesare în vederea decontării acestora, iar începând cu cea
de-a treia abatere constatată, casele de asigurări de sănătate
vor încasa de la medicii care au eliberat prescripția medicală
valoarea decontată pentru fiecare prescripție medicală la care
s-au constatat astfel de deficiențe. Sumele obținute din aceste
încasări se vor folosi conform prevederilor legale în vigoare;
d) să deconteze furnizorilor de medicamente cu care au
încheiat contracte contravaloarea medicamentelor eliberate cu
și fără contribuție personală; se vor deconta la nivelul realizat
medicamentele și materialele sanitare pentru bolnavii diabetici,
medicamentele pentru tratamentul stării posttransplant,
medicamentele specifice pentru tratamentul ambulatoriu al
bolnavilor cu afecțiuni oncologice, medicamentele pentru
tratamentul persoanelor cu infecție HIV/SIDA, medicamentele
corespunzătoare DCI-urilor aferente grupelor de boli cronice,
medicamentele corespunzătoare DCI-urilor aferente bolilor rare
mucoviscidoză, epidermoliză buloasă și scleroză laterală
amiotrofică din cadrul Programului național de hemofilie,
talasemie și alte boli rare și materialele sanitare specifice care
se acordă pentru tratamentul în ambulatoriu al bolnavilor incluși
în unele programe naționale de sănătate cu scop curativ, în
condițiile prevăzute în norme, pentru care s-a stabilit valoarea de
contract orientativă, în limita sumelor alocate cu această
destinație la nivelul casei de asigurări de sănătate, la termenele
prevăzute în norme;
e) să urmărească lunar evoluția consumului de medicamente
cu și fără contribuție personală în tratamentul ambulatoriu,
precum și de materiale sanitare specifice care se acordă pentru
tratamentul în ambulatoriu al bolnavilor incluși în unele
programe naționale de sănătate cu scop curativ, comparativ cu
fondul alocat cu această destinație, luând măsurile ce se impun;
f) să informeze furnizorii de medicamente cu privire la
condițiile de contractare și la modificările apărute ulterior ca
urmare a modificării actelor normative;
g) să înmâneze la momentul efectuării controlului sau, după
caz, să comunice furnizorilor de medicamente proceseleverbale și/sau notele de constatare ca urmare a controalelor
efectuate, în termen de maximum 3 zile lucrătoare de la
efectuarea controlului;
h) să aducă la cunoștința furnizorilor de medicamente
numele și codul de parafă ale medicilor care nu mai sunt în
relație contractuală cu casa de asigurări de sănătate, cel mai
târziu la data încetării relațiilor contractuale dintre casa de
asigurări de sănătate și medicii respectivi.
SECȚIUNEA a 3-a
Modalitățile de decontare a medicamentelor
cu și fără contribuție personală în tratamentul ambulatoriu,
precum și a unor materiale sanitare specifice care se acordă
pentru tratamentul în ambulatoriu al bolnavilor incluși
în unele programe naționale de sănătate cu scop curativ

Art. 99. — (1) Suma maximă care se suportă de casele de
asigurări de sănătate din Fond, pentru fiecare medicament
corespunzător DCI-ului din listă, este cea corespunzătoare
aplicării procentului de compensare a medicamentelor asupra
prețului de referință pentru DCI-urile cuprinse în sublistele A, B
și C, respectiv prețul de decontare pentru medicamentele și

26

MONITORUL OFICIAL AL ROMÂNIEI, PARTEA I, Nr. 885/29.XII.2008

materialele sanitare cuprinse în lista aprobată prin ordin al
ministrului sănătății publice.
(2) Procentul de compensare a medicamentelor
corespunzătoare DCI-urilor prevăzute în sublista A este de 90%
din prețul de referință, al celor din sublista B este de 50% din
prețul de referință, iar al celor din secțiunile C1 și C3 din
sublista C este de 100% din prețul de referință.
(3) Prețul de referință reprezintă prețul cel mai mic
corespunzător unității terapeutice aferente aceleiași forme
farmaceutice din cadrul DCI și pentru fiecare concentrație.
(4) Decontarea pentru activitatea curentă a anului 2009 se
efectuează în ordine cronologică până la 60 de zile
calendaristice de la data depunerii facturii de către farmacie la
casa de asigurări de sănătate, în limita fondurilor aprobate cu
această destinație.
(5) Decontarea contravalorii medicamentelor pentru care se
fac transferuri din bugetul Ministerului Sănătății Publice în
bugetul Fondului se face până la 30 de zile calendaristice de la
data depunerii facturii de către farmacie la casa de asigurări de
sănătate.
Art. 100. — (1) Modalitățile de prescriere, eliberare și de
decontare a medicamentelor cu și fără contribuție personală în
tratamentul ambulatoriu se stabilesc prin norme. Medicii prescriu
medicamente sub forma denumirii comerciale. Pentru bolile
cronice, medicii pot prescrie unui asigurat medicamente cu și
fără contribuție personală, cu următoarele restricții:
a) pentru sublistele A și B — o singură prescripție lunar, cu
maximum 7 medicamente, dar nu mai mult de 3 medicamente
din sublista B;
b) în situația în care într-o lună se prescrie un medicament
din sublista B notat cu #, nu se mai prescriu în luna respectivă
și alte medicamente din sublista B;
c) pentru sublista C secțiunea C1 — pe fiecare cod de boală,
o singură prescripție lunar, cu maximum 3 medicamente;
d) pentru sublista C secțiunea C3 — o singură prescripție
lunar, cu maximum 4 medicamente.
(2) Prin excepție, în cazul medicamentelor prevăzute în
tabelul II din anexa la Legea nr. 339/2005 privind regimul juridic
al plantelor, substanțelor și preparatelor stupefiante și
psihotrope, cu completările ulterioare, se pot emite pentru
același asigurat mai multe prescripții, conform reglementărilor
legale în vigoare.
(3) Casele de asigurări de sănătate sunt obligate să aducă la
cunoștința furnizorilor de servicii medicale și asiguraților cazurile
în care s-a eliberat mai mult de o prescripție medicală pe lună,
atât pentru medicamentele cuprinse în sublista A, cât și pentru
cele cuprinse în sublista B, precum și cazurile în care s-a
eliberat mai mult de o prescripție medicală pe lună pentru fiecare
cod de boală, pentru medicamentele cuprinse în sublista C
secțiunea C1, și mai mult de o prescripție medicală pe lună
pentru medicamentele cuprinse în sublista C secțiunea C3; în
această situație, asigurații respectivi nu mai beneficiază de o
altă prescripție medicală pentru perioada acoperită cu
medicamentele eliberate suplimentar, cu excepția situației
prevăzute la alin. (2).
(4) Pentru persoanele prevăzute în legile speciale, care
beneficiază de gratuitate suportată din Fond, în condițiile legii,
casele de asigurări de sănătate suportă integral contravaloarea
medicamentelor cu prețul cel mai mic, corespunzătoare fiecărei
DCI cuprinse în sublistele A, B și C secțiunea C1, pentru aceeași
concentrație și formă farmaceutică, în condițiile alin. (1)—(3).
(5) Pe același formular de prescripție se pot înscrie
medicamente din subliste diferite. Farmaciile întocmesc un

borderou centralizator cu evidență distinctă pentru fiecare
sublistă, cu excepția medicamentelor antidiabetice orale, a
medicamentelor antidiabetice de tipul insulinelor și testele de
automonitorizare pentru bolnavii diabetici, a medicamentelor
antidiabetice orale și de tipul insulinelor și testelor de
automonitorizare pentru tratamentul mixt al bolnavilor diabetici,
a medicamentelor pentru tratamentul stării posttransplant, a
medicamentelor specifice pentru tratamentul ambulatoriu al
bolnavilor cu afecțiuni oncologice, a medicamentelor pentru
tratamentul persoanelor cu infecție HIV/SIDA, a medicamentelor
corespunzătoare DCI-urilor aferente grupelor de boli cronice, a
medicamentelor corespunzătoare DCI-urilor aferente bolilor rare
mucoviscidoză, epidermoliză buloasă și scleroză laterală
amiotrofică din cadrul Programului național de hemofilie,
talasemie și alte boli rare și pentru materialele sanitare specifice
care se acordă pentru tratamentul în ambulatoriu al bolnavilor
incluși în unele programe naționale de sănătate cu scop curativ,
în condițiile prevăzute în norme, pentru care se completează
prescripții distincte.
(6) În cazul în care prețul de vânzare cu amănuntul al
medicamentelor de pe sublista B depășește limitele prevăzute
la alin. (1) lit. b), cu excepția celor notate cu #, diferența va fi
suportată integral de asigurat.
(7) Copiii cu vârsta cuprinsă între 0 și 12 luni beneficiază de
medicamente gratuite, fără plafonare valorică și cantitativă.
Valoarea medicamentelor prescrise pentru tratamentul
afecțiunilor copiilor cu vârsta cuprinsă între 0 și 12 luni se
suportă din Fond, conform prevederilor legale în vigoare.
(8) Perioadele pentru care pot fi prescrise medicamentele
sunt de 3—5 zile în afecțiuni acute, de 8—10 zile în afecțiuni
subacute și de până la 30 de zile pentru bolnavii cu afecțiuni
cronice, cu excepția bolnavilor cuprinși în unele programe de
sănătate prevăzute în norme pentru care perioada poate fi de
până la 90 de zile. Pentru bolnavii cu boli cronice stabilizate și
cu schemă terapeutică stabilă, medicii de familie pot prescrie
medicamente pentru o perioadă de până la 90 de zile, perioada
fiind stabilită de comun acord de medicul prescriptor și asiguratul
beneficiar al prescripției medicale și menționată pe prescripție
sub rubrica aferentă CNP-ului. Asigurații respectivi nu mai
beneficiază de o altă prescripție medicală pentru boala cronică
respectivă pentru perioada acoperită de prescripția medicală.
Art. 101. — (1) Medicamentele cu și fără contribuție
personală, precum și unele materiale sanitare specifice care se
acordă pentru tratamentul în ambulatoriu al bolnavilor incluși în
unele programe naționale de sănătate cu scop curativ se acordă
în tratamentul ambulatoriu pe bază de prescripție medicală
eliberată de medicii care sunt în relații contractuale cu casele
de asigurări de sănătate.
(2) Pentru elevii și studenții care urmează o formă de
învățământ în altă localitate decât cea de reședință și care nu
sunt înscriși la un medic de familie din localitatea unde se află
unitatea de învățământ, în caz de urgență medicală, medicul din
cabinetul școlar sau studențesc poate prescrie medicamente
numai pentru afecțiuni acute, pentru maximum 3 zile. Medicii
respectivi au obligația să transmită prin scrisoare medicală
medicului de familie la care este înscris elevul sau studentul
diagnosticul și tratamentul prescris. Medicii dentiști din
cabinetele stomatologice școlare și studențești pot prescrie
medicamente numai pentru afecțiuni acute, pentru maximum
3 zile. Medicii din căminele de bătrâni pot prescrie medicamente
numai pentru maximum 3 zile, pentru bolnavii nedeplasabili sau
cu afecțiuni acute din aceste instituții, dacă nu sunt înscriși în

MONITORUL OFICIAL AL ROMÂNIEI, PARTEA I, Nr. 885/29.XII.2008
lista unui medic de familie. Medicii din instituțiile aflate în
coordonarea Autorității Naționale pentru Persoanele cu
Handicap pot prescrie medicamente numai pentru maximum
3 zile pentru bolnavii nedeplasabili sau cu afecțiuni acute din
aceste instituții, în situația în care persoanele instituționalizate
nu sunt înscrise în lista unui medic de familie. Medicii din
unitățile și compartimentele de primire a urgențelor din cadrul
spitalelor ce sunt finanțate din bugetul de stat pot prescrie
medicamente cu și fără contribuție personală în tratamentul
ambulatoriu numai pentru afecțiuni acute, pentru maximum
3 zile. Medicii care își desfășoară activitatea în dispensare TBC,
laboratoare de sănătate mintală, respectiv centre de sănătate
mintală și staționar de zi, cabinete de planificare familială,
cabinete medicale de boli infecțioase, cabinete de medicină
dentară care nu se află în relație contractuală cu casa de
asigurări de sănătate, care se află în structura spitalului ca
unități fără personalitate juridică, pot prescrie medicamente cu
și fără contribuție personală în tratamentul ambulatoriu,
corespunzător DCI-urilor prevăzute în Hotărârea Guvernului
nr. 720/2008 pentru aprobarea Listei cuprinzând denumirile
comune internaționale corespunzătoare medicamentelor de
care beneficiază asigurații, cu sau fără contribuție personală, pe
bază de prescripție medicală, în sistemul de asigurări sociale de
sănătate. Casele de asigurări de sănătate încheie convenții cu
medicii/medicii dentiști din cabinetele școlare și studențești,
medicii din căminele de bătrâni, medicii din instituțiile aflate în
coordonarea Autorității Naționale pentru Persoanele cu
Handicap, cu unitățile sanitare pentru medicii care își desfășoară
activitatea în dispensare TBC, laboratoare de sănătate mintală,
respectiv centre de sănătate mintală și staționar de zi, cabinete
de planificare familială, cabinete medicale de boli infecțioase,
cabinete de medicină dentară care nu se află în relație
contractuală cu casa de asigurări de sănătate, care se află în
structura spitalului ca unități fără personalitate juridică, și cu
medicii din unitățile și compartimentele de primire a urgențelor
din cadrul spitalelor ce sunt finanțate din bugetul de stat, în
vederea recunoașterii prescripțiilor medicale pentru
medicamente cu și fără contribuție personală eliberate de către
aceștia. Modelul de convenție este cel prevăzut în norme. Prin
medici/medici dentiști din cabinetele școlare și studențești se
înțelege medicii din cabinetele medicale și stomatologice din
școli și unități de învățământ superior, cabinete integrate în
structura spitalelor teritoriale și finanțate de la bugetul de stat.
SECȚIUNEA a 4-a
Sancțiuni, condiții de reziliere, suspendare și încetare a
contractelor de furnizare de medicamente cu și fără contribuție
personală în tratamentul ambulatoriu

Art. 102. — Contractul de furnizare de medicamente cu și
fără contribuție personală în tratamentul ambulatoriu se reziliază
de plin drept printr-o notificare scrisă a casei de asigurări de
sănătate, în termen de maximum 10 zile calendaristice de la
data constatării, în următoarele situații:
a) dacă farmacia evaluată nu începe activitatea în termen de
cel mult 30 de zile calendaristice de la data semnării
contractului;
b) dacă, din motive imputabile farmaciei evaluate, aceasta
își întrerupe activitatea pe o perioadă mai mare de 30 de zile
calendaristice;

27

c) în cazul expirării perioadei de 30 de zile calendaristice de
la revocarea de către organele în drept a autorizației de
funcționare, de la încetarea termenului de valabilitate a acesteia;
d) în cazul revocării de către organele în drept a dovezii de
evaluare a farmaciei sau al expirării termenului de valabilitate a
acesteia;
e) dacă farmacia evaluată înlocuiește medicamentele și/sau
materialele sanitare neeliberate din prescripția medicală cu orice
alte medicamente sau produse din farmacie;
f) odată cu prima constatare, după aplicarea de 3 ori în cursul
unui an a măsurilor prevăzute la art. 106 alin. (1); pentru
societățile comerciale farmaceutice în cadrul cărora
funcționează mai multe farmacii/puncte de lucru, odată cu prima
constatare, după aplicarea la nivelul societății a măsurilor
prevăzute la art. 106 alin. (1) de câte 3 ori pe an pentru
nerespectarea programului de lucru de către fiecare
farmacie/punct de lucru din structura societății farmaceutice;
dacă la nivelul societății comerciale se aplică de 3 ori în cursul
unui an măsurile prevăzute la art. 106 alin. (1) pentru
nerespectarea programului de lucru de către aceeași
farmacie/același punct de lucru din structura sa, la a patra
constatare rezilierea contractului operează numai pentru
farmacia/punctul de lucru la care se înregistrează aceste situații
și se modifică corespunzător contractul;
g) în cazul nerespectării termenelor de depunere a facturilor
însoțite de borderouri și prescripții medicale privind eliberarea
de medicamente și/sau materiale sanitare conform contractului,
în vederea decontării de către casele de asigurări de sănătate,
pentru o perioadă de două luni consecutive în cadrul unui
trimestru, respectiv 3 luni într-un an;
h) în cazul nerespectării prevederilor art. 96 lit. c), f), h), m),
o), q), u), v) și x);
i) la a patra constatare a nerespectării termenului de 5 zile
lucrătoare pentru remedierea situațiilor prevăzute la art. 96 lit. a),
b), g), n), r), s), t) și y);
j) la a patra constatare a nerespectării în cursul unui an a
oricăreia dintre obligațiile prevăzute la art. 96 lit. e), j), k), l) și p);
k) în cazul refuzului furnizorilor de a pune la dispoziția
organelor de control ale Casei Naționale de Asigurări de
Sănătate și ale caselor de asigurări de sănătate actele de
evidență financiar-contabilă a medicamentelor și/sau
materialelor sanitare eliberate conform contractelor încheiate și
documentele justificative privind sumele decontate din Fond.
Art. 103. — Contractul de furnizare de medicamente cu și
fără contribuție personală în tratamentul ambulatoriu se
suspendă cu data la care a intervenit una dintre următoarele
situații:
a) expirarea termenului de valabilitate a autorizației de
funcționare, cu condiția ca furnizorul să facă dovada
demersurilor întreprinse pentru prelungirea acesteia până la
termenul de expirare; suspendarea se face pentru o perioadă
de maximum 30 de zile calendaristice de la data expirării
acesteia;
b) în cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
c) la solicitarea furnizorului, pentru motive obiective, pe bază
de documente justificative prezentate casei de asigurări de
sănătate și cu avizul casei de asigurări de sănătate, pentru o
perioadă de maximum 30 de zile calendaristice/an.

28

MONITORUL OFICIAL AL ROMÂNIEI, PARTEA I, Nr. 885/29.XII.2008

Art. 104. — Contractul de furnizare de medicamente cu și
fără contribuție personală în tratamentul ambulatoriu încetează
cu data la care a intervenit una dintre următoarele situații:
a) furnizorul de medicamente se mută din raza administrativteritorială a casei de asigurări de sănătate cu care se află în
relație contractuală;
b) încetarea prin faliment, dizolvare cu lichidare, lichidare a
furnizorului de medicamente;
c) încetarea definitivă a activității casei de asigurări de
sănătate;
d) acordul de voință al părților;
e) denunțarea unilaterală a contractului de către
reprezentantul legal al farmaciei sau al casei de asigurări de
sănătate, printr-o notificare scrisă și motivată, în care se va
preciza temeiul legal, cu 30 de zile calendaristice anterioare
datei de la care se dorește încetarea contractului.
Art. 105. — (1) Pentru societățile comerciale farmaceutice în
cadrul cărora funcționează mai multe farmacii/puncte de lucru,
condițiile de reziliere a contractelor prevăzute la art. 102 lit. f), g)
și h) — pentru nerespectarea prevederilor art. 96 lit. f), m) și
v) — și condițiile de reziliere a contractelor prevăzute la art. 102
lit. i) — pentru nerespectarea prevederilor art. 96 lit. g) și r) — se
aplică la nivel de societate; restul condițiilor de reziliere
prevăzute la art. 102 se aplică corespunzător pentru fiecare
dintre farmaciile/punctele de lucru la care se înregistrează
aceste situații, prin excluderea lor din contract și modificarea
contractului în mod corespunzător. Prevederile art. 103 și 104
referitoare la condițiile de suspendare, respectiv încetare se
aplică societății comerciale farmaceutice sau farmaciilor,
respectiv punctelor de lucru, după caz.
(2) În situația în care prin farmaciile/punctele de lucru excluse
din contractele încheiate între societățile comerciale
farmaceutice și casa de asigurări de sănătate continuă să se
elibereze medicamente cu sau fără contribuție personală și/sau
materiale sanitare în cadrul sistemului asigurărilor sociale de
sănătate, casa de asigurări de sănătate va rezilia contractele
încheiate cu societățile comerciale respective pentru toate
farmaciile/punctele de lucru cuprinse în aceste contracte.
Art. 106. — (1) În cazul în care se constată nerespectarea
nejustificată a programului de lucru comunicat la casa de
asigurări de sănătate și prevăzut în contract, suma cuvenită
pentru luna în care s-au înregistrat aceste situații se diminuează
după cum urmează:
a) cu 2% la prima constatare;
b) cu 15% la a doua constatare;
c) cu 20% la a treia constatare.
(2) În cazul în care se constată nerespectarea obligațiilor
prevăzute la art. 96 lit. e), j), k), l) și p) și în cazul nerespectării
termenului de 5 zile pentru remedierea situațiilor prevăzute la
art. 96 lit. a), b), g), n), r), s), t) și y), suma cuvenită pentru luna
în care s-au înregistrat aceste situații se diminuează după cum
urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
(3) Reținerea sumei conform alin. (1) și (2) se aplică pentru
luna în care a avut loc constatarea din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute din aceste
încasări se vor folosi la întregirea fondului alocat consumului de

medicamente cu și fără contribuție personală în tratamentul
ambulatoriu, la nivelul casei de asigurări de sănătate.
Art. 107. — Lista prețurilor de referință la nivel de unitate
terapeutică corespunzătoare medicamentelor — denumiri
comerciale din Catalogul național al prețurilor medicamentelor
de uz uman autorizate de punere pe piață (CANAMED), aprobat
prin ordin al ministrului sănătății publice, se elaborează de Casa
Națională de Asigurări de Sănătate și se aprobă prin ordin al
președintelui Casei Naționale de Asigurări de Sănătate, în
condițiile stabilite prin norme. În lista prețurilor de referință se
cuprind și prețurile de decontare stabilite prin ordin al ministrului
sănătății publice.
CAPITOLUL IV
Acordarea dispozitivelor medicale destinate recuperării
unor deficiențe organice sau funcționale în ambulatoriu
SECȚIUNEA 1
Condiții de eligibilitate a furnizorilor de dispozitive medicale
destinate recuperării unor deficiențe organice sau funcționale în
ambulatoriu

Art. 108. — Dispozitivele medicale destinate recuperării unor
deficiențe organice sau funcționale în ambulatoriu, denumite în
continuare dispozitive medicale, se acordă, pentru o perioadă
determinată ori nedeterminată, de către furnizorii de dispozitive
medicale avizați de Ministerul Sănătății Publice și evaluați
potrivit dispozițiilor legale în vigoare.
Art. 109. — (1) Contractul de furnizare de dispozitive
medicale se încheie între furnizorul de dispozitive medicale
avizat, evaluat, prin reprezentantul său legal sau împuternicitul
legal al acestuia, după caz, și casa de asigurări de sănătate, pe
baza următoarelor documente:
a) certificatul de înregistrare cu cod unic de înregistrare și
certificatul de înscriere de mențiuni, dacă este cazul, sau actul
de înființare conform prevederilor legale în vigoare;
b) contul deschis la Trezoreria Statului sau la bancă;
c) dovada de evaluare, pentru sediul social și pentru punctele
de lucru;
d) certificatul/certificatele de înregistrare a dispozitivelor
medicale, emis/emise de Ministerul Sănătății Publice, și/sau
declarația/declarațiile de conformitate CE, emisă/emise de
producător, după caz;
e) avizul de funcționare și/sau certificatul de înregistrare al
producătorului de dispozitive medicale, după caz, emis de
Ministerul Sănătății Publice;
f) dovada de răspundere civilă în domeniul medical, valabilă
pe toată perioada derulării contractului, atât pentru personalul
medico-sanitar, cât și pentru furnizor;
g) lista prețurilor de vânzare cu amănuntul și/sau a sumelor
de închiriere pentru dispozitivele a căror furnizare face obiectul
contractului cu casa de asigurări de sănătate;
h) dovada plății contribuției la Fond, conform prevederilor
legale în vigoare.
(2) Casele de asigurări de sănătate pot solicita și alte
documente strict necesare încheierii contractelor, aprobate prin
decizie a președinților-directori generali, cu consultarea
prealabilă a furnizorilor de dispozitive medicale care solicită
încheierea de contract cu casa de asigurări de sănătate.

MONITORUL OFICIAL AL ROMÂNIEI, PARTEA I, Nr. 885/29.XII.2008
SECȚIUNEA a 2-a
Drepturile și obligațiile furnizorilor de dispozitive medicale,
precum și obligațiile caselor de asigurări de sănătate

Art. 110. — În relațiile contractuale cu casele de asigurări de
sănătate, furnizorii de dispozitive medicale evaluați au
următoarele obligații:
a) să respecte prevederile legale privind condițiile de
introducere pe piață și de punere în funcțiune a dispozitivelor
medicale;
b) să asigure service pentru dispozitivul medical livrat,
conform prevederilor legale în vigoare, în cazul dispozitivelor
medicale care necesită service;
c) să livreze dispozitivele medicale și să desfășoare activități
de protezare numai la sediul social sau la punctul/punctele de
lucru pentru care dețin dovada de evaluare;
d) să verifice la livrare, după caz, adaptabilitatea și buna
funcționare a dispozitivului medical;
e) să livreze dispozitivul medical comandat la termenul
specificat în nota de comandă, astfel încât datele avute în
vedere de către medicul specialist la emiterea recomandării
medicale să nu sufere modificări, în condițiile în care asiguratul
respectă programarea pentru probă și predarea dispozitivului
medical la comandă;
f) să transmită Casei Naționale de Asigurări de Sănătate, în
vederea calculării prețurilor de referință și a sumelor de
închiriere, prețurile de vânzare cu amănuntul și sumele de
închiriere ale dispozitivelor medicale pentru care nu sunt
calculate prețuri de referință/sume de închiriere și care trebuie
să fie aceleași cu cele prevăzute la art. 109 alin. (1) lit. g),
însoțite de certificatele de înregistrare a dispozitivelor medicale
emise de Ministerul Sănătății Publice și/sau de declarațiile de
conformitate CE emise de producători, după caz;
g) să respecte confidențialitatea tuturor datelor și informațiilor
privitoare la asigurați, precum și demnitatea și intimitatea
acestora;
h) să emită, în vederea decontării, facturile însoțite de: copia
certificatului de garanție, declarația de conformitate pentru
dispozitivele la comandă, după caz, conform prevederilor legale
în vigoare, audiogramele efectuate după protezarea auditivă de
un furnizor autorizat și evaluat, aflat în relație contractuală cu
casa de asigurări de sănătate, taloanele lunare pentru
dispozitivele de protezare stomii și incontinență urinară, fotoliile
rulante și aparatele pentru administrare continuă cu oxigen,
după caz, dovada verificării tehnice sau a verificării după
reparare, după caz, confirmarea primirii dispozitivului medical
sub semnătura beneficiarului, cu specificarea domiciliului, a
actului de identitate și a codului numeric personal sau a
documentelor ce confirmă expedierea prin poștă și primirea la
domiciliu; cheltuielile cu transportul dispozitivului medical la
domiciliul asiguratului nu se decontează de casele de asigurări
de sănătate;
i) să respecte dreptul asiguratului de a alege furnizorul de
dispozitive medicale în mod nediscriminatoriu;
j) să anunțe casa de asigurări de sănătate, în cazul
dispozitivelor medicale la comandă, despre primirea deciziilor
de aprobare, în termen de maximum 10 zile lucrătoare de la
data primirii acestora;
k) să utilizeze Sistemul informatic unic integrat. În situația în
care se utilizează un alt sistem informatic, acesta trebuie să fie
compatibil cu Sistemul informatic unic integrat, caz în care
furnizorii sunt obligați să asigure confidențialitatea în procesul
de transmitere a datelor;

29

l) să anunțe casa de asigurări de sănătate despre
modificarea uneia sau a mai multora dintre condițiile care au stat
la baza încheierii contractului de furnizare de dispozitive
medicale, anterior producerii acesteia sau cel mai târziu la 5 zile
lucrătoare de la data producerii modificării, și să îndeplinească
în permanență aceste condiții pe durata derulării contractelor.
Art. 111. — În relațiile contractuale cu casele de asigurări de
sănătate, furnizorii de dispozitive medicale au următoarele
drepturi:
a) să primească de la casa de asigurări de sănătate
contravaloarea dispozitivelor medicale furnizate, conform
facturilor emise și documentelor însoțitoare, inclusiv sumele de
închiriere, în termen de 30 de zile de la data depunerii
documentelor necesare în vederea decontării;
b) să fie informați ori de câte ori este nevoie și din timp
asupra modalității de furnizare a dispozitivelor medicale;
c) să încaseze contribuție personală de la asigurați, în
condițiile prevăzute în norme.
Art. 112. — În relațiile contractuale cu furnizorii de dispozitive
medicale, casele de asigurări de sănătate au următoarele
obligații:
a) să încheie contracte cu furnizorii de dispozitive medicale
evaluați, astfel încât să se asigure punerea în aplicare a
prevederilor prezentei hotărâri și să se facă publică în termen de
maximum 10 zile lucrătoare de la data încheierii contractelor,
inclusiv pe site-ul casei de asigurări de sănătate, lista în ordine
alfabetică a acestora, cu indicarea datelor de contact pentru
sediul social și punctul de lucru din județul respectiv, pentru
informarea asiguratului;
b) să informeze furnizorii de dispozitive medicale asupra
condițiilor de contractare și a negocierii clauzelor contractuale;
c) să emită decizii privind aprobarea procurării/închirierii
dispozitivului medical, conform bugetului aprobat;
d) să precizeze în decizia de procurare/închiriere a
dispozitivului medical prețul de referință/suma de închiriere
suportat/suportată de casa de asigurări de sănătate din Fond
pentru dispozitivul medical furnizat de aceștia și să specifice pe
versoul deciziei, în ordine alfabetică, lista furnizorilor de
dispozitive medicale care furnizează dispozitivul medical
aprobat în decizie, cu care casa de asigurări de sănătate se află
în relații contractuale, cu indicarea datelor de contact pentru
sediul social și punctul de lucru din județul respectiv, pentru
informarea asiguratului;
e) să respecte dreptul asiguratului de a-și alege furnizorul de
dispozitive medicale evaluat și să pună la dispoziția asiguraților,
odată cu decizia, prin poștă, lista tuturor prețurilor de vânzare cu
amănuntul/sumelor de închiriere pentru dispozitivul medical
aprobat prin decizie;
f) să asigure decontarea pe baza facturilor de decontare
emise de furnizor și a documentelor însoțitoare;
g) să verifice dacă emitentul prescripției medicale se află în
relații contractuale cu o casă de asigurări de sănătate. Prin
emitent se înțelege furnizorul de servicii medicale, și nu cel de
dispozitive medicale.
SECȚIUNEA a 3-a
Decontarea dispozitivelor medicale

Art. 113. — Suma maximă care se suportă de casele de
asigurări de sănătate din Fond pentru fiecare dispozitiv medical
sau tip de dispozitiv medical este prețul de referință ori, după
caz, suma de închiriere. Prețul de referință și suma de închiriere
sunt prevăzute în norme. Dispozitivele medicale care se acordă

30

MONITORUL OFICIAL AL ROMÂNIEI, PARTEA I, Nr. 885/29.XII.2008

pentru o perioadă determinată, prin închiriere, se stabilesc prin
norme. Suma de închiriere este suma pe care o decontează
casele de asigurări de sănătate pentru dispozitivele acordate
pentru o perioadă determinată.
Art. 114. — (1) Casele de asigurări de sănătate decontează
integral prețul de vânzare cu amănuntul al dispozitivului medical,
dacă acesta este mai mic decât prețul de referință. Dacă prețul
de vânzare cu amănuntul al dispozitivului medical este mai mare
decât prețul de referință, diferența se suportă de asigurat prin
contribuție personală și se achită direct furnizorului, care
eliberează bon fiscal sau, la cererea asiguratului, factură.
(2) Pentru persoanele prevăzute în legi speciale, care
beneficiază de gratuitate din Fond în condițiile prevederilor
legale în vigoare, în situația în care pentru un dispozitiv medical
prețurile de vânzare cu amănuntul ale tuturor furnizorilor de
dispozitive medicale aflați în relație contractuală cu aceeași casă
de asigurări de sănătate sunt mai mari decât prețul de referință
al acestui dispozitiv medical, casa de asigurări de sănătate
decontează contravaloarea dispozitivului medical la prețul de
vânzare cu amănuntul cel mai mic. În situația în care pentru un
dispozitiv medical prețurile de vânzare cu amănuntul ale tuturor
furnizorilor de dispozitive medicale aflați în relație contractuală
cu aceeași casă de asigurări de sănătate sunt mai mici sau mai
mari decât prețul de referință, casele de asigurări de sănătate
decontează integral prețul de vânzare cu amănuntul al
dispozitivului medical, dacă acesta este mai mic decât prețul de
referință, respectiv prețul de referință, dacă prețul de vânzare
cu amănuntul al dispozitivului medical este mai mare decât
prețul de referință.
(3) Casele de asigurări de sănătate decontează integral
suma de închiriere a dispozitivului medical, dacă aceasta este
mai mică decât suma de închiriere prevăzută în norme. Dacă
suma de închiriere a dispozitivului medical este mai mare decât
suma de închiriere prevăzută în norme, diferența se suportă de
asigurat prin contribuție personală și se achită direct furnizorului,
care eliberează bon fiscal sau, la cererea asiguratului, factură.
(4) Pentru persoanele prevăzute în legi speciale, care
beneficiază de gratuitate din Fond în condițiile prevederilor
legale în vigoare, în situația în care pentru un dispozitiv medical
sumele de închiriere ale tuturor furnizorilor de dispozitive
medicale aflați în relație contractuală cu aceeași casă de
asigurări de sănătate sunt mai mari decât suma de închiriere
prevăzută în norme a acestui dispozitiv medical, casa de
asigurări de sănătate decontează pentru închirierea
dispozitivului medical suma de închiriere cea mai mică. În
situația în care pentru un dispozitiv medical sumele de închiriere
ale tuturor furnizorilor de dispozitive medicale aflați în relație
contractuală cu aceeași casă de asigurări de sănătate sunt mai
mici sau mai mari decât suma de închiriere prevăzută în norme,
casele de asigurări de sănătate decontează integral suma de
închiriere a dispozitivului medical, dacă aceasta este mai mică
decât suma de închiriere prevăzută în norme, respectiv suma
de închiriere, dacă suma de închiriere a dispozitivului medical
este mai mare decât suma de închiriere prevăzută în norme.
Art. 115. — (1) Pentru încadrarea în fondul aprobat pentru
acordarea de dispozitive medicale și asigurarea accesului
asiguraților la toate categoriile de dispozitive medicale, casele
de asigurări de sănătate vor analiza lunar numărul de cereri,
respectiv
numărul
de
decizii
privind
aprobarea
procurării/închirierii dispozitivelor medicale emise în luna
anterioară, alcătuind, după caz, liste de prioritate pentru
asigurați, pe categorii de dispozitive medicale.

(2) Criteriile de prioritate, precum și cele pentru soluționarea
listelor de prioritate țin cont de data înregistrării cererilor la casa
de asigurări de sănătate și de nivelul de urgență stabilit de
serviciul medical al casei de asigurări de sănătate, publicat pe
pagina web a acesteia, precum și de ponderea fiecărei categorii
de dispozitive medicale din totalul dispozitivelor medicale
acordate asiguraților.
Art. 116. — (1) Dispozitivele medicale se acordă în baza
prescripției medicale eliberate de medicul de specialitate aflat
în relație contractuală cu casa de asigurări de sănătate, direct
sau prin reprezentantul legal, și a cererii scrise întocmite de
asigurat, de către unul dintre membrii de familie (părinte,
soț/soție, fiu/fiică), de o persoană împuternicită de către acesta
sau de reprezentantul legal al asiguratului. Prescripția medicală
va conține în mod obligatoriu numele casei de asigurări de
sănătate cu care medicul care eliberează prescripția medicală
se află în relație contractuală și numărul contractului. Prescripția
medicală va fi întocmită în limita competenței medicului
prescriptor. Cererea se înregistrează la casa de asigurări de
sănătate în ale cărei evidențe se află asiguratul. Medicul sau
reprezentantul legal al medicului reprezintă furnizorul de servicii
medicale, și nu cel de dispozitive medicale.
(2) Pentru dispozitivele de protezare stomii și incontinență
urinară recomandarea se poate face și de către medicii de
familie aflați în relație contractuală cu casa de asigurări de
sănătate, în baza scrisorii medicale de la medicul de specialitate
aflat în relație contractuală cu casele de asigurări de sănătate.
Prescripția medicală va conține în mod obligatoriu numele casei
de asigurări de sănătate cu care medicul de familie care
eliberează prescripția medicală se află în relație contractuală și
numărul contractului.
(3) Modul de prescriere, procurare, închiriere și decontare a
dispozitivelor medicale se stabilește prin norme.
(4) Termenele de înlocuire, condițiile de reparare a
dispozitivelor medicale și modul de decontare a reparațiilor se
stabilesc prin norme, în condiții de eficiență a utilizării fondului
alocat cu această destinație.
(5) Medicii de specialitate aflați în relație contractuală cu casa
de asigurări de sănătate, care prescriu dispozitive medicale și își
desfășoară activitatea în cadrul unei unități sanitare autorizate
și evaluate, nu pot reprezenta interesele unui furnizor de
dispozitive medicale evaluat.
SECȚIUNEA a 4-a
Sancțiuni, condiții de reziliere, încetare și suspendare a
contractelor de furnizare de dispozitive medicale

Art. 117. — Contractul de furnizare de dispozitive medicale
se reziliază de plin drept printr-o notificare scrisă a casei de
asigurări de sănătate, în termen de maximum 10 zile
calendaristice de la data constatării, în următoarele situații:
a) revocarea de către organele în drept a avizului de
funcționare a furnizorului de dispozitive medicale sau expirarea
termenului de valabilitate a acestuia;
b) revocarea evaluării sau expirarea termenului de
valabilitate a evaluării;
c) furnizarea de dispozitive medicale pentru care furnizorul
nu deține certificat de înregistrare a dispozitivului medical emis
de Ministerul Sănătății Publice și/sau declarația de conformitate
CE emisă de producător, după caz;
d) nerespectarea obligațiilor contractuale prevăzute la
art. 110 lit. a), b), c), d), g), k) și l);

MONITORUL OFICIAL AL ROMÂNIEI, PARTEA I, Nr. 885/29.XII.2008
e) la a patra constatare a nerespectării termenului de 5 zile
pentru remedierea situațiilor prevăzute la art. 110 lit. e), h), i) și j);
f) refuzul furnizorilor de a pune la dispoziția organelor de
control ale Casei Naționale de Asigurări de Sănătate și ale
caselor de asigurări de sănătate actele de evidență financiarcontabilă a dispozitivelor medicale furnizate conform
contractelor încheiate și documentele justificative privind sumele
decontate din Fond;
g) dacă din motive imputabile furnizorului de dispozitive
medicale acesta își întrerupe activitatea pe o perioadă mai mare
de 30 de zile calendaristice.
Art. 118. — Contractul de furnizare de dispozitive medicale
încetează la data la care a intervenit una dintre următoarele
situații:
a) încetarea, prin faliment, dizolvare cu lichidare, lichidare, a
furnizorului de dispozitive medicale;
b) încetarea definitivă a activității caselor de asigurări de
sănătate;
c) acordul de voință al părților;
d) denunțarea unilaterală a contractului de către
reprezentantul legal al furnizorului de dispozitive medicale sau
al casei de asigurări de sănătate, printr-o notificare scrisă și
motivată în care se va preciza temeiul legal, cu 30 de zile
calendaristice anterior datei de la care se dorește încetarea
contractului.
Art. 119. — Contractul de furnizare de dispozitive medicale
se suspendă cu data la care a intervenit una dintre următoarele
situații:
a) pentru cazurile de forță majoră confirmate de autoritățile
publice competente, până la încetarea cazului de forță majoră,
dar nu mai mult de 6 luni, sau până la data ajungerii la termen
a contractului;
b) la solicitarea furnizorului, pentru motive obiective pe bază
de documente justificative prezentate casei de asigurări de
sănătate și cu avizul casei de asigurări de sănătate, pentru o
perioadă de maximum 30 de zile calendaristice/an.
Art. 120. — În cazul în care se constată nerespectarea
termenului de 5 zile pentru remedierea situațiilor prevăzute la
art. 110 lit. e), h), i) și j), suma cuvenită pentru luna în care s-au
înregistrat aceste situații se diminuează după cum urmează:
a) la prima constatare, cu 2%;
b) la a doua constatare, cu 15%;
c) la a treia constatare, cu 20%.
Reținerea sumei conform celor de mai sus se aplică pentru
luna în care a avut loc constatarea din prima plată ce urmează
a fi efectuată, pentru furnizorii care sunt în relație contractuală
cu casele de asigurări de sănătate. Sumele obținute din aceste
încasări se vor folosi la întregirea fondului alocat furnizării de
dispozitive medicale destinate recuperarii unor deficiente
organice sau functionale în ambulatoriu, la nivelul casei de
asigurări de sănătate.
CAPITOLUL V
Dispoziții finale
Art. 121. — (1) Lista serviciilor medicale și lista dispozitivelor
medicale de care beneficiază asigurații în cadrul sistemului de
asigurări sociale de sănătate, cuprinse în pachetul de servicii
medicale de bază, pachetul minimal de servicii medicale și în
pachetul de servicii medicale de care beneficiază persoanele
care se asigură facultativ pentru sănătate, sunt prevăzute în
norme.

31

(2) Serviciile medicale de consultații și diagnostic ce pot fi
furnizate la distanță și modalitățile de acordare sunt prevăzute
în norme.
Art. 122. — Centrele de sănătate cu personalitate juridică
înființate de Ministerul Sănătății Publice, care au în structură
paturi de spital și ambulatoriu, încheie contract direct cu casele
de asigurări de sănătate pentru activitatea medicală desfășurată
în calitate de furnizor de servicii medicale. Aceste centre de
sănătate sunt asimilate cu spitalele comunale. Pentru serviciile
medicale acordate se aplică aceleași prevederi prevăzute în
prezentul contract-cadru și în norme, referitoare la serviciile
medicale spitalicești și serviciile medicale ambulatorii.
Art. 123. — Pentru centrele de sănătate cu paturi, fără
personalitate juridică, înființate de Ministerul Sănătății Publice,
care se află în structura unui spital, reprezentantul legal al
spitalului respectiv ia în calcul la încheierea contractului de
furnizare de servicii medicale cu casa de asigurări de sănătate
și activitatea medicală desfășurată în centrul de sănătate,
considerat secție a spitalului respectiv.
Art. 124. — Pentru centrele de sănătate fără paturi și fără
personalitate juridică, înființate de Ministerul Sănătății Publice,
care se află în structura unui spital, reprezentantul legal al
spitalului respectiv ia în calcul la încheierea contractului de
furnizare de servicii medicale cu casa de asigurări de sănătate
și activitatea medicală desfășurată în centrul de sănătate.
Art. 125. — Casele de asigurări de sănătate încheie
contracte cu centrele de sănătate multifuncționale distinct pentru
fiecare tip de asistență medicală, conform prevederilor
prezentului contract-cadru și ale normelor, pentru tipurile de
asistență medicală respective.
Art. 126. — Contractele de furnizare de servicii medicale, de
medicamente cu și fără contribuție personală în tratamentul
ambulatoriu și de dispozitive medicale destinate recuperării unor
deficiențe organice sau funcționale în ambulatoriu se încheie
anual. Decontarea serviciilor medicale, medicamentelor și a
dispozitivelor medicale aferente lunii decembrie a anului în curs
se poate efectua în luna decembrie pentru serviciile efectuate și
facturate până la data prevăzută în documentele justificative
depuse în vederea decontării, urmând ca diferența reprezentând
servicii medicale realizate să se deconteze în luna ianuarie a
anului următor.
Art. 127. — Contractele încheiate cu furnizorii de servicii
medicale, de medicamente și de dispozitive medicale pentru
anul 2008 se prelungesc prin acte adiționale până la încheierea
noilor contracte. Suma înscrisă în actul adițional va fi
consemnată distinct ca sumă inclusă în valoarea totală în
contractul pe anul 2009. Condițiile acordării asistenței medicale
în baza actului adițional sunt cele prevăzute în actele normative
în vigoare pe perioada derulării actelor adiționale.
Art. 128. — (1) Sunt incluse în lista DCI-urilor din lista cu
medicamente de care beneficiază asigurații cu sau fără
contribuție personală numai medicamentele cu studii de
bioechivalență, cu excepția situațiilor în care DCI-ul respectiv nu
este inclus pe lista DCI-urilor care necesită studii de
bioechivalență conform normelor în vigoare și a situațiilor în care
pentru un anumit DCI nu există medicamente care dețin astfel
de studii.
(2) Criteriile prevăzute la alin. (1) se aplică și în cazul
medicamentelor prescrise pentru tratamentul afecțiunilor
persoanelor prevăzute la art. 213 alin. (1) lit. a) din Legea
nr. 95/2006, cu modificările și completările ulterioare, precum și
pentru femeile gravide și lăuze.

32

MONITORUL OFICIAL AL ROMÂNIEI, PARTEA I, Nr. 885/29.XII.2008

Art. 129. — Furnizorii de servicii medicale au obligația de a
respecta ghidurile și protocoalele de practică medicală elaborate
conform dispozițiilor legale în vigoare.
Art. 130. — (1) Este interzisă eliberarea în cadrul cabinetelor
medicale, indiferent de forma lor de organizare, aflate în relație
contractuală cu casele de asigurări de sănătate, a
medicamentelor corespunzătoare DCI-urilor prevăzute în
Hotărârea Guvernului nr. 720/2008 pentru aprobarea Listei
cuprinzând denumirile comune internaționale corespunzătoare
medicamentelor de care beneficiază asigurații, cu sau fără
contribuție personală, pe bază de prescripție medicală, în
sistemul de asigurări sociale de sănătate, cu excepția situațiilor
expres prevăzute de legislația în vigoare.
(2) În cazul nerespectării prevederilor alin. (1) de către
cabinetele medicale individuale, contractul de furnizare de
servicii medicale încetează cu data la care casa de asigurări de
sănătate constată această situație.
(3) Pentru celelalte forme de organizare a cabinetelor
medicale, în cazul nerespectării prevederilor alin. (1), contractul
de furnizare de servicii medicale se modifică prin excluderea din
contract a medicilor la care se înregistrează această situație,
începând cu data la care situația este constatată de către casa
de asigurări de sănătate.
Art. 131. — Furnizorii de servicii medicale sunt obligați să
transmită, la solicitarea Ministerului Sănătății Publice, prin
autoritățile de sănătate publică, datele de identificare ale
persoanelor înregistrate la acestea, pentru bolile cu declarare
nominală obligatorie, conform reglementărilor legale în vigoare.
Art. 132. — Casele de asigurări de sănătate sunt obligate:
a) să raporteze Casei Naționale de Asigurări de Sănătate
datele solicitate privind activitatea desfășurată de furnizorii de
servicii medicale, pe baza contractelor încheiate cu aceștia,
precum și evidența asiguraților și a documentelor justificative
utilizate și să respecte termenele de raportare;
b) să respecte termenele de raportare stabilite de Casa
Națională de Asigurări de Sănătate; să raporteze Casei
Naționale de Asigurări de Sănătate, până la data de 15 a lunii
următoare încheierii fiecărui trimestru, datele solicitate în
vederea calculării valorilor definitive ale punctelor;
c) să monitorizeze pe baza codului numeric personal (CNP)
al fiecărui asigurat numărul serviciilor medicale acordate de
furnizorii cu care se află în relație contractuală;
d) să monitorizeze lunar consumul de medicamente cu și
fără contribuție personală, pe medic și pe asigurat, pe baza
raportărilor validate de aceasta;

e) să țină evidența deciziilor de aprobare a dispozitivelor
medicale pe fiecare asigurat, precum și evidența dispozitivelor
medicale decontate pe fiecare asigurat;
f) să controleze actele de evidență financiar-contabilă ale
serviciilor medicale furnizate conform contractelor încheiate și
documentele justificative privind sumele decontate din Fond;
g) să verifice prescrierea medicamentelor și recomandarea
investigațiilor paraclinice de către furnizorii de servicii medicale,
în conformitate cu reglementările în vigoare;
h) să verifice activitatea furnizorilor de dispozitive medicale
conform contractelor încheiate cu aceștia;
i) să efectueze controlul serviciilor medicale acordate
asiguraților conform contractelor încheiate cu furnizorii de
servicii medicale;
j) să controleze furnizorii de medicamente privind modul de
desfășurare a activității ce face obiectul contractului încheiat cu
casa de asigurări de sănătate;
k) să utilizeze Sistemul informatic unic integrat.
Art. 133. — Casele de asigurări de sănătate și furnizorii de
servicii medicale, de medicamente în tratamentul ambulator,
precum și de dispozitive medicale în ambulatoriu au obligația de
a respecta prevederile Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare.
Art. 134. — Lista de servicii medicale acordate la nivel
regional, precum și modalitatea de încheiere a contractelor de
furnizare de servicii medicale cu mai multe case de asigurări de
sănătate dintr-o anumită regiune se stabilesc prin norme.
Art. 135. — Orice împrejurare independentă de voința
părților, intervenită în termenele de depunere a cererilor însoțite
de documentele prevăzute de actele normative în vigoare,
necesare încheierii și negocierii contractelor sau după data
semnării contractului/convenției și care împiedică executarea
acestuia/acesteia, este considerată forță majoră și exonerează
de răspundere partea care o invocă. În înțelesul prezentului
contract-cadru, prin forță majoră se înțelege: război, revoluție,
cutremur, marile inundații, embargo. Partea care invocă forța
majoră trebuie să anunțe cealaltă parte, în termen de 5 zile
calendaristice de la data apariției respectivului caz de forță
majoră, și să prezinte un act confirmativ eliberat de autoritatea
competentă din propriul județ, respectiv municipiul București,
prin care să se certifice realitatea și exactitatea faptelor și
împrejurărilor care au condus la invocarea forței majore.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 885/29.XII.2008 conține 32 de pagini.

Prețul: 2,50 lei

&JUYDGY|323353]
ISSN 1453—4495

