Anul 176 (XX) — Nr. 777

PARTEA I

LEGI, DECRETE, HOTĂRÂRI ȘI ALTE ACTE

Joi, 20 noiembrie 2008

SUMAR
Nr.
LEGI ȘI DECRETE
265. — Lege privind auditul de siguranță rutieră ................
1.077. — Decret pentru promulgarea Legii privind auditul de
siguranță rutieră ........................................................

— Lege pentru ratificarea Acordului dintre Guvernul
României și Înaltul Comisariat al Națiunilor Unite
pentru Refugiați și Organizația Internațională pentru
Migrație privind evacuarea temporară în România a
unor persoane aflate în nevoie urgentă de protecție
internațională și relocarea ulterioară a acestora,
semnat la București la 8 mai 2008, și pentru
reglementarea unor aspecte procedurale de
implementare a acestuia ............................................
Acord între Guvernul României și Înaltul Comisariat al
Națiunilor Unite pentru Refugiați și Organizația
Internațională pentru Migrație privind evacuarea
temporară în România a unor persoane aflate în
nevoie urgentă de protecție internațională și relocarea
ulterioară a acestora ..................................................
1.121. — Decret privind promulgarea Legii pentru ratificarea
Acordului dintre Guvernul României și Înaltul
Comisariat al Națiunilor Unite pentru Refugiați și
Organizația Internațională pentru Migrație privind
evacuarea temporară în România a unor persoane
aflate în nevoie urgentă de protecție internațională și
relocarea ulterioară a acestora, semnat la București la
8 mai 2008 și pentru reglementarea unor aspecte
procedurale de implementare a acestuia ..................

Pagina

291.

DECIZII ALE CURȚII CONSTITUȚIONALE
Decizia nr. 925 din 16 septembrie 2008 referitoare la
excepția de neconstituționalitate a dispozițiilor
art. 131—137 din Legea nr. 85/2006 privind procedura
insolvenței, precum și a legii, în ansamblul ei ............
Decizia nr. 1.007 din 7 octombrie 2008 referitoare la excepția
de neconstituționalitate a dispozițiilor art. 2 lit. a) din
Ordonanța de urgență a Guvernului nr. 67/2007 și ale
art. 41 alin. (2) din Legea nr. 19/2000 privind sistemul
public de pensii și alte drepturi de asigurări sociale........
Decizia nr. 1.008 din 7 octombrie 2008 referitoare la excepția
de neconstituționalitate a prevederilor art. 25 și art. 27
din Codul de procedură civilă ....................................
Decizia nr. 1.009 din 7 octombrie 2008 referitoare la excepția
de neconstituționalitate a prevederilor art. 1081 alin. 1
pct. 1 lit. b) și art. 1085 alin. 1 și 3 din Codul de
procedură civilă ..........................................................

Decizia nr. 1.075 din 14 octombrie 2008 referitoare la excepția
de neconstituționalitate a dispozițiilor art. 2 și art. 6
lit. c) din Ordonanța Guvernului nr. 137/2000 privind
prevenirea și sancționarea tuturor formelor de
discriminare ................................................................

19–20

20–21

Opinie separată ....................................................................

7

Pagina

Decizia nr. 1.080 din 14 octombrie 2008 referitoare la excepția
de neconstituționalitate a dispozițiilor art. 78 alin. (1)
din Legea nr. 19/2000 privind sistemul public de pensii
și alte drepturi de asigurări sociale ............................

2–7

Nr.

22

HOTĂRÂRI ALE GUVERNULUI ROMÂNIEI
8

13–14

1.417. — Hotărâre pentru aprobarea indicatorilor tehnicoeconomici ai obiectivului de investiții ăVariantă de
ocolire Timișoara-Sud” ..............................................

23

23

1.431. — Hotărâre privind aprobarea bugetelor de venituri și
cheltuieli rectificate pe anul 2008 ale Societății
Naționale a Lignitului Oltenia — S.A. și Companiei
Naționale a Uraniului — S.A., aflate sub autoritatea
Ministerului Economiei și Finanțelor ..........................

24–29

1.465. — Hotărâre privind suplimentarea bugetului
Ministerului Muncii, Familiei și Egalității de Șanse din
Fondul de rezervă bugetară la dispoziția Guvernului,
prevăzut în bugetul de stat pe anul 2008 ..................

12

22

1.418. — Hotărâre pentru aprobarea indicatorilor tehnicoeconomici ai obiectivului de investiții ăAutostrada
Sibiu—Pitești” ............................................................

9–12

1.416. — Hotărâre pentru aprobarea indicatorilor tehnicoeconomici ai obiectivului de investiții ăModernizare
DN 71 Bâldana—Târgoviște—Sinaia, km 0+000—44+130,
km 51+041—109+905” ..............................................

30

1.469. — Hotărâre privind acordarea unui ajutor ..................

30–31

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
14–16

16–17

17–18

1.129. — Decizie a președintelui Autorității Naționale pentru
Comunicații privind modificarea alin. (1) al art. 11 din
Decizia președintelui Autorității Naționale pentru
Reglementare în Comunicații și Tehnologia Informației
nr. 732/2008 privind procedura de acordare a licențelor
de utilizare a frecvențelor radio în benzile de frecvențe
3600—3657 MHz și 3700—3757 MHz și stabilirea
cuantumului taxei de licență pentru acordarea
dreptului de utilizare a frecvențelor radio în benzile de
frecvențe 3657—3685 MHz și 3757—3785 MHz ......

31

2

MONITORUL OFICIAL AL ROMÂNIEI, PARTEA I, Nr. 777/20.XI.2008

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind auditul de siguranță rutieră
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege constituie cadrul juridic pentru
organizarea activității de audit de siguranță rutieră și
reglementarea exercitării independente a profesiei de auditor de
siguranță rutieră de către persoanele care dobândesc această
calitate în condițiile prezentei legi.
(2) Auditul de siguranță rutieră este parte integrantă a
managementului siguranței rutiere, prin care se realizează
evaluarea implicațiilor asupra siguranței rutiere ale diferitelor
alternative ale proiectelor de construcție a drumurilor publice,
ale proiectelor de reabilitare și/sau de modernizare a drumurilor
publice existente, ale proiectelor de mică anvergură, precum și
ale proiectelor privind inspecția de siguranță rutieră, în vederea
identificării detaliate a riscurilor care pot contribui la producerea
accidentelor rutiere, în scopul creșterii siguranței infrastructurii
rutiere.
(3) Auditul de siguranță rutieră se realizează pentru
infrastructura rutieră aflată în proiectare, construcție, reabilitare
și/sau modernizare ori exploatare.
(4) Infrastructura rutieră care face obiectul prezentei legi
cuprinde:
a) autostrăzi;
b) drumuri expres;
c) drumuri naționale;
d) drumuri județene;
e) drumuri comunale amenajate;
f) străzi urbane amenajate.
(5) Auditul de siguranță rutieră realizează o analiză detaliată,
sistematică și tehnică privind interacțiunea dintre elementele
constructive ale drumului, infrastructura de reglementare a
circulației, caracteristicile vehiculelor și comportamentul
participanților la trafic, implicarea acestora asupra siguranței
rutiere, precum și formularea recomandărilor privind diminuarea
sau eliminarea riscurilor semnalate.
(6) Auditul de siguranță rutieră se realizează pe baza
prevederilor Manualului de audit pentru siguranță rutieră, care
conține metodologia de realizare a auditului de siguranță rutieră.
Art. 2. — (1) Scopul auditului de siguranță rutieră constă în
asigurarea și creșterea gradului de siguranță a circulației pe
drumurile publice, prevenirea pierderii de vieți, a vătămării
integrității corporale a persoanelor și a pagubelor materiale
produse în urma accidentelor de circulație.
(2) Auditul de siguranță rutieră se realizează cu respectarea
următoarelor cerințe:
a) asigurarea independenței auditorului de siguranță rutieră
față de beneficiarul auditului, proiectantul și/sau executantul
proiectului supus auditării;

b) păstrarea de către auditorul de siguranță rutieră a
confidențialității cu privire la datele și informațiile la care a avut
acces în cursul realizării auditului;
c) auditorul nu trebuie să participe, în perioada realizării
auditului, la proiectarea și execuția proiectului auditat.
Art. 3. — În sensul prezentei legi, termenii și expresiile de
mai jos au următoarea semnificație:
a) auditor de siguranță rutieră — persoana fizică atestată
potrivit prezentei legi să efectueze activități de audit de siguranță
rutieră pentru proiectele prevăzute la art. 1 alin. (2);
b) Institutul de Siguranță Rutieră, denumit în continuare ISR —
instituția desemnată prin prezenta lege cu competențe în
domeniul organizării efectuării auditului de siguranță rutieră și a
formării, atestării, perfecționării și instruirii auditorilor de siguranță
rutieră;
c) proiecte de mică anvergură — proiecte de eliminare a
punctelor negre, de amenajare de intersecții, de reamenajare a
curbelor periculoase prin modificarea elementelor geometrice,
proiecte de semaforizare, proiecte de reglementare a circulației
prin indicatoare, marcaje rutiere și mijloace de calmare a
traficului, proiecte de dirijare, control și monitorizare a traficului,
proiecte de reabilitare și/sau de modernizare a străzilor urbane
amenajate;
d) punct negru — segment de drum public care, pe anumite
tronsoane, prezintă o rată mai mare de accidente rutiere decât
rata medie a accidentelor înregistrate pe unitatea de distanță a
drumului respectiv, la nivel național sau local, după caz, raportat
la aceeași perioadă de timp din anii anteriori și la volumul de
trafic înregistrat;
e) inspecție de siguranță rutieră — parte integrantă a
managementului siguranței rutiere, cu caracter preventiv, prin
care se realizează, după vizionarea drumului auditat, o evaluare
sistematică a îndeplinirii cerințelor standardelor de siguranță
rutieră de către un drum public, aflat în faza de dare în folosință
sau de exploatare efectivă, precum și evidențierea riscurilor,
formulându-se propuneri de eliminare a acestora;
f) echipă multidisciplinară — echipă formată din cel puțin
3 auditori independenți sau asociați, dintre care unul este
specializat în construcția și proiectarea drumurilor, unul
specializat în ingineria transporturilor rutiere și unul specializat
în comportamentul participanților la trafic;
g) utilizator vulnerabil — categorie de participanți la traficul
rutier, care este expusă riscului de accidentare, soldată cu morți
și/sau vătămare corporală gravă, într-un grad mai mare decât
restul participanților;
h) drum public — drum deschis circulației publice, ale cărui
elemente constructive sunt cele definite de Ordonanța
Guvernului nr. 43/1997 privind regimul juridic al drumurilor,
republicată, cu modificările și completările ulterioare;
i) beneficiarul auditului de siguranță rutieră, denumit în
continuare beneficiarul auditului — administratorul drumului

MONITORUL OFICIAL AL ROMÂNIEI, PARTEA I, Nr. 777/20.XI.2008
public, în cazul realizării auditului pentru proiectele de
reabilitare/modernizare, de inspecție de siguranță rutieră și
pentru proiectele de mică anvergură, cu excepția proiectelor de
construcție de drumuri și străzi urbane, sau investitorul, în cazul
realizării auditului pentru proiecte de construcții de drumuri și
străzi.
CAPITOLUL II
Dobândirea și încetarea calității de auditor
de siguranță rutieră
Art. 4. — Poate fi auditor de siguranță rutieră persoana fizică
dacă îndeplinește cumulativ următoarele condiții:
a) are capacitate deplină de exercițiu;
b) are studii superioare de lungă durată în unul dintre
următoarele domenii: construcția și proiectarea drumurilor,
ingineria transporturilor rutiere și a construcției de autovehicule,
specialist în comportamentul participanților la traficul rutier,
dovedite cu diplome recunoscute în condițiile legii;
c) are o experiență profesională în unul dintre domeniile
prevăzute la lit. b) de cel puțin 5 ani;
d) a frecventat cursurile pentru formarea auditorilor de
siguranță rutieră și a promovat examenul de atestare a calității
de auditor de siguranță rutieră, în condițiile prezentei legi;
e) este aptă din punct de vedere medical pentru exercitarea
acestei activități;
f) nu i s-a interzis exercitarea profesiei, în domeniul
specialității sale, prin hotărâre judecătorească rămasă definitivă;
g) are permis de conducere valabil, care să ateste o vechime
de minimum 3 ani în categoria B sau în altă categorie superioară
acesteia.
Art. 5. — (1) Formarea, instruirea și perfecționarea
profesională a auditorilor de siguranță rutieră se asigură prin
organizarea cursurilor de specialitate de către ISR.
(2) Formarea, instruirea sau perfecționarea profesională
prevăzute la alin. (1) se realizează în colaborare cu instituții de
învățământ superior acreditate și/sau cu furnizorii de formare
profesională autorizați potrivit legislației privind formarea
profesională a adulților și ale căror programe de formare,
instruire și perfecționare profesională în domeniul auditului de
siguranță rutieră sunt aprobate prin ordin al ministrului
transporturilor, la propunerea ISR.
(3) Lista instituțiilor/furnizorilor prevăzute/prevăzuți la alin. (2)
se pune la dispoziția publicului pe pagina de internet a ISR,
pentru a putea fi consultată de orice persoană interesată.
(4) Auditorii de siguranță rutieră sunt obligați să participe
anual la cursurile de instruire periodică organizate de ISR,
precum și, o dată la 3 ani, la cursurile de perfecționare
profesională organizate.
Art. 6. — (1) Se înființează Comisia de atestare, disciplină și
soluționare a contestațiilor, denumită în continuare Comisia, a
cărei componență se aprobă prin ordin al ministrului
transporturilor.
(2) Comisia are în componență un număr de 9 membri, după
cum urmează: 2 reprezentanți ai Companiei Naționale de
Autostrăzi și Drumuri din România — S.A. și 2 reprezentanți ai
Autorității Rutiere Române — A.R.R., propuși de ministrul
transporturilor, 2 reprezentanți ai Inspectoratului General al
Poliției Române, propuși de ministrul internelor și reformei
administrative, și 3 reprezentanți ai mediului academic,
specializați în domeniile prevăzute la art. 4 lit. b), propuși de
Academia Română, și își desfășoară activitatea sub
coordonarea ISR.

3

(3) Regulamentul de organizare și funcționare a Comisiei se
propune de către ISR și se aprobă prin ordin al ministrului
transporturilor, în termen de 60 de zile de la data publicării în
Monitorul Oficial al României, Partea I, a prezentei legi.
(4) Regulamentul de organizare și funcționare a Comisiei va
stabili și modalitatea de remunerare a activității membrilor
acesteia și a personalului care o deservește.
Art. 7. — (1) Atestarea calității de auditor de siguranță rutieră
se realizează conform prevederilor prezentei legi.
(2) Examinarea și evaluarea candidaților în vederea atestării
se efectuează de comisia prevăzută la art. 6 alin. (1).
(3) Pentru susținerea examenului de atestare a calității de
auditor de siguranță rutieră și pentru eliberarea atestatului
respectiv, fiecare candidat achită câte o taxă, după caz, stabilită
prin Regulamentul de organizare și funcționare a Comisiei, care
se fac venit la ISR.
(4) Comisia comunică conducerii ISR numele și datele de
identificare ale persoanelor care au obținut atestatul de auditor
de siguranță rutieră, în vederea înscrierii acestora în Registrul
auditorilor de siguranță rutieră. Lista auditorilor de siguranță
rutieră, actualizată, va fi făcută publică pe pagina de internet a
ISR.
(5) Pentru cetățeanul unui stat membru al Uniunii Europene
sau al unui stat aparținând Spațiului Economic European, care
a dobândit calitatea de auditor de siguranță rutieră în unul dintre
aceste state, Comisia va recunoaște automat documentul emis
de autoritatea competentă din statul de origine, în baza căruia
cetățeanul exercită legal profesia. Dacă cetățeanul dorește să își
desfășoare activitatea de audit de siguranță rutieră în România,
se înscrie într-o secțiune specială a Registrului auditorilor de
siguranță rutieră prevăzut la alin. (4), cu condiția prezentării
documentelor care atestă dobândirea calității de auditor de
siguranță rutieră.
(6) Persoanele care au dobândit calitatea de auditor de
siguranță rutieră pot fi atestate de către Comisie ca instructori
pentru formarea, instruirea și perfecționarea profesională în
domeniul auditului de siguranță rutieră, în urma susținerii unui
interviu, dacă au participat la realizarea a cel puțin 3 audituri de
siguranță rutieră.
Art. 8. — (1) Calitatea de auditor de siguranță rutieră
încetează:
a) la cerere, prin renunțare făcută în scris de către auditorul
de siguranță rutieră;
b) în cazul în care persoana nu mai îndeplinește una dintre
condițiile prevăzute la art. 4 lit. a), e) și f);
c) prin retragerea calității, potrivit dispozițiilor art. 22 alin. (1)
lit. c).
(2) Încetarea calității de auditor de siguranță rutieră se
dispune de Comisie, prin rezoluția de retragere a atestatului, în
una dintre situațiile prevăzute la alin.(1).
(3) În caz de încetare a calității de auditor de siguranță
rutieră, numele acestuia se radiază din Registrul auditorilor de
siguranță rutieră.
CAPITOLUL III
Domeniul de aplicare și exercitarea auditului
de siguranță rutieră
Art. 9. — (1) Auditul de siguranță rutieră este parte
componentă a unui proiect prevăzut la art. 1 alin. (2) și se
execută obligatoriu pentru fiecare dintre următoarele stadii:
a) studiul de fezabilitate;
b) proiectul preliminar;

4

MONITORUL OFICIAL AL ROMÂNIEI, PARTEA I, Nr. 777/20.XI.2008

c) proiectele detaliate;
d) anterior dării în exploatare a drumului;
e) imediat după darea în exploatare a drumului public, în
trafic;
f) realizarea inspecției de siguranță rutieră periodică;
g) realizarea fiecărui proiect de mică anvergură.
(2) Auditul de siguranță rutieră în cazul alin. (1) lit. f) se
realizează o dată la 2 ani, alternativ în perioadele iarnă și vară.
(3) Auditul de siguranță rutieră se execută de către o echipă
multidisciplinară, cu excepția cazului prevăzut la alin. (1) lit. f) și
g), când se poate executa de un singur auditor de siguranță
rutieră.
(4) În cazul unui accident de circulație înregistrat pe o
autostradă, un drum expres, național sau județean, soldat cu
victime omenești, administratorul drumului va solicita,
obligatoriu, executarea unui audit vizând o inspecție de
siguranță suplimentară sau care să identifice riscurile care au
favorizat producerea accidentului respectiv și să facă
recomandările necesare.
Art. 10. — (1) Stadiile prevăzute la art. 9 alin. (1) se supun
auditării în vederea identificării oricăror deficiențe care pot
constitui riscuri pentru siguranța circulației pe drumurile publice
și pentru elaborarea recomandărilor privind corectarea acestor
deficiențe.
(2) După finalizarea execuției proiectelor prevăzute la art. 9
alin. (1), auditorul sau echipa de auditori de siguranță rutieră
care a efectuat auditul participă, împreună cu comisia de
recepție, la predarea lucrării, pentru a prezenta beneficiarului
auditului observațiile sale, incluse în raportul de audit.
(3) Beneficiarul auditului proiectelor prevăzute la art. 9
alin. (1) va lua în calcul perioada de timp necesară efectuării
auditului de siguranță rutieră, ca făcând parte integrantă din
perioada de realizare a proiectului. Termenul de predare a
raportului de audit va fi stabilit, de comun acord, în contractul
prevăzut la art. 11 alin. (1).
Art. 11. — (1) În vederea realizării auditului de siguranță
rutieră, se încheie un contract între beneficiarul auditului, pe de
o parte, și ISR, pe de altă parte, pe baza unui contract-cadru.
(2) Auditul de siguranță rutieră se realizează de un auditor
sau de o echipă multidisciplinară de auditori de siguranță rutieră,
desemnați de către ISR din rândul auditorilor înscriși în registrul
prevăzut la art. 7 alin. (4).
(3) La desemnarea auditorului sau a echipei multidisciplinare
de auditori de siguranță rutieră sunt respectate următoarele
criterii:
a) criteriul zonal geografic, care asigură prioritatea la
desemnare auditorilor domiciliați în zona sau cel mai aproape
de zona în care se află sectorul de drum public/proiectul auditat;
b) criteriul desemnării echitabile a auditorilor, asigurându-se
un grad nediscriminatoriu de încărcare a acestora;
c) criteriul neangajării unui auditor în executarea a două sau
mai multe auditări simultan.
(4) În cazul în care, într-o procedură de desemnare, nu există
auditori disponibili, care să îndeplinească criteriile prevăzute la
alin. (3), ISR poate desemna, în mod justificat, auditori cu
derogare de la unele dintre aceste criterii.
(5) ISR desemnează auditorii de siguranță rutieră și
conducătorul echipei multidisciplinare în termen de 5 zile
lucrătoare de la data semnării contractului prevăzut la alin. (1) și
notifică în acest sens auditorilor desemnați și beneficiarului
auditului, publicând pe pagina proprie de internet numele
auditorilor, proiectul repartizat și termenul de predare a
raportului de audit.

(6) Nu poate conduce o echipă multidisciplinară auditorul de
siguranță rutieră care nu a participat la cel puțin un audit de
siguranță rutieră privind construcția unui drum.
(7) Auditorii de siguranță rutieră nu pot refuza desemnarea
decât din motive obiective sau în una dintre situațiile prevăzute
la alin. (8) și (9).
(8) Auditorul de siguranță rutieră are obligația de a aduce la
cunoștința ISR orice împrejurare de natură a aduce atingere
principiului independenței auditorului de siguranță rutieră față
de beneficiarul auditului, proiectantul și/sau executantul implicați
în proiectul supus auditării, imediat ce a luat cunoștință de
aceasta.
(9) Independența auditorului de siguranță rutieră față de
beneficiarul auditului, proiectant și/sau executant este atinsă în
următoarele cazuri:
a) auditorul sau un membru al familiei sale are relații
contractuale ori este angajat al uneia dintre părți;
b) auditorul sau un membru al familiei sale este acționar ori
deține părți sociale la una dintre părți;
c) auditorul sau o rudă până la gradul al IV-lea este membru
în organele de conducere ale uneia dintre părți;
d) auditorul este salariat al unei autorități sau al
administratorului drumului, care are calitatea de beneficiar al
auditului, de proiectant și/sau de executant al proiectului;
e) sunt îndeplinite alte condiții privind conflictul de interese
sau incompatibilitatea.
(10) Pentru încălcarea criteriilor menționate la alin. (3), în
procedura de desemnare, orice auditor îndreptățit are dreptul
de a înainta ISR o contestație motivată, în termen de 5 zile de
la publicarea pe pagina de internet prevăzută la alin. (5). Dacă
motivarea contestației este corectă, ISR are obligația de a
remedia situația creată. Decizia ISR poate fi atacată printr-o
contestație adresată ministrului transporturilor, a cărui decizie,
comunicată în termen de 15 zile, este definitivă.
Art. 12. — (1) Beneficiarul auditului este obligat să depună la
ISR documentația proiectului supus auditării în termen de cel
mult 10 zile lucrătoare de la data semnării contractului prevăzut
la art. 11 alin. (1).
(2) Beneficiarul auditului, proiectantul sau executantul este
obligat să pună la dispoziția auditorului/auditorilor de siguranță
rutieră, la cerere, după caz, documentația privind:
a) studiul de fezabilitate;
b) proiectul tehnic;
c) detaliile de execuție;
d) planurile generale ale traseului;
e) planurile de situație și profilurile transversale și
longitudinale ale traseului;
f) planurile terenurilor pe care este proiectat traseul;
g) planurile de semnalizare și marcaj rutier de pe traseu,
precum și echipamentele rutiere din dotare;
h) analize de trafic, existent și prognozat;
i) date și informații privind accidentele rutiere înregistrate pe
drumuri auditate;
j) alte informații necesare efectuării auditului de siguranță
rutieră.
(3) La cererea auditorilor de siguranță rutieră, Inspectoratul
General al Poliției Române, prin Poliția Rutieră, precum și alte
autorități cu atribuții în siguranța rutieră pun la dispoziția
acestora, în scris, informațiile necesare realizării auditului, cu
excepția cazurilor prevăzute de lege.
Art. 13. — (1) Auditul de siguranță rutieră se realizează la
cererea expresă a beneficiarului auditului, adresată ISR, și se
concretizează într-un raport scris, depus de auditorii desemnați,

MONITORUL OFICIAL AL ROMÂNIEI, PARTEA I, Nr. 777/20.XI.2008
cu respectarea termenelor prevăzute în contract și a
metodologiei de realizare a auditului de siguranță rutieră.
(2) Raportul de audit se depune, în termen, de către auditor,
la beneficiarul auditului, care eliberează o confirmare de primire
auditorului sau echipei multidisciplinare, după caz. O copie de
pe raport, împreună cu confirmarea de primire, se depune la ISR
de către auditorii respectivi.
Art. 14. — (1) Concluziile și recomandările privind eliminarea
riscurilor conținute în raportul de audit de siguranță rutieră au
caracter obligatoriu pentru beneficiarul auditului.
(2) Beneficiarul auditului are obligația de a întreprinde
demersurile necesare, în relație cu proiectantul și/sau
executantul, pentru a asigura, pe cât posibil, respectarea
recomandărilor conținute în raportul de audit de siguranță
rutieră, înainte de finalizarea stadiului supus auditării.
(3) În termen de 10 zile lucrătoare de la data primirii
raportului de audit, beneficiarul auditului poate contesta motivat,
în tot sau în parte, concluziile și recomandările, solicitând ISR
realizarea unui audit de siguranță rutieră suplimentar vizând
problemele contestate.
(4) ISR va desemna, în termen de 5 zile lucrătoare de la data
înregistrării contestației, un alt auditor de siguranță rutieră sau o
altă echipă multidisciplinară, în vederea realizării auditului
suplimentar solicitat.
(5) Auditorii de siguranță rutieră al căror raport de audit de
siguranță rutieră a fost contestat potrivit alin. (3) nu pot fi
desemnați pentru realizarea auditului suplimentar solicitat.
(6) În măsura în care între auditul inițial și auditul suplimentar
există diferențe de fond cu privire la problemele contestate
conform prevederilor alin. (3), beneficiarul auditului poate solicita
ISR restituirea corespunzătoare a tarifului perceput pentru
auditul suplimentar.
(7) În cazul în care ISR refuză restituirea totală sau parțială
a tarifului respectiv, beneficiarul auditului poate depune o
contestație la ministrul transporturilor în termen de 15 zile de la
notificarea refuzului.
(8) Decizia ministrului transporturilor poate fi atacată pe calea
contenciosului administrativ.
(9) Tariful restituit de ISR conform prevederilor alin. (6) se
reține corespunzător din onorariile auditorilor care au realizat
auditul inițial.
(10) Dispoziția de reținere, prevăzută la alin. (9), poate fi
contestată de auditorii respectivi, în termen de 15 zile, la
Comisie. Decizia Comisiei este definitivă.
Art. 15. — (1) În cazul în care beneficiarul auditului nu
contestă raportul de audit de siguranță rutieră sau îl contestă în
afara termenului prevăzut la art. 14 alin. (3) ori nu precizează
motivele care au stat la baza contestației, concluziile și
recomandările formulate în raportul de audit respectiv se
consideră însușite în întregime.
(2) Dacă beneficiarul auditului adoptă decizia să nu respecte,
în tot sau în parte, obligația prevăzută la art. 14 alin. (2), acesta
își asumă întreaga responsabilitate în cazul producerii unor
accidente de circulație soldate cu victime omenești din cauza
neeliminării riscurilor identificate în raportul de audit respectiv.
(3) Copii de pe decizia beneficiarului auditului, prevăzută la
alin. (2), la care se anexează și motivațiile corespunzătoare, se
transmit obligatoriu auditorilor respectivi și ISR.
(4) Rapoartele de audit de siguranță rutieră, și, după caz,
actele de contestare și deciziile motivate depuse de beneficiarul
auditului, hotărârile Comisiei și hotărârile instanțelor
judecătorești, după caz, se anexează la documentația
proiectului auditat.

5

Art. 16. — (1) Până la finalizarea auditului de siguranță
rutieră la unul dintre proiectele prevăzute la art. 9 alin. (1) și (4),
ISR percepe anticipat un tarif stabilit în raport de valoarea totală
a investiției la proiectele de construcție de drumuri publice, la
proiectele de reabilitare și/sau de modernizare a drumurilor
publice existente.
(2) Până la finalizarea auditului de siguranță rutieră la
proiectele de mică anvergură, ISR percepe anticipat un tarif
stabilit în raport de valoarea totală a investiției, dar nu mai puțin
decât echivalentul în lei a 500 euro.
(3) Tarifele pentru realizarea auditului de siguranță rutieră,
exclusiv al celui efectuat potrivit art. 9 alin. (4), intră în costul
investiției.
(4) Termenele și modalitatea de plată a tarifelor de către
beneficiarul auditului se stabilesc prin contractul încheiat între
acesta și ISR.
(5) Tarifele prevăzute la alin. (1) și (2) sunt stabilite prin
hotărâre a Guvernului, potrivit prevederilor art. 21 alin. (4) lit. f).
Art. 17. — Sumele încasate potrivit prevederilor art. 16
alin. (1)—(4) se utilizează de către ISR numai în vederea
asigurării onorariilor auditorilor de siguranță rutieră pentru
activitățile desfășurate, precum și a finanțării activităților proprii
ale ISR în domeniul siguranței rutiere.
Art. 18. — (1) Raporturile dintre ISR și auditori se stabilesc
prin contract de prestări de servicii, semnat de ambele părți,
care prevede drepturile și obligațiile părților, termenele pentru
finalizarea auditului de siguranță rutieră, cuantumul onorariului
auditorilor, termenele și modul de plată a acestuia.
(2) Pentru activitatea depusă în realizarea raportului de audit
în baza contractului prevăzut la alin. (1), auditorul de siguranță
rutieră are dreptul la un onorariu al cărui cuantum rezultă din
aplicarea tarifelor unitare aplicate la volumul de activitate
depusă, astfel cum reiese din decontul aprobat de ISR, anexat
la raport. Tarifele unitare, respectiv tariful pe ora de activitate
prestată, tariful pe kilometru de drum auditat, tariful pe proiect
auditat, se stabilesc prin hotărâre a Guvernului, în funcție de
natura și de complexitatea lucrării, precum și de specialitatea
auditorului.
(3) Pentru desemnarea unei lucrări de audit de siguranță
rutieră, auditorul poate primi, la cerere, un avans de 30% din
onorariul estimat.
(4) Contractul prevăzut la alin. (1) se realizează în
conformitate cu prevederile unui contract-cadru.
CAPITOLUL IV
Cadrul instituțional în domeniul auditului
de siguranță rutieră
Art. 19. — Ministerul Transporturilor este autoritatea
competentă de reglementare în domeniul siguranței rutiere, care
asigură aplicarea prevederilor prezentei legi prin Institutul pentru
Siguranță Rutieră din cadrul Autorității Rutiere Române – A.R.R.
Art. 20. — (1) Se înființează Institutul pentru Siguranță
Rutieră, instituție publică cu personalitate juridică, în subordinea
Autorității Rutiere Române — A.R.R. din cadrul Ministerului
Transporturilor, finanțat integral din venituri proprii.
(2) Institutul pentru Siguranță Rutieră își exercită atribuțiile și
responsabilitățile în domeniile cu impact asupra siguranței
rutiere, respectiv:
a) infrastructura rutieră;
b) vehiculele rutiere;
c) comportamentul uman pe drumurile publice.

6

MONITORUL OFICIAL AL ROMÂNIEI, PARTEA I, Nr. 777/20.XI.2008

(3) ISR funcționează teritorial prin intermediul fiecărei agenții
teritoriale a Autorității Rutiere Române — A.R.R., prin
reprezentanți care coordonează activitatea auditorilor de
siguranță rutieră, care domiciliază în județul respectiv.
Art. 21. — (1) ISR este singura instituție competentă să
organizeze realizarea auditului de siguranță rutieră, precum și
activitățile de formare, atestare, instruire și perfecționare
profesională a auditorilor de siguranță rutieră.
(2) În domeniul auditului de siguranță rutieră ISR îndeplinește
următoarele atribuții principale:
a) desemnează auditorii de siguranță rutieră în vederea
efectuării auditului pentru proiectele ce fac obiectul prezentei
legi;
b) elaborează și propune norme de aplicare a prevederilor
prezentei legi, care se aprobă prin ordin al ministrului
transporturilor;
c) reglementează aspectele de ordin contractual cu
beneficiarii auditului și cu auditorii de siguranță rutieră pentru
realizarea auditului de siguranță rutieră, reglementează circuitul
documentelor și informațiilor între părțile implicate în procesul
de audit de siguranță rutieră;
d) asigură organizarea cursurilor de formare profesională, în
scopul atestării auditorilor de siguranță rutieră, precum și
organizarea cursurilor de instruire și perfecționare pentru
auditorii de siguranță rutieră atestați;
e) asigură examinarea și atestarea auditorilor de siguranță
rutieră, emite și retrage aceste atestate, prin comisia prevăzută
la art. 6;
f) organizează periodic informări și dezbateri ale auditorilor
de siguranță rutieră pe teme legate de rezultatele cercetării și
practicii în domeniu;
g) fundamentează și elaborează proiecte privind norme,
standarde și ghiduri tehnice în materia auditului de siguranță
rutieră, precum și Manualul de audit pentru siguranță rutieră, în
concordanță cu evoluția reglementărilor la nivel european și
internațional, și înaintează aceste proiecte spre aprobare prin
ordin al ministrului transporturilor;
h) participă pe plan național și internațional la activități
specifice domeniului de audit de siguranță rutieră;
i) contribuie la elaborarea strategiilor privind gestiunea
siguranței infrastructurii rutiere;
j) colectează și arhivează toate rapoartele de audit de
siguranță rutieră;
k) propune spre aprobare prin ordin al ministrului
transporturilor metodologia de atestare, metodologia de
organizare a cursurilor de formare, instruire și perfecționare
profesională a auditorilor de siguranță rutieră, programele
tematice ale acestor cursuri, precum și metodologia de
desemnare a auditorilor în vederea realizării auditurilor de
siguranță rutieră;
l) ține Registrul auditorilor de siguranță rutieră, pe specialități,
și operează modificările care se impun, pe baza deciziilor
Comisiei;
m) realizează documentații și publicații de specialitate pentru
auditorii de siguranță rutieră;
n) distribuie auditorilor documentațiile și publicațiile
prevăzute la lit. g), j) și l), precum și alte reglementări elaborate.
(3) ISR îndeplinește și alte atribuții prevăzute de legislația în
vigoare și de prevederile prezentei legi.
(4) În termen de 90 de zile de la data publicării prezentei legi
în Monitorul Oficial al României, Partea I, prin hotărâre a
Guvernului se aprobă următoarele:
a) atribuțiile și responsabilitățile ISR;

b) Regulamentul de organizare și funcționare a ISR;
c) raporturile care se stabilesc între ISR și auditori, ISR și
beneficiarii auditului, proiectanții și executanții proiectelor;
d) contractele-cadru prevăzute la art. 11 alin. (1) și art. 18
alin. (4);
e) cuantumul indemnizațiilor membrilor Comisiei;
f) cuantumul tarifelor prevăzute la art. 16 și al tarifelor unitare
prevăzute la art. 18 alin. (2);
g) procentul maximal din tariful perceput pentru realizarea
unui audit pe care ISR îl poate reține pentru finanțarea activității
proprii, conform art. 17.
CAPITOLUL V
Răspunderile și sancțiunile auditorului
de siguranță rutieră
Art. 22. — (1) Sancțiunile disciplinare se dispun și se aplică
de către ISR în raport cu gravitatea abaterii și constau în:
a) suspendarea pentru o etapă a desemnării auditorului
pentru a realiza un audit, conform metodologiei de desemnare,
în cazul nedepunerii în termen, fără justificare temeinică, a
ultimului raport de audit contractat;
b) suspendarea calității de auditor de siguranță rutieră, pe o
durată de la o lună la 6 luni:
— pentru încetarea îndeplinirii uneia dintre condițiile de
obținere a autorizației de auditor, prevăzute la art. 4, până la
îndeplinirea integrală a condițiilor respective. Dacă după 6 luni
condițiile respective nu sunt îndeplinite integral, suspendarea se
prelungește corespunzător;
— pentru depășirea nejustificată, cu cel puțin un an, a
obligațiilor prevăzute la art. 5 alin. (4);
c) retragerea calității de auditor de siguranță rutieră, pentru
cazul în care acesta este obligat să restituie onorariul primit în
condițiile art. 14 alin. (9) pentru mai mult de jumătate dintre
recomandările elaborate care au fost contestate în cel puțin 3
rapoarte, întocmite într-o perioadă de 5 ani consecutivi.
(2) Procedura de cercetare a abaterilor disciplinare se
realizează potrivit legii.
Art. 23. — (1) Decizia ISR de aplicare a unei sancțiuni
prevăzute la art. 22 alin. (1) poate fi atacată la instanța de
contencios administrativ în termen de 15 zile de la comunicare.
(2) Acțiunea exercitată potrivit alin. (1) suspendă executarea
deciziei atacate.
Art. 24. — Următoarele fapte constituie contravenții și se
sancționează după cum urmează:
a) cu amendă de la 500 lei la 1.000 lei, aplicată salariatului ISR
responsabil, pentru încălcarea prevederilor art. 11 alin. (3)—(6);
b) cu amendă de la 1.000 lei la 5.000 lei, aplicată auditorului,
pentru nerespectarea prevederilor art. 2 alin. (2) lit. b) și c),
art. 11 alin. (7) și (8), pentru nerespectarea metodologiei privind
realizarea auditului de siguranță rutieră, precum și pentru
depunerea raportului de audit la beneficiar cu depășirea
nejustificată a termenului contractat de depunere;
c) cu amendă de la 1.000 lei la 5.000 lei, aplicată
beneficiarului auditului, pentru nerespectarea prevederilor
art. 15 alin. (3);
d) cu amendă de la 5.000 lei la 10.000 lei, aplicată
beneficiarului auditului, pentru nerespectarea prevederilor art. 9
alin. (2) și (4) și art. 12 alin. (1) și (2);
e) cu amendă de la 10.000 lei la 50.000 lei, aplicată
beneficiarului auditului, pentru nerespectarea, fără justificări, a
prevederilor art. 14 alin. (2);

MONITORUL OFICIAL AL ROMÂNIEI, PARTEA I, Nr. 777/20.XI.2008
f) cu amendă de la 50.000 lei la 100.000 lei, aplicată
beneficiarului auditului, pentru nerespectarea prevederilor
art. 9 alin. (1).
Art. 25. — (1) Constatarea contravențiilor și aplicarea
sancțiunilor prevăzute la art. 24 se fac de către personalul
împuternicit în acest sens din cadrul Ministerului Transporturilor,
Inspectoratului de Stat în Construcții și/sau din cadrul
Ministerului Internelor și Reformei Administrative, în limita
competențelor acestora.
(2) Contravențiilor prevăzute la art. 24 le sunt aplicabile
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
(3) Contravenientul poate achita, în termen de cel mult 48 de
ore de la data încheierii procesului-verbal ori, după caz, de la
data comunicării acestuia, jumătate din minimul amenzii
prevăzute la art. 24, agentul constatator făcând mențiune despre
această posibilitate în procesul-verbal.
CAPITOLUL VI
Dispoziții tranzitorii și finale
Art. 26. — (1) Persoanele, altele decât cele prevăzute la
art. 7 alin. (5), care până la data intrării în vigoare a prezentei
legi au obținut certificate de absolvire a unor cursuri de formare
a auditorilor de siguranță rutieră cu o durată de cel puțin 6 luni
și care îndeplinesc condițiile prevăzute la art. 4 pot obține
atestatul de auditor de siguranță rutieră.
(2) Solicitarea împreună cu documentele care atestă
îndeplinirea condițiilor prevăzute se depun în scris la

7

secretariatul Comisiei, în termen de 30 de zile de la data intrării
în vigoare a ordinului prevăzut la art. 6 alin. (3).
(3) Comisia verifică îndeplinirea condițiilor prevăzute și atestă
calitatea de auditor de siguranță rutieră în termen de 15 zile
lucrătoare de la data înregistrării cererii, dispunând înscrierea
în Registrul auditorilor de siguranță rutieră, potrivit prezentei legi.
Art. 27. — Prezenta lege intră în vigoare la 90 de zile de la
data publicării în Monitorul Oficial al României, Partea I, cu
excepția prevederilor art. 9, care intră în vigoare la 12 luni de la
data intrării în vigoare a legii.
Art. 28. — La data intrării în vigoare a prezentei legi, în anexa
nr. 2 la Legea nr. 200/2004 privind recunoașterea diplomelor și
calificărilor profesionale pentru profesiile reglementate din
România, publicată în Monitorul Oficial al României, Partea I,
nr. 500 din 3 iunie 2004, cu modificările și completările ulterioare,
litera h) a literei A se modifică și va avea următorul cuprins:
ăh) profesii în domeniul transporturilor aeriene, maritime,
fluviale și rutiere: comandant, ofițer punte secund, ofițer punte,
șef mecanic, ofițer mecanic secund, ofițer mecanic, șef
electrician maritim, ofițer electrician maritim, pilot de mare largă,
pilot maritim, pilot maritim aspirant, meteorolog, meteorolog
aeronautic, prognozist, personal aeronautic pentru protecția
navigației aeriene și telecomunicației (PNA-TC), inginer de
recepție și control aeronave, inginer de recepție și mijloace
PNA-TC, profesor de legislație rutieră, inspector ITP, lector
pentru pregătirea și perfecționarea profesională a personalului
de specialitate din domeniul transporturilor rutiere, auditor de
siguranță rutieră;”.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 7 noiembrie 2008.
Nr. 265.

PREȘEDINTELE ROMÂNIEI

DECRET
pentru promulgarea Legii privind auditul de siguranță rutieră
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind auditul de siguranță rutieră și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 noiembrie 2008.
Nr. 1.077.

8

MONITORUL OFICIAL AL ROMÂNIEI, PARTEA I, Nr. 777/20.XI.2008
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
pentru ratificarea Acordului dintre Guvernul României și Înaltul Comisariat al Națiunilor Unite
pentru Refugiați și Organizația Internațională pentru Migrație privind evacuarea temporară
în România a unor persoane aflate în nevoie urgentă de protecție internațională
și relocarea ulterioară a acestora, semnat la București la 8 mai 2008, și pentru reglementarea
unor aspecte procedurale de implementare a acestuia
Parlamentul României adoptă prezenta lege.
Art. 1. — Se ratifică Acordul dintre Guvernul României și
Înaltul Comisariat al Națiunilor Unite pentru Refugiați și
Organizația Internațională pentru Migrație privind evacuarea
temporară în România a unor persoane aflate în nevoie urgentă
de protecție internațională și relocarea ulterioară a acestora,
semnat la București la 8 mai 2008, denumit în continuare
Acordul.
Art. 2. — (1) Pentru intrarea pe teritoriul României,
persoanele care fac obiectul Acordului sunt exceptate de la
regimul obligativității vizelor.
(2) Persoanelor care fac obiectul Acordului li se permite
intrarea pe teritoriul României, în condițiile art. 3 alin. (3) lit. d)
din acesta.
(3) În sensul prevederilor art. 3 alin. (3) lit. d) din Acord, prin
documente de călătorie puse la dispoziție de ICNUR se înțelege
orice document de călătorie valabil și recunoscut de autoritățile
române potrivit legislației în vigoare, inclusiv Certificatul de
refugiat emis de Înaltul Comisariat al Națiunilor Unite pentru
Refugiați.
Art. 3. — (1) Acordarea dreptului de ședere temporară
persoanelor care fac obiectul Acordului se face de către
Ministerul Internelor și Reformei Administrative, prin structura
desemnată, în condițiile legii, pentru implementarea Acordului.
(2) Structura desemnată pentru implementarea Acordului
eliberează persoanelor prevăzute la alin. (1) documente care să
ateste dreptul de ședere pe teritoriul României, potrivit art. 2
alin. (3) din Acord, cu posibilitatea prelungirii valabilității
acestora.
(3) Prelungirea dreptului de ședere se face, în condițiile
prevăzute la art. 2 alin. (4) din Acord, de către structura

desemnată pentru implementarea Acordului. Ministrul internelor
și reformei administrative poate delega, în condițiile legii,
atribuția referitoare la prelungirea dreptului de ședere, prevăzută
la art. 2 alin. (4) din Acord.
(4) Forma și conținutul documentelor care se eliberează
persoanelor prevăzute la alin. (1) se stabilesc prin ordin al
ministrului internelor și reformei administrative.
Art. 4. — (1) Persoanele care fac obiectul Acordului și care
au împlinit vârsta de 14 ani au obligația de a se supune
amprentării.
(2) Datele obținute potrivit alin. (1) sunt stocate pe suport
hârtie în cartoteca structurii desemnate pentru implementarea
Acordului și sunt transmise în format electronic în baza de date
națională AFIS — Sistemul automatizat de comparare a
amprentelor.
Art. 5. — În aplicarea dispozițiilor art. 2 alin. (2) din Acord,
desemnarea spațiilor Centrului de tranzit în regim de urgență se
face prin dispoziție a directorului general al Oficiului Român
pentru Imigrări.
Art. 6. — Cheltuielile necesare funcționării Centrului de
tranzit în regim de urgență, constând în principal în costul
utilităților, al întreținerii și dotării spațiilor puse la dispoziția
Înaltului Comisariat al Națiunilor Unite pentru Refugiați, a
partenerilor acestuia și a Organizației Internaționale pentru
Migrație, se suportă de către Înaltul Comisariat al Națiunilor
Unite pentru Refugiați și, respectiv, de Organizația Internațională
pentru Migrație, conform bazei de calcul cuprinse în cadrul
Aranjamentelor de lucru adiționale care se încheie potrivit art. 13
din Acord.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 14 noiembrie 2008.
Nr. 291.

MONITORUL OFICIAL AL ROMÂNIEI, PARTEA I, Nr. 777/20.XI.2008

9

ACORD
între Guvernul României și Înaltul Comisariat al Națiunilor Unite pentru Refugiați și Organizația Internațională
pentru Migrație privind evacuarea temporară în România a unor persoane aflate în nevoie urgentă
de protecție internațională și relocarea ulterioară a acestora
Guvernul României și Înaltul Comisariat al Națiunilor Unite pentru Refugiați, denumit în continuare ICNUR, și Organizația
Internațională pentru Migrație, denumită în continuare OIM, denumite în continuare părți,
în conformitate cu prevederile art. III alin. (1) și (3) din Acordul dintre Guvernul României și Înaltul Comisariat al Națiunilor
Unite pentru Refugiați, semnat la Geneva la 12 august 1992, și cu prevederile art. 5 alin. (2) din Acordul dintre Guvernul României
și Organizația Internațională pentru Migrație referitor la statutul juridic, privilegiile și imunitățile acestei organizații în România,
semnat la București la 15 iulie 1992,
ținând cont de prevederile Memorandumului de înțelegere dintre Înaltul Comisariat al Națiunilor Unite pentru Refugiați
(ICNUR) și Organizația Internațională pentru Migrație (OIM), încheiat la 15 mai 1997,
recunoscând că există persoane în nevoie urgentă de protecție internațională în țara lor de azil, aflate sub amenințarea
violării grave a drepturilor omului,
în scopul sprijinirii eforturilor comunității internaționale în vederea asigurării accesului la soluții durabile pentru persoanele
aflate în nevoie de protecție internațională,
au convenit următoarele:
ARTICOLUL 1
Obiect și definiții

(1) Prezentul acord are ca obiect stabilirea termenilor și
condițiilor pentru primirea și acordarea permisiunii de ședere
temporară pe teritoriul României unui grup selectat de persoane
aflate în nevoie urgentă de protecție internațională, definirea
drepturilor și obligațiilor părților și reglementarea cooperării
dintre acestea, în ceea ce privește aspectele juridice,
administrative, financiare și practice, pentru a asigura
procesarea rapidă în vederea relocării ulterioare a acestor
persoane în țări terțe.
(2) În sensul prezentului acord, sintagma persoană aflată în
nevoie urgentă de protecție internațională se referă la refugiații
recunoscuți în baza Convenției din anul 1951 și a Protocolului
său adițional din anul 1967 privind statutul refugiaților și la alte
persoane aflate sub mandat ICNUR, care se află în nevoie de
evacuare urgentă din țara de prim azil și care urmează să fie
admiși temporar pe teritoriul României în vederea relocării lor
ulterioare în țări terțe.
ARTICOLUL 2
Prevederi generale

(1) Numărul total de persoane aflate în nevoie urgentă de
protecție internațională care vor fi primite temporar pe teritoriul
României în condițiile prezentului acord nu va depăși, în niciun
moment, 200 de persoane.
(2) Persoanele care fac obiectul prezentului acord vor fi
cazate în spațiile Centrului de tranzit în regim de urgență
desemnate de Guvernul României. Persoanele care fac obiectul
prezentului acord vor solicita aprobarea prealabilă a autorităților
române responsabile cu implementarea acestuia în cazul în
care doresc să călătorească pe teritoriul României. Drepturile și
obligațiile acestor persoane sunt stabilite prin legislația română.
(3) Perioada de ședere temporară pe teritoriul României
acordată persoanelor care fac obiectul prezentului acord este
de 6 luni de la data intrării acestora pe teritoriul României.
(4) În situații excepționale, dreptul de ședere prevăzut la
alin. (3) poate fi prelungit succesiv de către ministrul internelor
și reformei administrative din România, pentru cazuri

individuale, pentru perioade de 6 luni, până în momentul în care
persoanele care fac obiectul prezentului acord sunt relocate
într-o țară terță.
(5) Ca urmare a prelungirii dreptului de ședere pentru o
persoană care face obiectul prezentului acord, părțile vor
întreprinde toate demersurile necesare, potrivit obligațiilor ce le
revin în temeiul prezentului acord, pentru a urgenta relocarea
acestora într-o țară terță.
(6) Toate cheltuielile implicate de aceste operațiuni vor fi
suportate de către părți, în conformitate cu responsabilitățile lor
specifice prevăzute la art. 3, 4, 5 și 13.
(7) Părțile se angajează să respecte principiul
confidențialității și al protecției datelor în gestionarea datelor
personale ale persoanelor care fac obiectul prezentului acord.
Procesarea datelor personale se va face în conformitate cu
instrumentele internaționale și regionale relevante, cu regulile și
regulamentele europene la care România este parte.
ARTICOLUL 3
Responsabilitățile Guvernului României

(1) Guvernul României desemnează Ministerul Internelor și
Reformei Administrative, denumit în continuare MIRA, drept
autoritate competentă pentru implementarea prezentului acord,
în numele său.
(2) MIRA va desemna structurile sale cu responsabilități în
implementarea prezentului acord și le va comunica celorlalte
părți.
(3) a) MIRA va procesa lista persoanelor aflate în nevoie
urgentă de protecție internațională propuse de ICNUR pentru a
fi evacuate în regim de tranzit în România, în vederea relocării
ulterioare în state terțe. În realizarea acestui scop, MIRA poate
solicita informații suplimentare.
b) MIRA va comunica ICNUR numele persoanelor admise
pe teritoriul României, în termen de 7 zile lucrătoare de la data
primirii informațiilor solicitate. În cazuri individuale excepționale,
la solicitarea oricărei părți, acest termen poate fi prelungit.
c) Decizia de a acorda sau a respinge accesul pe teritoriul
României persoanelor care fac obiectul prezentului acord este
în întregime la discreția MIRA, care nu este obligat să comunice
motivele ce au stat la baza acestei decizii.

10

MONITORUL OFICIAL AL ROMÂNIEI, PARTEA I, Nr. 777/20.XI.2008

d) Accesul pe teritoriul României al persoanelor care fac
obiectul prezentului acord va fi acordat pe baza documentelor
de călătorie puse la dispoziție de ICNUR și a scrisorii MIRA prin
care se comunică lista persoanelor la care se face referire la
lit. b).
(4) Dacă, ulterior intrării unei persoane pe teritoriul României,
se identifică motive care ar fi determinat respingerea accesului
acesteia pe teritoriul României, MIRA va notifica celelalte părți,
în cel mai scurt timp, și va solicita urgentarea măsurilor pentru
relocarea ulterioară imediată a acesteia. Până la îndeplinirea
etapelor necesare în acest sens, MIRA va lua orice alte măsuri
necesare pentru a gestiona corespunzător situația, în
conformitate cu prevederile legislației române, cu respectarea
principiului nereturnării.
(5) MIRA va elibera documente temporare de identitate
persoanelor care fac obiectul prezentului acord pe timpul șederii
legale a acestora pe teritoriul României și va menține ordinea
publică în spațiile puse la dispoziție pentru cazarea acestor
persoane și, în cazul în care va fi necesar, în alte locuri unde
aceste persoane vor fi prezente, după cum va fi convenit de
către părți.
(6) MIRA va pune la dispoziția ICNUR, cu titlu gratuit, spațiile
necesare cazării persoanelor care fac obiectul prezentului acord
și spațiile de lucru pentru ICNUR, partenerii săi și OIM, în scopul
implementării prezentului acord și în condițiile prevăzute de
acesta și de Aranjamentele de lucru adiționale, ce vor fi
încheiate între MIRA și celelalte părți, potrivit prevederilor art. 13
alin. (2). MIRA se va asigura că persoanele care fac obiectul
prezentului acord au acces la serviciile de asistență generală
furnizate de către celelalte părți la standardele ICNUR și OIM.
(7) În scopul implementării prezentului acord, spațiile
menționate la alin. (6), pe întreaga perioadă în care acestea se
vor afla la dispoziția ICNUR, a partenerilor acestuia și OIM, vor
reprezenta Centrul de tranzit în regim de urgență, denumit în
continuare CTU. La solicitare, spații suplimentare pot fi puse la
dispoziție pentru același scop. Fără a prejudicia operațiunile
CTU, MIRA își rezervă dreptul de a desfășura operațiuni zilnice
folosind restul spațiilor disponibile în aceeași locație.
(8) MIRA va asigura sprijinul și asistența necesare pentru a
urgenta sosirea, precum și plecarea persoanelor care fac
obiectul prezentului acord, în vederea relocării ulterioare.
ARTICOLUL 4
Responsabilitățile ICNUR

(1) În baza prezentului acord, ICNUR va avea următoarele
responsabilități:
a) va transmite MIRA lista persoanelor aflate în nevoie
urgentă de protecție internațională propuse pentru a fi evacuate
în regim de tranzit în România, în vederea relocării ulterioare, o
prezentare a situației și a motivelor pentru care se consideră că
este necesară evacuarea urgentă, precum și orice alte informații
suplimentare disponibile care ar putea fi solicitate de MIRA în
scopul acordării accesului acestor persoane pe teritoriul
României. Astfel de informații vor include, în mod obligatoriu,
criteriile folosite pentru selecția persoanelor aflate în nevoie
urgentă de protecție internațională, orice angajamente sau
garanții care să ateste că țările de relocare vor considera aceste
persoane ca fiind cazuri prioritare, precum și confirmarea
disponibilității fondurilor necesare pentru desfășurarea
operațiunii până la plecarea persoanelor în cauză din România;

b) va elibera certificate de refugiat ICNUR și va încerca să
obțină documente de călătorie, precum Documentul de călătorie
ICRC, pentru persoanele aflate în nevoie urgentă de protecție
internațională înaintea evacuării acestora în CTU;
c) va acoperi toate cheltuielile ocazionate de prezența pe
teritoriul României, respectiv în CTU, a persoanelor care fac
obiectul prezentului acord, în limita fondurilor disponibile puse la
dispoziția ICNUR. Această prevedere nu va include compensații
ale costurilor operaționale și de administrare curente ce decurg
din întreținerea spațiilor aferente CTU și a solicitanților de azil
cazați în acest loc;
d) va depune toate eforturile pentru a urgenta transferul
persoanelor care fac obiectul prezentului acord în statele de
relocare în intervalul de timp menționat la art. 2 alin. (3), (4) și
(5);
e) va depune toate eforturile necesare pentru a urgenta
transferul, în afara teritoriului României, al oricărei persoane din
grup care nu a fost relocată în termenul prevăzut la art. 2 alin. (3)
sau care intră sub incidența prevederilor art. 3 alin. (4).
Cheltuielile ocazionate de rămânerea în continuare a acestor
persoane pe teritoriul României până la momentul transferului
într-un stat terț vor fi suportate de ICNUR;
f) semestrial, va prezenta Comitetului de coordonare
prevăzut la art. 7 rapoarte actualizate asupra progreselor
înregistrate.
(2) ICNUR va comunica MIRA, în cel mai scurt timp, numele
organizațiilor cărora ICNUR le va delega executarea activităților
legate de implementarea prezentului acord, așa cum este stabilit
în Aranjamentele de lucru prevăzute la art. 13. Această
prevedere nu va fi interpretată ca o declinare a
responsabilităților asumate de ICNUR prin semnarea
prezentului acord.
ARTICOLUL 5
Responsabilitățile OIM

(1) În executarea prezentului acord, OIM își asumă
următoarele responsabilități:
a) va organiza transportul internațional către România al
persoanelor care fac obiectul prezentului acord. Solicitarea de a
transporta persoanele aflate în nevoie urgentă de protecție
internațională din țara gazdă către CTU va fi realizată de către
ICNUR în baza Fondului de reacție rapidă pentru transport
(RRTF).;
b) va efectua evaluări ale stării de sănătate pentru toate
persoanele aflate în nevoie urgentă de protecție internațională
în momentul sosirii acestora în România și înaintea plecării lor
în vederea relocării;
c) va organiza transportul local pe teritoriul României al
persoanelor care fac obiectul prezentului acord, cu consultarea
MIRA, în scopul implementării prevederilor lit. b) și d) din
prezentul articol;
d) în conformitate cu solicitările țării de relocare, va oferi
programe de orientare culturală persoanelor care fac obiectul
prezentului acord;
e) va organiza transportul persoanelor care fac obiectul
prezentului acord din CTU din România către țările de relocare,
potrivit prevederilor prezentului acord, în baza acordurilor
semnate între OIM și țările de relocare și/sau a
Memorandumului de înțelegere încheiat în anul 1997 între OIM
și ICNUR;

MONITORUL OFICIAL AL ROMÂNIEI, PARTEA I, Nr. 777/20.XI.2008
f) la solicitarea Comitetului de coordonare menționat la art. 7,
va organiza transportul către un stat terț al oricărei persoane din
grup care, după terminarea operațiunilor de relocare, nu a fost
relocată.
(2) OIM va suporta cheltuielile ce decurg din activitățile
specificate la alin. (1), în măsura disponibilității fondurilor aflate
la dispoziția sa.

11

ARTICOLUL 11
Suspendarea aplicării Acordului

(1) În scopul coordonării implementării prezentului acord, se
înființează Comitetul de coordonare alcătuit din reprezentanți ai
MIRA, ICNUR și OIM în România.
(2) Comitetul de coordonare se întâlnește trimestrial și ori de
câte ori este nevoie pentru soluționarea oricăror probleme care
survin în urma implementării prezentului acord.
(3) Președinția Comitetului de coordonare este asigurată de
reprezentantul MIRA.
(4) La reuniunile Comitetului de coordonare pot fi invitați să
participe, cu statut de observator, reprezentanți ai organizațiilor
menționate la art. 4 alin. (2), precum și reprezentanți ai
autorităților din țările de relocare.

(1) Implementarea prezentului acord este suspendată în
următoarele situații:
a) dacă spațiile MIRA destinate cazării persoanelor care fac
obiectul prezentului acord devin indisponibile din cauza:
(i) necesității asigurării cazării pentru solicitanții de azil
și pentru persoanele care se bucură de o formă de protecție în
România, potrivit legislației române privind azilul;
(ii) unor situații excepționale care necesită utilizarea
capacității de cazare a spațiilor în care se află CTU pentru
cazarea urgentă a persoanelor afectate;
(iii) activării neprevăzute a unor obligații asumate de
către România în baza dreptului internațional sau a legislației
Uniunii Europene;
b) dacă oricare dintre părți nu respectă obligația de relocare
a persoanelor care fac obiectul prezentului acord la momentul
expirării termenului-limită prevăzut la art. 2 alin. (3), în cazul în
care acesta nu este prelungit.
(2) Acordul va fi suspendat automat în situațiile în care, din
motive imputabile oricărei părți, numărul cazurilor prevăzute la
art. 2 alin. (5) depășește 20.
(3) În cazul situației prevăzute la art. 3 alin. (4), Acordul se
suspendă până la clarificarea situației persoanei sau
persoanelor în cauză.
(4) Suspendarea prezentului acord nu va produce niciun
efect asupra obligațiilor părților cu privire la persoanele care fac
obiectul prezentului acord, aflate deja pe teritoriul României.
(5) Decizia de suspendare, respectiv aceea de încetare a
suspendării este comunicată, în scris, celorlalte părți și intră în
vigoare la data menționată în notificare.

ARTICOLUL 6
Coordonarea și schimbul de informații dintre părți

Activitățile în domeniul informării și relațiilor publice privind
prezența pe teritoriul României a persoanelor care fac obiectul
prezentului acord vor fi organizate în comun de către părți. În
cazul în care este necesară publicarea de către oricare dintre
părți a unor informații legate de implementarea prezentului
acord, conținutul unor astfel de informații va fi comunicat și
convenit în avans cu toate părțile.
ARTICOLUL 7
Comitetul de coordonare

ARTICOLUL 8

ARTICOLUL 12

Responsabilitatea pentru prejudicii

Încetarea valabilității Acordului

(1) Fiecare parte va fi responsabilă pentru orice prejudiciu
legat de moartea sau rănirea personalului, funcționarilor,
agenților sau angajaților săi, inclusiv pentru pierderile și
pagubele materiale care decurg din sau au legătură cu
implementarea prezentului acord.
(2) În cazul în care un membru al echipei uneia dintre părți,
în timpul executării sarcinilor care rezultă din aplicarea
prezentului acord, produce o pagubă unei terțe persoane,
compensația va fi suportată de către acea parte.
(3) Comitetul de coordonare va stabili circumstanțele în care
s-a produs paguba și va facilita stabilirea compensației.

Orice litigiu ce rezultă din implementarea prezentului acord
va fi discutat în cadrul Comitetului de coordonare pentru
soluționare pe cale amiabilă între acestea, fie prin negociere, fie
prin orice alte mijloace nejudiciare, inclusiv arbitraj, după cum
convin părțile.

(1) Prezentul acord va înceta dacă:
a) oricare dintre părți se află în imposibilitatea de a-și
îndeplini obligațiile prevăzute în prezentul acord, din cauza unor
circumstanțe mai presus de voința acestora, survenite în timpul
implementării Acordului;
b) o parte decide, după consultarea cu celelalte părți, că o
altă parte/celelalte părți nu își îndeplinește/nu își îndeplinesc
obligațiile asumate în baza prezentului acord;
c) se convine de comun acord încetarea prezentului acord.
(2) Încetarea valabilității prezentului acord produce efecte
după două luni de la data menționată în notificarea încetării sau
de la data adoptării unei decizii comune.
(3) Prevederile prezentului acord vor continua să fie aplicate
persoanelor aflate în procedură la această dată în CTU, până la
relocarea lor ulterioară în țări terțe.
(4) Încetarea valabilității Acordului nu va stinge obligațiile
părților cu privire la persoanele care fac obiectul prezentului
acord, aflate deja pe teritoriul României, pe durata șederii lor.

ARTICOLUL 10

ARTICOLUL 13

Privilegii și imunități

Implementarea Acordului

Nimic din sau referitor la prezentul acord nu poate fi
considerat o renunțare — expresă sau implicită — la oricare
dintre privilegiile ori imunitățile de care se bucură părțile pe
teritoriul României.

(1) Părțile vor depune toate eforturile în vederea îndeplinirii
obligațiilor asumate pentru asigurarea funcționării CTU și pentru
oferirea de asistență generală, aceasta incluzând, dar fără a fi
limitată la asigurarea, pentru persoanele care fac obiectul

ARTICOLUL 9
Soluționarea litigiilor

12

MONITORUL OFICIAL AL ROMÂNIEI, PARTEA I, Nr. 777/20.XI.2008

prezentului acord, pe durata rămânerii acestora în CTU, a unui
nivel de subzistență și asistență medicală la standardele ICNUR.
(2) Aranjamente de lucru separate vor fi încheiate între MIRA
și celelalte părți, precum și între părți și organizațiile desemnate
să îndeplinească anumite activități legate de implementarea
prezentului acord pentru a stabili în detaliu angajamentele
financiare și activitățile specifice ce vor fi desfășurate în
perioada de implementare a prezentului acord.
ARTICOLUL 14
Dispoziții finale

(1) Prezentul acord va fi valabil pentru o perioadă de un an
și va intra în vigoare la data primirii ultimei notificări prin care
părțile se informează reciproc asupra îndeplinirii procedurilor
interne necesare pentru intrarea în vigoare a acestuia. Prezentul
acord se va reînnoi automat pentru noi perioade de câte un an,

cu condiția ca niciuna dintre părți să nu notifice celorlalte părți
intenția sa de a denunța Acordul.
(2) Prevederile prezentului acord pot fi completate și/sau
modificate prin acordul părților. Oricare parte care intenționează
să propună completarea și/sau modificarea prevederilor
Acordului va notifica, în scris, celorlalte părți intenția sa și
conținutul propunerii sale. O astfel de completare și/sau
modificare a prevederilor prezentului acord va intra în vigoare
potrivit procedurii prevăzute la alin. (1).
(3) Prezentul acord nu va prima și nu va aduce atingere în
niciun fel obligațiilor internaționale ale României, inclusiv celor
ce decurg din Convenția privind statutul refugiaților din anul
1951 și a Protocolului său adițional din anul 1967.
(4) După intrarea în vigoare a prezentului acord, MIRA va
comunica celorlalte părți structurile responsabile cu
implementarea prezentului acord, desemnate potrivit art. 3
alin. (2).

Semnat la București la 8 mai 2008, în 3 exemplare originale, fiecare în limbile română și engleză, toate textele fiind egal
autentice. În caz de divergențe în interpretare, textul în limba engleză va prevala.
Pentru Guvernul României,
Cristian David,
ministrul internelor și reformei
administrative

Pentru Înaltul Comisariat al Națiunilor
Unite pentru Refugiați,
Vincent Cochetel,
director adjunct al Departamentului
de servicii de producție internațională

Pentru Organizația Internațională
pentru Migrație,
Cristina Gheorghe Trâncă,
șef al Misiunii Organizației Internaționale
pentru Migrație în România

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Înaltul Comisariat al
Națiunilor Unite pentru Refugiați și Organizația Internațională
pentru Migrație privind evacuarea temporară în România
a unor persoane aflate în nevoie urgentă
de protecție internațională și relocarea ulterioară a acestora,
semnat la București la 8 mai 2008, și pentru reglementarea
unor aspecte procedurale de implementare a acestuia
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă :
Articol unic. — Se promulgă Legea pentru ratificarea Acordului dintre
Guvernul României și Înaltul Comisariat al Națiunilor Unite pentru Refugiați și
Organizația Internațională pentru Migrație privind evacuarea temporară în
România a unor persoane aflate în nevoie urgentă de protecție internațională și
relocarea ulterioară a acestora, semnat la București la 8 mai 2008, și pentru
reglementarea unor aspecte procedurale de implementare a acestuia și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 13 noiembrie 2008.
Nr. 1.121

MONITORUL OFICIAL AL ROMÂNIEI, PARTEA I, Nr. 777/20.XI.2008

13

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 925
din 16 septembrie 2008

referitoare la excepția de neconstituționalitate a dispozițiilor art. 131—137
din Legea nr. 85/2006 privind procedura insolvenței, precum și a legii, în ansamblul ei
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 131—137 din Legea nr. 85/2006 privind
procedura insolvenței, precum și a legii, în ansamblul ei,
excepție ridicată de Societatea Comercială ăDunăreana” — S.A.
din Giurgiu în Dosarul nr. 2.403/2/2007 al Tribunalului Giurgiu —
Judecătorul-sindic.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
critica autorului vizând completarea dispozițiilor criticate cu o
nouă ipoteză de închidere a procedurii insolvenței declanșate
împotriva unui debitor.
C U R T E A,

având în vedere actele și lucrările dosarului, reține următoarele:
Prin Încheierea din 15 aprilie 2008, pronunțată în Dosarul
nr. 2.403/2/2007, Tribunalul Giurgiu — Judecătorul-sindic a
sesizat Curtea Constituțională pentru soluționarea excepției
de neconstituționalitate a dispozițiilor art. 131—137 din
Legea nr. 85/2006 privind procedura insolvenței, precum și
a legii, în ansamblul ei, excepție ridicată de Societatea
Comercială ăDunăreana” — S.A. din Giurgiu.
În motivarea excepției de neconstituționalitate autorul
acesteia consideră că dispozițiile Legii nr. 85/2006, în ansamblul
ei, și, în special, prevederile art. 131—137 încalcă dispozițiile
constituționale din două perspective: pe de o parte, dispozițiile
legale atacate nu permit închiderea procedurii sau, după caz,
suspendarea acesteia în situația în care debitorul achită integral
creanța pentru care s-a cerut deschiderea procedurii insolvenței
și, pe de altă parte, aceleași dispoziții nu permit
blocarea/nedeschiderea procedurii insolvenței, în aceeași
situație cu cea descrisă mai sus.
De asemenea, nici în situația achitării unei creanțe bugetare
prin procedura de dare în plată, prevăzută de Ordinul ministrului
economiei și finanțelor nr. 486/2007, dispozițiile legale atacate
nu permit închiderea sau, după caz, nedeschiderea procedurii
insolvenței.
Tribunalul Giurgiu — Judecătorul-sindic apreciază că
excepția de neconstituționalitate a Legii nr. 85/2006 privind
procedura insolvenței, în ansamblul ei, și, în special, a
dispozițiilor art. 131—137 este neîntemeiată. Potrivit
prevederilor legii insolvenței, debitorul a cărei contestație
împotriva stării de insolvență a fost respinsă are la dispoziție o

serie de drepturi și garanții procedurale menite să îi asigure
accesul la justiție și desfășurarea unui proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului consideră că textul de lege criticat este
constituțional și nu conține prevederi contrare dispozițiilor
constituționale invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 131—137, respectiv secțiunea a VIII-a —
ăÎnchiderea procedurii” a capitolului III – ăProcedura” din Legea
nr. 85/2006 privind procedura insolvenței, precum și a legii, în
ansamblul ei, publicată în Monitorul Oficial al României, Partea I,
nr. 359 din 21 aprilie 2006.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) care garantează drepturile și libertățile
cetățenilor, art. 16 cu privire la egalitatea în drepturi, art. 21
referitoare la accesul liber la justiție, art. 45 privitoare la
libertatea economică, art. 57 cu privire la exercitarea drepturilor
și libertăților și în art. 135 alin. (2) care garantează libertatea
comerțului.
Examinând excepția de neconstituționalitate, Curtea
Constituțională reține că, în esență, critica autorului vizează
faptul că reglementările deduse controlului împiedică debitorul
care și-a achitat creanțele către creditori, prin una dintre
modalitățile prevăzute de lege, de a solicita judecătorului-sindic
închiderea procedurii insolvenței declanșate împotriva lui. Din
această perspectivă, autorul solicită modificarea dispozițiilor
Legii nr. 85/2006, în sensul completării acestora cu noi condiții
de închidere a procedurii reglementate.
Însă o atare operație excedează competenței Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra problemelor de drept,
fără a putea modifica sau completa prevederea legală supusă
controlului. Astfel, Curtea nu este competentă să complinească
pretinse lacune ale textelor de lege prin efectuarea controlului de
constituționalitate, critica cu un atare obiect fiind inadmisibilă.

14

MONITORUL OFICIAL AL ROMÂNIEI, PARTEA I, Nr. 777/20.XI.2008

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 131—137 din Legea nr. 85/2006 privind
procedura insolvenței, precum și a legii, în ansamblul ei, excepție ridicată de Societatea Comercială ăDunăreana” — S.A. din
Giurgiu în Dosarul nr. 2.403/2/2007 al Tribunalului Giurgiu — Judecătorul-sindic.
Definitivă și general obligatorie.
Pronunțată în ședința publică din data de 16 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.007
din 7 octombrie 2008

referitoare la excepția de neconstituționalitate a dispozițiilor art. 2 lit. a) din Ordonanța de urgență a
Guvernului nr. 67/2007 și ale art. 41 alin. (2) din Legea nr. 19/2000 privind sistemul public de pensii
și alte drepturi de asigurări sociale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 lit. a) din Ordonanța de urgență a Guvernului
nr. 67/2007 și ale art. 41 alin. (2) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată, din oficiu, în Dosarul nr. 3.524/102/2007 al
Tribunalului Mureș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2008, pronunțată în Dosarul
nr. 3.524/102/2007, Tribunalul Mureș — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 lit. a) din
Ordonanța de urgență a Guvernului nr. 67/2007 și ale art. 41
alin. (2) din Legea nr. 19/2000 privind sistemul public de
pensii și alte drepturi de asigurări sociale, excepție ridicată,
din oficiu, de instanța de judecată.
În motivarea excepției de neconstituționalitate, Tribunalul
Mureș — Secția civilă arată că reglementarea art. 41 alin. (2)
din Legea nr. 19/2000 care stabilește o vârstă standard de

pensionare pentru femei diferită de cea a bărbaților reprezintă o
măsură legală de protecție a unui grup defavorizat, femeile.
Această măsură este aplicată în mod generic și nediferențiat, în
mod imperativ și inflexibil și, tot mai des, în situații în care starea
de defavorizare nu mai există, contrar prevederilor art. 6 alin. (1)
și (2) din Legea nr. 24/2000. În acest sens, arată că în societatea
contemporană a crescut rolul social al femeilor pe fondul
îmbunătățirii stării de sănătate a populației și al creșterii
speranței de viață, iar o serie foarte largă de profesii și meserii
permit exercitarea acestora până la vârste înaintate. Astfel,
aplicarea acestei măsuri pentru întreaga categorie de femei are
ca efect încălcarea dreptului constituțional la muncă al acestora,
deoarece măsura se aplică chiar în condițiile în care obiectivul
urmărit nu mai există, împotriva voinței celor care ar trebui să
beneficieze de tratamentul de protecție. În plus, diferența de
tratament juridic între femei și bărbați este discriminatorie,
contravenind art. 16 din Constituție.
În ceea ce privește dispozițiile art. 2 lit. a) din Ordonanța de
urgență a Guvernului nr. 67/2007 arată că acestea sunt, de
asemenea, discriminatorii, întrucât se referă doar la sistemele
de securitate socială care suplimentează sau înlocuiesc
sistemul general public de securitate socială. Această limitare
este inadmisibilă și nerezonabilă într-o societate democratică.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că art. 2 lit. a) din Ordonanța
de urgență a Guvernului nr. 67/2007 este constituțional, întrucât
se aplică tuturor persoanelor aflate în situația reglementată de
ipoteza normei juridice, fără a institui privilegii sau discriminări
pe considerente arbitrare. În ceea ce privește însă art. 41
alin. (2) din Legea nr. 19/2000, arată că acesta este
neconstituțional. Astfel, stabilirea unei vârste de pensionare
diferențiate între femei și bărbați nu are o justificare obiectivă și

MONITORUL OFICIAL AL ROMÂNIEI, PARTEA I, Nr. 777/20.XI.2008
rațională. Aplicarea criteriului bazat pe diferența de sex la
stabilirea vârstei de pensionare încalcă principiul egalității
cetățenilor în drepturi.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 lit. a) din Ordonanța de urgență a Guvernului
nr. 67/2007 privind aplicarea principiului egalității de tratament
între bărbați și femei în cadrul schemelor profesionale de
securitate socială, publicată în Monitorul Oficial al României,
Partea I, nr. 443 din 29 iunie 2007, și aprobată prin Legea
nr. 44/2008, publicată în Monitorul Oficial al României, Partea I,
nr. 227 din 25 martie 2008, dispoziții potrivit cărora, ăÎn sensul
prezentei ordonanțe de urgență, termenii și expresiile de mai jos
au următoarele semnificații:
a) scheme profesionale de securitate socială — schemele al
căror scop este de a furniza salariaților sau persoanelor care
desfășoară activități independente dintr-o întreprindere ori grup
de întreprinderi, un domeniu de activitate economică, sector
profesional sau grup de sectoare prestații menite să
suplimenteze ori să înlocuiască prestațiile prevăzute de sistemul
general public de securitate socială, indiferent dacă apartenența
la aceste scheme este obligatorie sau facultativă.”
De asemenea, obiect al excepției de neconstituționalitate îl
constituie și prevederile art. 41 alin. (2) din Legea nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, dispoziții potrivit cărora ăVârsta
standard de pensionare este de 60 de ani pentru femei și 65 de
ani pentru bărbați. Atingerea vârstei standard de pensionare se
va realiza în termen de 13 ani de la data intrării în vigoare a
prezentei legi, prin creșterea vârstelor de pensionare, porninduse de la 57 de ani pentru femei și de la 62 de ani pentru bărbați,
conform eșalonării prevăzute în anexa nr. 3”.
Tribunalul Mureș — Secția civilă consideră că aceste texte
de lege sunt contrare art. 16 alin. (1) și art. 41 alin. (1) din
Constituție, care consacră principiul egalității în drepturi a
cetățenilor și dreptul la muncă.
Problema constituționalității prevederilor de lege care
instituie o diferență de tratament juridic între femei și bărbați sub
aspectul vârstei standard de pensionare a fost examinată în
numeroase rânduri de Curtea Constituțională. Prin cea mai
recentă decizie a sa în această materie, Decizia nr. 191 din
28 februarie 2008, publicată în Monitorul Oficial al României,
Partea I, nr. 260 din 2 aprilie 2008, Curtea, analizând art. 41
alin. (2) din Legea nr. 19/2000 în raport cu principiul egalității în
drepturi, dar și cu prevederile Convenției pentru apărarea
drepturilor omului și a libertăților fundamentale și ale Directivei
Consiliului 79/7/CEE privind aplicarea treptată a principiului
egalității de tratament între bărbați și femei în domeniul
securității sociale, precum și în raport cu jurisprudența Curții

15

Europene a Drepturilor Omului, a apreciat că, raportat la
contextul social actual din România, nu se poate vorbi încă de
o schimbare radicală a condițiilor care au fost avute în vedere de
instanța de contencios constituțional atunci când, prin
jurisprudența sa anterioară, a decis că art. 41 alin. (2) din Legea
nr. 19/2000 nu contravine principiului constituțional al egalității în
drepturi și, în consecință, se impune păstrarea aceleiași soluții.
În plus, Curtea reține faptul că legea nu interzice persoanei
care a împlinit condițiile pentru a obține pensia pentru limită de
vârstă să continue activitatea sa, impunând însă condiții
suplimentare ce țin de voința angajatorului.
În ceea ce privește critica de neconstituționalitate a
dispozițiilor art. 2 lit. a) din Ordonanța de urgență a Guvernului
nr. 67/2007, Curtea constată că aceasta vizează sfera de
aplicare a acestor norme, autorul considerând că această sferă
este restrictivă, întrucât nu se referă și la sistemul public de
asigurări sociale.
Față de aceste critici, se observă că principiul egalității de
tratament nu presupune omogenitate, astfel că, în funcție de
situațiile avute în vedere, legiuitorul poate să instituie
reglementări separate. Astfel a înțeles să facă și atunci când a
reglementat separat aplicabilitatea principiului egalității de
tratament în cadrul schemelor profesionale de securitate socială
față de sistemul public de pensii și alte drepturi de asigurări
sociale, având în vedere tocmai domeniile diferite de
reglementare. De altfel, această reglementare separată
corespunde și legislației comunitare. În acest sens, prin Decizia
nr. 191 din 28 februarie 2008, Curtea arăta că, potrivit art. 1 din
Directiva 2006/54/CE, acest act normativ ăconține dispoziții
destinate punerii în aplicare a principiului egalității de tratament
în ceea ce privește: a) accesul la muncă, inclusiv promovare, și
la formarea profesională; b) condițiile de muncă, inclusiv
remunerația; c) sistemele profesionale de securitate socială”.
Așadar, dispozițiile acestei directive se aplică doar sistemelor
profesionale de securitate socială, care, potrivit art. 2 lit. f) din
aceeași directivă, ăau ca obiect furnizarea către lucrători,
salariați sau lucrătorii care desfășoară activități independente,
grupați în cadrul unei întreprinderi sau al unui grup de
întreprinderi, al unei ramuri economice sau sector profesional
sau interprofesional, prestații destinate să completeze prestațiile
sistemelor de securitate socială prevăzute de lege sau să se
substituie acestora, indiferent dacă afilierea la aceste sisteme
este obligatorie sau facultativă”. Sunt excluse, prin urmare,
sistemele de securitate socială prevăzute de lege, așa cum este
și Legea nr. 19/2000, care rămân supuse dispozițiilor Directivei
Consiliului 79/7/CEE privind aplicarea treptată a principiului
egalității de tratament între bărbați și femei în domeniul
securității sociale, publicată în Jurnalul Oficial al Uniunii
Europene nr. L 6 din 10 ianuarie 1979. Potrivit art. 7 paragraful 1
lit. a) din directivă, acest act normativ nu aduce atingere
dreptului statelor membre de a exclude din domeniul său de
aplicare stabilirea vârstei de pensionare în scopul acordării
pensiei pentru limită de vârstă și posibilele consecințe ale
acesteia pentru alte prestații. Astfel, statele au încă libertatea de
a dispune asupra acestui aspect, prin excepție de la stricta
aplicare a principiului egalității de tratament între bărbați și femei
în domeniul securității sociale.»
Așa fiind, Curtea reține că reglementarea separată a
aplicabilității principiului egalității de tratament între bărbați și
femei în cadrul schemelor profesionale de securitate socială față
de sistemul public de pensii nu poate fi privită ca fiind contrară
art. 16 alin. (1) din Constituție.

16

MONITORUL OFICIAL AL ROMÂNIEI, PARTEA I, Nr. 777/20.XI.2008

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 lit. a) din Ordonanța de urgență a Guvernului nr. 67/2007
și ale art. 41 alin. (2) din Legea nr. 19/2000 privind sistemul public de pensii și alte drepturi de asigurări sociale, excepție ridicată,
din oficiu, în Dosarul nr. 3.524/102/2007 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 7 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.008
din 7 octombrie 2008

referitoare la excepția de neconstituționalitate a prevederilor art. 25 și art. 27
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Gabriela Dragomirescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a prevederilor art. 25 și art. 27 din Codul de procedură civilă,
excepție ridicată de Ana Cristina Nițescu în Dosarul
nr. 12.726/299/2005 al Tribunalului București — Secția a IV-a
civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează asupra cererii de amânare a
judecății formulate de partea Maria Igiescu, întrucât, fiind
bolnavă, nu se poate prezenta la acest termen. Nu depune
certificat medical în acest sens.
Reprezentantul Ministerului Public se opune acordării unui
nou termen de judecată, deoarece nu sunt îndeplinite
prevederile art. 156 din Codul de procedură civilă.
Curtea, deliberând, respinge cererea formulată de partea
Maria Igiescu, nefiind întrunite condițiile cerute de art. 156 din
Codul de procedură civilă.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca neîntemeiată,

sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 aprilie 2008, pronunțată în Dosarul
nr. 12.726/299/2005, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 25 și art. 27 din
Codul de procedură civilă,excepție ridicată de Ana Cristina
Nițescu într-o cauză având ca obiect recuzarea completului de
judecată.
În motivarea excepției de neconstituționalitate se susține
că dispozițiile art. 25 și art. 27 din Codul de procedură civilă,
care nu prevăd pentru judecători nicio sancțiune ăîn cazul
neîndeplinirii obligației prevăzute de lege”, contravin art. 16 și
21 din Constituție, art. 6 paragraful 1 din Convenția pentru
apărarea drepturilor omului și a libertăților fundamentale,
precum și art. 10 din Declarația Universală a Drepturilor Omului.
Se încalcă astfel dreptul părților la un proces echitabil, precum
și ădreptul la tratament egal în procesele civile.”
Tribunalului București — Secția a IV-a civilă consideră că
art. 25 și art. 27 din Codul de procedură civilă nu încalcă textele
constituționale și convenționale menționate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile de lege
criticate sunt constituționale, sens în care invocă jurisprudența
Curții Constituționale în materie.

MONITORUL OFICIAL AL ROMÂNIEI, PARTEA I, Nr. 777/20.XI.2008
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 25 și art. 27 din Codul de procedură civilă.
Art. 25 din acest cod prevede că ăJudecătorul care știe că există
un motiv de recuzare în privința sa este dator să înștiințeze pe

17

șeful lui și să se abțină de la judecarea pricinii”, iar art. 27 din
acesta stabilește cazurile în care judecătorul poate fi recuzat.
Autorul
excepției
invocă
încălcarea
dispozițiilor
constituționale ale art. 16 care consacră ăEgalitatea în drepturi”
și ale art. 21 cu privire la ăAccesul liber la justiție”. Se invocă și
art. 6 paragraful 1 din Convenția pentru apărarea drepturilor
omului și a libertăților fundamentale, precum și art. 10 din
Declarația Universală a Drepturilor Omului privind dreptul la un
proces echitabil.
Examinând excepția de neconstituționalitate ridicată, Curtea
constată că aceasta este neîntemeiată și urmează a fi respinsă.
În esență, în opinia autorului excepției, art. 25 și art. 27 din
Codul de procedură civilă sunt neconstituționale, întrucât nu
stabilesc pentru judecători ănicio sancțiune în cazul neîndeplinirii
obligației prevăzute de lege”. Or, lipsa de reglementare nu intră
în competența de soluționare a Curții Constituționale, ale cărei
atribuții sunt stabilite prin Constituție și legea sa de organizare
și funcționare.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 25 și art. 27 din Codul de procedură civilă, excepție ridicată
de Ana Cristina Nițescu în Dosarul nr. 12.726/299/2005 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 7 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu
CURTEA CONSTITUȚIONALĂ

D E C I Z I A Nr. 1.009
din 7 octombrie 2008

referitoare la excepția de neconstituționalitate a prevederilor art. 1081 alin. 1 pct. 1 lit. b)
și art. 1085 alin. 1 și 3 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Gabriela Dragomirescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a prevederilor art. 1081 alin. 1 pct. 1 lit. b) și art. 1085 alin. 1 și
3 din Codul de procedură civilă, excepție ridicată de Ene Nicanor

George în Dosarul nr. 39.384/299/2006 al Tribunalului București —
Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează asupra cererii de amânare a
judecății formulate de autorul excepției, întrucât la acest termen
mai este citat și în Dosarul nr. 29.632/3/2008 al Tribunalului
București — Secția a IX-a contencios administrativ și fiscal.
Reprezentantul Ministerului Public se opune acordării unui
nou termen de judecată, deoarece nu sunt îndeplinite
prevederile art. 156 din Codul de procedură civilă.
Curtea, deliberând, respinge cererea formulată de autorul
excepției Ene Nicanor George, nefiind întrunite condițiile cerute
de art. 156 din Codul de procedură civilă.

18

MONITORUL OFICIAL AL ROMÂNIEI, PARTEA I, Nr. 777/20.XI.2008

Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca inadmisibilă,
întrucât criticile formulate nu privesc constituționalitatea art. 1081
alin. 1 pct. 1 lit. b) și art. 1085 alin. 1 și 3 din Codul de procedură
civilă.
CURTEA,
având în vedere actele și lucrările dosarului, constată
următoarele:
Prin Încheierea din 1 aprilie 2008, pronunțată în Dosarul
nr. 39.384/299/2006, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a prevederilor art. 1081 alin. 1 pct. 1
lit. b) și art. 1085 alin. 1 și 3 din Codul de procedură civilă,
excepție ridicată de Ene Nicanor George într-o cauză având ca
obiect recuzarea completului de judecată.
În motivarea excepției de neconstituționalitate autorul
acesteia reproduce pasaje din presă și opinii exprimate de
diverși oameni politici în legătură cu diferite probleme care
preocupă societatea românească în tranziție, fără, însă, să
formuleze vreo critică de neconstituționalitate referitoare la
art. 1081 alin. 1 pct. 1 lit. b) și la art. 1085 alin. 1 și 3 din Codul
de procedură civilă.
Tribunalului București — Secția a V-a civilă consideră că
excepția de neconstituționalitate ridicată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
CURTEA,
examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și 29 din

Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 1081 alin. 1 pct. 1 lit. b) și art. 1085 alin. 1 și 3 din
Codul de procedură civilă, care prevăd:
— Art. 1081 alin. 1 pct. 1 lit. b): ăDacă legea nu prevede altfel,
instanța, potrivit dispozițiilor prezentului capitol, va sancționa
următoarele fapte săvârșite în legătură cu procesul, astfel: 1. cu
amendă judiciară de la 50 la 700 lei: [...] b) formularea cu reacredință, a unei cereri de recuzare sau de strămutare;”
—Art. 1085 alin. 1 și 3: ăÎmpotriva încheierii prevăzute la
art. 1084 cel obligat la amendă sau despăgubire va putea face
numai cerere de reexaminare, solicitând, motivat, să se revină
asupra amenzii ori despăgubirii sau să se dispună reducerea
acestora.[...]
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.”
Autorul
excepției
invocă
încălcarea
dispozițiilor
constituționale ale art. 1 alin. (3), (4) și (5), art. 2 alin. (2), art. 4
alin. (2), art. 8, art. 11 alin. (1) și (2), art. 15, 21, 30, 36, 38, 44,
art. 52 alin. (2), art. 54 alin. (2), art. 69 alin. (2), art. 82 alin. (2),
art. 89 alin. (2), art. 125, art. 126 alin. (1) și (2), art. 127, art. 134
alin. (1) și (2), art. 136, art. 142 și art. 146 lit. b), precum și art. 6,
10, 13, 14, 17, 18 și 34 din Convenția pentru apărarea drepturilor
omului și a libertăților fundamentale și art. 148 din Tratatul de
aderare a României la Uniunea Europeană, fără a arăta, însă,
în ce constă această încălcare.
Examinând excepția de neconstituționalitate ridicată, Curtea
constată că aceasta este inadmisibilă și urmează a fi respinsă.
Aceasta, deoarece, potrivit art. 2 alin. (2) din Legea nr. 47/1992
privind organizarea și funcționarea Curții Constituționale, sunt
neconstituționale numai acele prevederi legale care încalcă
dispozițiile sau principiile Constituției, iar potrivit art. 10 alin. (2)
din aceeași lege orice sesizare trebuie motivată. Așa fiind,
nemotivarea excepției de neconstituționalitate constituie un
motiv de respingere, întrucât altminteri ar însemna ca jurisdicția
constituțională să se substituie părții în ceea ce privește
invocarea motivului de neconstituționalitate, exercitând astfel un
control din oficiu, ceea ce este inadmisibil.
Or, în cauză, autorul excepției enumeră fragmente din
articole din presă și din discursurile diferiților oameni politici,
precum și numeroase articole din Constituție și din documente
internaționale, aspecte ce nu reprezintă probleme de
constituționalitate asupra cărora Curtea să se poată pronunța.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 1081 alin. 1 pct. 1 lit. b) și art. 1085 alin. 1
și 3 din Codul de procedură civilă, excepție ridicată de Ene Nicanor George în Dosarul nr. 39.384/299/2006 al Tribunalului București —
Secția a V-a civilă.
Definitivă și general obligatorie.
Pronunțată în ședința publică din data de 7 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 777/20.XI.2008

19

CURTEA CONSTITUȚIONALĂ

D E C I Z I A Nr. 1.075
din 14 octombrie 2008

referitoare la excepția de neconstituționalitate a dispozițiilor art. 2 și art. 6 lit. c) din Ordonanța
Guvernului nr. 137/2000 privind prevenirea și sancționarea tuturor formelor de discriminare
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 și art. 6 lit. c) din Ordonanța Guvernului
nr. 137/2000 privind prevenirea și sancționarea tuturor formelor
de discriminare, excepție ridicată de Ministerul Justiției în
Dosarul nr. 2.503/88/2007 al Curții de Apel Constanța — Secția
civilă, minori și familie, litigii de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Autorul excepției a depus la dosar concluzii scrise.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2008, pronunțată în Dosarul
nr. 2.503/88/2007, Curtea de Apel Constanța — Secția civilă,
minori și familie, litigii de muncă și asigurări sociale a
sesizat Curtea Constituțională cu excepția de
neconstituționalitate a prevederilor art. 2 și art. 6 lit. c) din
Ordonanța Guvernului nr. 137/2000 privind prevenirea și
sancționarea tuturor formelor de discriminare, excepție
ridicată de Ministerul Justiției în dosarul de mai sus.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 1 alin. (4) și art. 61.
Curtea de Apel Constanța — Secția civilă, minori și
familie, litigii de muncă și asigurări sociale opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că excepția de
neconstituționalitate este inadmisibilă pentru art. 2 alin. (3) din
Ordonanța Guvernului nr. 137/2000 și neîntemeiată pentru
celelalte prevederi.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 6 lit. c) din Ordonanța Guvernului
nr. 137/2000 privind prevenirea și sancționarea tuturor formelor
de discriminare, republicată în Monitorul Oficial al României,
Partea I, nr. 99 din 8 februarie 2007, cu modificările și
completările ulterioare.
Examinând excepția de neconstituționalitate, Curtea
constată că prin Decizia nr. 819 din 3 iulie 2008, publicată în
Monitorul Oficial al României, Partea I, nr. 537 din 16 iulie 2008,
a admis excepția de neconstituționalitate și a constatat că
prevederile art. 1, art. 2 alin. (3) și art. 27 alin. (1) din Ordonanța
Guvernului nr. 137/2000 privind prevenirea și sancționarea
tuturor formelor de discriminare, republicată, sunt
neconstituționale, în măsura în care din acestea se desprinde
înțelesul că instanțele judecătorești au competența să anuleze
ori să refuze aplicarea unor acte normative cu putere de lege,
considerând că sunt discriminatorii, și să le înlocuiască cu
norme create pe cale judiciară sau cu prevederi cuprinse în alte
acte normative.
Așa fiind, potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, excepția de
neconstituționalitate a dispozițiilor art. 2 din Ordonanța
Guvernului nr. 137/2000 a devenit inadmisibilă.
Totodată, prin aceeași decizie, ale cărei argumente își
păstrează valabilitatea și în prezenta cauză, s-a respins excepția
de neconstituționalitate a dispozițiilor art. 6 din Ordonanța
Guvernului nr. 137/2000 privind prevenirea și sancționarea
tuturor formelor de discriminare, republicată.

20

MONITORUL OFICIAL AL ROMÂNIEI, PARTEA I, Nr. 777/20.XI.2008

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 și art. 6 lit. c) din Ordonanța Guvernului nr. 137/2000 privind
prevenirea și sancționarea tuturor formelor de discriminare, excepție ridicată de Ministerul Justiției în Dosarul nr. 2.503/88/2007 al
Curții de Apel Constanța — Secția civilă, minori și familie, litigii de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2008.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.080
din 14 octombrie 2008

referitoare la excepția de neconstituționalitate a dispozițiilor art. 78 alin. (1) din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 78 alin. (1) din Legea nr. 19/2000 privind
sistemul public de pensii și alte drepturi de asigurări sociale,
excepție ridicată de Vasile Giosanu în Dosarul nr. 2.232/86/2008
al Tribunalului Suceava — Secția civilă.
La apelul nominal, răspunde autorul excepției, personal și
asistat de avocatul Verginia Vedinaș, cu delegație depusă la
dosar. Lipsește partea Casa Județeană de Pensii din Suceava,
față de care procedura de citare este legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită admiterea
excepției de neconstituționalitate.
Astfel, arată că în România sistemul public de pensii
determină un mod injust de calcul al pensiilor, în care cuantumul
unor pensii este de zeci de mii de lei, iar al altor pensii este de
câțiva lei, până la 700—500 lei, care este pensia medie pe
economie. De aceea, Legea nr. 19/2000, în integralitatea sa,
este neconstituțională sub aspectul în care permite ca prin legi

speciale să se reglementeze sisteme de pensionare distincte
pentru diferite categorii profesionale sau pentru demnitarii
statului. Raportul dintre această lege și legile speciale privind
pensionarea ar trebui să fie un raport de la legea generală la
legea specială sau de la regulă la excepție.
În ceea ce privește excepția de neconstituționalitate a art. 78
alin. (1) din Legea nr. 19/2000, consideră că acesta contravine
prevederilor constituționale ale art. 16 alin. (1), art. 47, art. 56
alin. (2) și art. 57, în măsura în care determină calcularea
punctajului anual de pensie cu ignorarea art. 8 din aceeași lege.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
considerând că neconstituționalitatea nu poate fi dedusă din
compararea dispozițiilor de lege criticate cu alte acte normative.
C U R T E A,

având în vedere actele și lucrările dosarului, reține următoarele:
Prin Încheierea din 22 mai 2008, pronunțată în Dosarul
nr. 2.232/86/2008, Tribunalul Suceava — Secția civilă a
sesizat Curtea Constituțională cu excepția de
neconstituționalitate a dispozițiilor art. 78 alin. (1) din Legea
nr. 19/2000 privind sistemul public de pensii și alte drepturi
de asigurări sociale. Excepția a fost ridicată de Vasile Giosanu
într-o cauză având ca obiect drepturi de asigurări sociale.
În motivarea excepției de neconstituționalitate, autorul
excepției susține, în esență, că textul de lege criticat este contrar
art. 16 alin. (1), art. 47, art. 56 alin. (2) și art. 57 din Constituție.
În acest sens, arată că art.78 alin. (1) din Legea nr. 19/2000 este
discriminatoriu, întrucât nu toate categoriile socio-profesionale
beneficiază de același mod de calcul al pensiei. De asemenea,

MONITORUL OFICIAL AL ROMÂNIEI, PARTEA I, Nr. 777/20.XI.2008
arată că unele categorii de pensionari sunt tratate ăca mase de
ființe condamnate prin lege să-și ducă ultimii ani de viață la
marginea societății”. În sfârșit, arată că nu este respectat nici
principiul așezării juste a sarcinilor fiscale, ădeoarece numai
pentru unii cetățeni care au slujit în instrumente ale statului sunt
respectate cu adevărat drepturile constituționale”.
Tribunalul Suceava — Secția civilă consideră că excepția
de neconstituționalitate nu este întemeiată, prevederile de lege
criticate nefiind contrare dispozițiilor constituționale invocate de
autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au transmis punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 78 alin. (1) din Legea nr. 19/2000 privind sistemul
public de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2008,
așa cum a fost modificată prin art. I pct. 84 din Ordonanța de
urgență a Guvernului nr. 49/2001, publicată în Monitorul Oficial
al României, Partea I, nr. 161 din 30 martie 2001.
Textul de lege criticat are următoarea redactare:
— Art. 78 alin. (1): ăPunctajul anual al asiguratului se
determină prin împărțirea la 12 a punctajului rezultat în anul
respectiv din însumarea numărului de puncte realizat în fiecare

21

lună. Numărul de puncte realizat în fiecare lună se calculează
prin raportarea salariului brut lunar individual, inclusiv sporurile
și adaosurile, sau, după caz, a venitului lunar asigurat, care a
constituit baza de calcul a contribuției individuale de asigurări
sociale, la salariul mediu brut lunar din luna respectivă,
comunicat de Institutul Național de Statistică și Studii
Economice.”
Autorul excepției consideră că acest text de lege este contrar
următoarelor texte din Constituție: art. 16 alin. (1), care consacră
egalitatea în drepturi a cetățenilor, art. 47 privind nivelul de trai,
art. 56 alin. (2), care prevede așezarea justă a sarcinilor fiscale,
și art. 57 privind exercitarea drepturilor și a libertăților.
Examinând excepția de neconstituționalitate, Curtea reține
că, în esență, critica art. 78 alin. (1) din Legea nr. 19/2000 are
în vedere că sistemul de calcul al pensiei reglementat de acest
text de lege este diferit de cel instituit prin alte sisteme de
asigurări sociale, supuse unor legi speciale. Or, după cum a
statuat în mod constant Curtea Constituțională în jurisprudența
sa, principiul egalității în drepturi nu înseamnă omogenitate,
astfel că situații obiectiv diferite pot justifica instituirea unor
tratamente juridice diferite. Situația diferită în care se găsesc
diversele categorii socio-profesionale justifică aplicarea unor
tratamente juridice diferențiate, fără ca aceasta să aibă
semnificația încălcării art. 16 alin. (1) din Constituție ori a
obligației statului de a asigura un nivel de trai decent.
În ceea ce privește critica referitoare la încălcarea dreptului
la pensie, trebuie observat că art. 47 alin. (2) din Constituție
consacră ădreptul la pensie, la concediu de maternitate plătit, la
asistență medicală în unitățile sanitare de stat, la ajutor de șomaj
și la alte forme de asigurări sociale publice sau private,
prevăzute de lege”, astfel că legiuitorul este liber să stabilească
întinderea, conținutul și condițiile de acordare a acestor drepturi.
Prin urmare, textul art. 78 alin. (1) din Legea nr. 19/2000 nu face
decât să dea expresie acestor prevederi constituționale.
În sfârșit, având în vedere, pe de o parte, conținutul
dispozițiilor de lege criticate, care stabilesc modalitatea de calcul
al pensiilor, și al prevederilor constituționale ale art. 57 și art. 56
alin. (2), care se referă la exercitarea cu bună-credință a
drepturilor și libertăților fundamentale, respectiv la așezarea
justă a sarcinilor fiscale, pe de altă parte, Curtea observă că
aceste texte constituționale nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—
3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 78 alin. (1) din Legea nr. 19/2000 privind sistemul public de
pensii și alte drepturi de asigurări sociale, excepție ridicată de Vasile Giosanu în Dosarul nr. 2.232/86/2008 al Tribunalului Suceava —
Secția civilă.
Definitivă și general obligatorie.
Pronunțată în ședința publică din data de 14 octombrie 2008.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent-șef,
Doina Suliman

22

MONITORUL OFICIAL AL ROMÂNIEI, PARTEA I, Nr. 777/20.XI.2008
O P I N I E S E PA R AT Ă

Socotim că prevederile art. 78 alin. (1) din Legea nr. 19/2000
privind sistemul public de pensii și alte drepturi de asigurări
sociale contravin, în principal, dispozițiilor art. 16 alin. (1) și
art. 47 din Constituție, în măsura în care punctajul de pensie se
stabilește având în vedere criterii diferite de calcul.
Modul de calcul al pensiei, așa cum este instituit prin lege,
determină grave inechități sociale, pornindu-se de la faptul că
acest punctaj pentru ultimul an de cotizare se împarte la 12,
indiferent câte luni s-a lucrat în perioada avută în vedere și cu
cât s-a contribuit la fondul de pensii. Dacă avem în vedere că
exact din conținutul legii [art. 12 lit. b)] rezultă că se asigură
tuturor participanților la sistemul public, contribuabili și
beneficiari, un tratament nediscriminatoriu în ceea ce privește
drepturile și obligațiile prevăzute de lege, cuantumurile pensiei
nu reflectă, în punctaj, contribuția reală a celor asigurați,
cuantumuri disproporționate pentru aceeași categorie de
contribuabili, fără însă ca prin aceasta să se ajungă la
egalitarism. Pensionarii care au desfășurat ca salariați același

gen de activitate și și-au plătit contribuția la sistemul public de
pensii încasează pensii complet diferite având în vedere criterii
diferite de calcul. În aceste condiții se încalcă art. 16 alin. (1),
care prevede că cetățenii sunt egali în fața legii și a autorităților
publice, fără privilegii și fără discriminări.
Se încalcă și art. 47 alin. (1) din Constituție, care prevede că
statul este obligat să ia măsuri de protecție socială, de natură să
asigure cetățeanului un trai decent, ce se realizează și prin
exercitarea dreptului la pensie [alin. (2)].
În ceea ce îi privește pe pensionari, obligația constituțională
de asigurare a unui nivel de trai decent nu este respectată prin
această lege întrucât nu prevede, ca în cazul salariaților (salariul
minim), o pensie minimă garantată.
De aceea, considerăm că prevederile art. 78 alin. (1) și altele
din Legea nr. 19/2000 sunt neconstituționale, în măsura în care
prin modul de calcul al pensiei nu se asigură protecția și garanția
contribuabilului la o pensie din sistemul public, necesară unui
trai decent.

JUDECĂTOR,

prof. univ. dr. Aspazia Cojocaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăModernizare DN 71 Bâldana—Târgoviște—Sinaia, km 0+000—44+130, km 51+041—109+905”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările ulterioare, și al art. 11 lit. e) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația Națională a
Drumurilor din România”, aprobată cu modificări și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăModernizare DN 71 Bâldana—
Târgoviște—Sinaia, km 0+000—44+130, km 51+041—109+905”,
județele Dâmbovița și Prahova, prevăzuți în anexa*) care face
parte integrantă din prezenta hotărâre.
Art. 2. — Finanțarea obiectivului de investiții se face de la
bugetul de stat prin bugetul Ministerului Transporturilor, în limita

sumelor aprobate anual cu această destinație, precum și din alte
surse legal constituite, conform programelor de investiții publice
aprobate potrivit legii.
Art. 3. — Ministerul Transporturilor răspunde de modul de
utilizare a sumei prevăzute în anexă, în conformitate cu
prevederile legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul economiei și finanțelor,
Varujan Vosganian

București, 4 noiembrie 2008.
Nr. 1.416.
*) Anexa nu se publică, fiind clasificată potrivit legii.

MONITORUL OFICIAL AL ROMÂNIEI, PARTEA I, Nr. 777/20.XI.2008

23

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăVariantă de ocolire Timișoara-Sud”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările ulterioare, și al art. 11 lit. e) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația Națională a
Drumurilor din România”, aprobată cu modificări și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăVariantă de ocolire Timișoara-Sud”,
județul Timiș, prevăzuți în anexa*) care face parte integrantă din
prezenta hotărâre.
Art. 2. — Finanțarea obiectivului de investiții se face de la
bugetul de stat, prin bugetul Ministerului Transporturilor, în limita

sumelor aprobate anual cu această destinație, precum și din alte
surse legal constituite, conform programelor de investiții publice
aprobate potrivit legii.
Art. 3. — Ministerul Transporturilor răspunde de modul de
utilizare a sumei prevăzute în anexă, în conformitate cu
prevederile legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul economiei și finanțelor,
Varujan Vosganian
București, 4 noiembrie 2008.
Nr. 1.417.
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăAutostrada Sibiu—Pitești”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările ulterioare, și al art. 11 lit. e) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația Națională a
Drumurilor din România”, aprobată cu modificări și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăAutostrada Sibiu—Pitești”, județele
Argeș, Vâlcea și Sibiu, prevăzuți în anexa*) care face parte
integrantă din prezenta hotărâre.
Art. 2. — Finanțarea obiectivului de investiții se face de la
bugetul de stat, prin bugetul Ministerului Transporturilor, în limita

sumelor aprobate anual cu această destinație, precum și din alte
surse legal constituite, conform programelor de investiții publice
aprobate potrivit legii.
Art. 3. — Ministerul Transporturilor răspunde de modul de
utilizare a sumei prevăzute în anexă, în conformitate cu
prevederile legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul economiei și finanțelor,
Varujan Vosganian
București, 4 noiembrie 2008.
Nr. 1.418.
*) Anexa nu se publică, fiind clasificată potrivit legii.

24

MONITORUL OFICIAL AL ROMÂNIEI, PARTEA I, Nr. 777/20.XI.2008
GUVERNUL ROMÂNIEI

HOTĂRÂRE
privind aprobarea bugetelor de venituri și cheltuieli rectificate pe anul 2008 ale Societății Naționale
a Lignitului Oltenia — S.A. și Companiei Naționale a Uraniului — S.A., aflate sub autoritatea
Ministerului Economiei și Finanțelor
Având în vedere prevederile art. 15 alin. (1) din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, cu modificările și completările ulterioare, și ale Legii bugetului de stat pe anul 2008
nr. 388/2007, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetele de venituri și cheltuieli
rectificate pe anul 2008 ale Societății Naționale a Lignitului
Oltenia — S.A. și Companiei Naționale a Uraniului — S.A., aflate
sub autoritatea Ministerului Economiei și Finanțelor, prevăzute
în anexele nr. 1 și 2*), care fac parte integrantă din prezenta
hotărâre.
(2) Defalcarea pe trimestre a indicatorilor prevăzuți în anexe
se aprobă de Ministerul Economiei și Finanțelor.
Art. 2. — (1) Cheltuielile totale aferente veniturilor înscrise în
bugetele de venituri și cheltuieli ale Societății Naționale a
Lignitului Oltenia — S.A. și Companiei Naționale a Uraniului —

S.A. reprezintă limite maxime și nu pot fi depășite decât în cazuri
justificate, cu aprobarea Guvernului, la propunerea Ministerului
Economiei și Finanțelor, cu avizul Ministerului Muncii, Familiei și
Egalității de Șanse.
(2) În cazul în care în execuție se înregistrează depășiri sau
nerealizări ale veniturilor aprobate, operatorii economici pot
efectua cheltuieli în funcție de realizarea veniturilor, cu încadrare
în indicatorii de eficiență aprobați.
(3) Cheltuielile cu salariile brute se vor efectua numai cu
respectarea corelației dintre creșterea câștigului mediu lunar
brut și cea a productivității muncii, în condițiile legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și finanțelor,
Varujan Vosganian
Ministrul muncii, familiei și egalității de șanse,
Mariana Câmpeanu

București, 12 noiembrie 2008.
Nr. 1.431.

*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 777/20.XI.2008

25
ANEXA Nr. 1

MINISTERUL ECONOMIEI ȘI FINANȚELOR
Societatea Națională a Lignitului Oltenia — S.A.
B U G E T U L D E V E N I T U R I Ș I C H E LT U I E L I R E C T I F I C AT
P E A N U L 2008

26

MONITORUL OFICIAL AL ROMÂNIEI, PARTEA I, Nr. 777/20.XI.2008

MONITORUL OFICIAL AL ROMÂNIEI, PARTEA I, Nr. 777/20.XI.2008

27

ANEXA Nr. 2

MINISTERUL ECONOMIEI ȘI FINANȚELOR
Compania Națională a Uraniului — S.A.
B U G E T U L D E V E N I T U R I Ș I C H E LT U I E L I R E C T I F I C AT
P E A N U L 2008

28

MONITORUL OFICIAL AL ROMÂNIEI, PARTEA I, Nr. 777/20.XI.2008

MONITORUL OFICIAL AL ROMÂNIEI, PARTEA I, Nr. 777/20.XI.2008

29

30

MONITORUL OFICIAL AL ROMÂNIEI, PARTEA I, Nr. 777/20.XI.2008
GUVERNUL ROMÂNIEI

HOTĂRÂRE
privind suplimentarea bugetului Ministerului Muncii, Familiei și Egalității de Șanse
din Fondul de rezervă bugetară la dispoziția Guvernului, prevăzut în bugetul de stat pe anul 2008
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului Ministerului
Muncii, Familiei și Egalității de Șanse pe anul 2008 din Fondul
de rezervă bugetară la dispoziția Guvernului, prevăzut în bugetul
de stat pe anul 2008, cu suma de 265 milioane lei, la capitolul
68.01 ăAsigurări și asistență socială”, titlul 57 ăAsistență socială”,
pentru asigurarea plății drepturilor sociale cuvenite diferitelor
categorii beneficiare, aferente lunii noiembrie 2008.
(2) Pentru asigurarea plății drepturilor prevăzute la alin. (1) se
majorează limita de cheltuieli aprobată Ministerului Muncii,
Familiei și Egalității de Șanse pe luna noiembrie 2008 cu suma
de 377 milioane lei.

Art. 2. — Până la completarea în totalitate a fondurilor
necesare, Ministerul Muncii, Familiei și Egalității de Șanse este
autorizat să efectueze virări de credite bugetare de la alte
subdiviziuni ale clasificației bugetare, în condițiile legii.
Art. 3. — Ministerul Economiei și Finanțelor, la propunerea
ordonatorului principal de credite, va introduce modificările
corespunzătoare în structura bugetului de stat și în volumul și
structura bugetului Ministerului Muncii, Familiei și Egalității de
Șanse aprobat pe anul 2008.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, familiei și egalității de șanse,
Mariana Câmpeanu
Ministrul economiei și finanțelor,
Varujan Vosganian
București, 19 noiembrie 2008.
Nr. 1.465.

GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituția României, republicată, al art. 1 din Ordonanța Guvernului nr. 28/2003 privind trimiterea
bolnavilor pentru tratament în străinătate, aprobată cu modificări prin Legea nr. 119/2003, al art. 5 alin (1) lit. h) și alin. (2) din
Ordonanța de urgență a Guvernului nr. 118/1999 privind înființarea și utilizarea Fondului național de solidaritate, aprobată cu
modificări și completări prin Legea nr. 366/2001, cu modificările ulterioare, și al Ordonanței de urgență a Guvernului nr. 32/2001
pentru reglementarea unor probleme financiare, aprobată cu modificări prin Legea nr. 374/2001, cu modificările și completările
ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă de
120.000 euro pentru efectuarea tratamentului medical în
străinătate, pacientului Petrilă Dan, în vârstă de 54 ani, din
municipiul Arad, Str. Simfoniei nr. 10, bl. 195, ap. 5, județul Arad.
(2) Suma prevăzută la alin. (1) se suportă din bugetul de stat
după cum urmează:
— Ministerul Sănătății Publice va aloca suma de 60.000
euro;
— Ministerul Muncii, Familiei și Egalității de Șanse va aloca
suma de 60.000 euro.
(3) Ajutorul se acordă în lei și se suportă atât din bugetul
Ministerului Sănătății Publice, prin Autoritatea de Sănătate

Publică a Județului Arad, cât și din bugetul Ministerului Muncii,
Familiei și Egalității de Șanse, prin Direcția de Muncă și
Incluziune Socială Arad, la cursul de schimb valutar al Băncii
Naționale a României din ziua lucrătoare precedentă efectuării
deschiderii de credite bugetare.
(4) Suma aprobată din bugetul Ministerului Muncii, Familiei și
Egalității de Șanse pentru efectuarea tratamentului medical în
străinătate va fi transferată de către Direcția de Muncă și
Incluziune Socială Arad către Autoritatea de Sănătate Publică a
județului Arad, la solicitarea acesteia.

MONITORUL OFICIAL AL ROMÂNIEI, PARTEA I, Nr. 777/20.XI.2008
Art. 2. — Fundamentarea sumei solicitate și justificarea celei
utilizate pentru efectuarea tratamentului medical în străinătate
revin Ministerului Sănătății Publice, prin Autoritatea de Sănătate

31

Publică a Județului Arad, care va efectua plata și va certifica
documentele financiar-contabile prezentate de furnizorul de
servicii medicale din străinătate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, familiei și egalității de șanse,
Mariana Câmpeanu
Ministrul sănătății publice,
Gheorghe Eugen Nicolăescu
p. Ministrul economiei și finanțelor,
Eugen Teodorovici,
secretar de stat
București, 19 noiembrie 2008.
Nr. 1.469.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ PENTRU COMUNICAȚII

DECIZIE
privind modificarea alin. (1) al art. 11 din Decizia președintelui Autorității Naționale pentru
Reglementare în Comunicații și Tehnologia Informației nr. 732/2008 privind procedura de acordare
a licențelor de utilizare a frecvențelor radio în benzile de frecvențe 3600—3657 MHz
și 3700—3757 MHz și stabilirea cuantumului taxei de licență pentru acordarea dreptului de utilizare
a frecvențelor radio în benzile de frecvențe 3657—3685 MHz și 3757—3785 MHz
În temeiul prevederilor art. 8 alin. (1), (3) și (5) din Ordonanța de urgență a Guvernului nr. 106/2008 privind înființarea
Autorității Naționale pentru Comunicații, precum și ale art. 1 alin. (2) din Hotărârea Guvernului nr. 638/2008 privind stabilirea
cuantumului taxei de licență pentru acordarea dreptului de utilizare a frecvențelor radio în benzile de frecvențe 3600—3657 MHz
și 3700—3757 MHz,
având în vedere prevederile art. 11 din Ordonanța de urgență a Guvernului nr. 106/2008,
președintele Autorității Naționale pentru Comunicații emite prezenta decizie.
Art. I. — Alineatul (1) al articolului 11 din Decizia
președintelui Autorității Naționale pentru Reglementare în
Comunicații și Tehnologia Informației nr. 732/2008 privind
procedura de acordare a licențelor de utilizare a frecvențelor
radio în benzile de frecvențe 3600—3657 MHz și 3700—3757 MHz
și stabilirea cuantumului taxei de licență pentru acordarea
dreptului de utilizare a frecvențelor radio în benzile de frecvențe
3657—3685 MHz și 3757—3785 MHz, publicată în Monitorul
Oficial al României, Partea I, nr. 618 din 22 august 2008, se
modifică după cum urmează:
ăArt. 11. — (1) Societatea Națională de Radiocomunicații —
S.A. beneficiază de dreptul de a furniza rețele publice de

comunicații electronice și servicii de comunicații electronice
destinate publicului prin intermediul sistemelor BWA, indiferent
de tehnologie, pe baza licenței de utilizare a frecvențelor radio
acordate acestei societăți în benzile de frecvențe 3657—3685 MHz
și 3757—3785 MHz, în conformitate cu prevederile Ordonanței
de urgență a Guvernului nr. 18/2008 privind stabilirea unor
măsuri pentru reorganizarea utilizării spectrului radio în banda
de frecvențe 3600—3800 MHz, aprobată cu modificări prin
Legea nr. 259/2008, începând cu data de 24 noiembrie 2008 și
până la data de 23 iulie 2011.”
Art. II. — Prezenta decizie se publică în Monitorul Oficial al
României, Partea I.

Președintele Autorității Naționale pentru Comunicații,
Dorin-Liviu Nistoran
București, 19 noiembrie 2008.
Nr. 1.129.

ABONAMENTE LA PUBLICAȚIILE OFICIALE
— Prețuri pentru anul 2009 —
Nr.
crt.
1
2
3
4
5
6
7
8
9
10

Denumirea publica iei
Monitorul Oficial Partea I, limba român
Monitorul Oficial Partea I, limba maghiar
Monitorul Oficial Partea a II-a
Monitorul Oficial Partea a III-a
Monitorul Oficial Partea a IV-a
Monitorul Oficial Partea a VI-a
Monitorul Oficial Partea a VII-a
Colec ia Legisla ia României
Colec ia Hot râri ale Guvernului României
Repertoriul actelor normative

Num r
de
apari ii
anuale

Zile de
apari ie/
s pt mân

750
90
200
800
7.200
400
60
4
12
1

Greutate
medie/apari ie
(grame)
5
1
5
5
5
5
1

-

50
50
60
15
50
25
30
2.500
3.500
1.750

Valoare
(TVA 9% inclus ) / lei
12 luni
800
1.500
2.250
430
1.720
1.600
540
450
750
140

3 luni
210

1 lun
75
140
200
40
160
150
50

120
70

*Partea I bis se multiplic pe baz de comand

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 777/20.XI.2008 conține 32 de pagini.

Prețul: 2,50 lei

&JUYDGY|322271]
ISSN 1453—4495

