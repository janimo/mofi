PARTEA I

Anul 176 (XX) — Nr. 890

Luni, 29 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.679. — Hotărâre privind modalitatea de acordare a
despăgubirilor prevăzute de Legea vânătorii și a
protecției fondului cinegetic nr. 407/2006, precum și
obligațiile ce revin gestionarilor fondurilor cinegetice și
proprietarilor de culturi agricole, silvice și de animale
domestice pentru prevenirea pagubelor ....................

2–9

ACTE ALE CURȚII EUROPENE A DREPTURILOR
OMULUI
Hotărârea din 7 februarie 2008 în Cauza Tarik împotriva
României ....................................................................

10–15

2

MONITORUL OFICIAL AL ROMÂNIEI, PARTEA I, Nr. 890/29.XII.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modalitatea de acordare a despăgubirilor prevăzute de Legea vânătorii
și a protecției fondului cinegetic nr. 407/2006, precum și obligațiile ce revin gestionarilor
fondurilor cinegetice și proprietarilor de culturi agricole, silvice și de animale domestice
pentru prevenirea pagubelor
În temeiul art. 108 din Constituția României, republicată, și al art. V alin. (1) din Legea nr. 215/2008 pentru modificarea și
completarea Legii vânătorii și a protecției fondului cinegetic nr. 407/2006,
Guvernul României adoptă prezenta hotărâre.
Art. 1. — Prezenta hotărâre reglementează modalitatea de
acordare a despăgubirilor prevăzute de Legea vânătorii și a
protecției fondului cinegetic nr. 407/2006, cu modificările și
completările ulterioare, pentru pagubele produse de
exemplarele din speciile de faună sălbatică de interes cinegetic,
prevăzute în anexele nr. 1 și 2 ale aceleiași legi, culturilor
agricole, silvice și animalelor domestice, precum și obligațiile ce
revin gestionarilor fondurilor cinegetice și proprietarilor de culturi
agricole, silvice și de animale domestice pentru prevenirea
pagubelor.
Art. 2. — (1) Paguba produsă de exemplarele din speciile de
faună de interes cinegetic culturilor agricole, silvice și animalelor
domestice, denumită în continuare pagubă, în înțelesul
prezentei hotărâri, constă în modificarea integrității fizice și/sau
a caracteristicilor fiziologice ale exemplarelor din speciile de floră
din culturile agricole și a vegetației forestiere din fondul forestier
și din afara acestuia, după caz, precum și a animalelor
domestice, rezultată din acțiunea asupra acestora a
exemplarelor din speciile de faună de interes cinegetic, care:
a) afectează producția, în cazul culturilor agricole;
b) produc vătămarea cu grad de manifestare puternic sau
foarte puternic, stabilit potrivit normelor tehnice în vigoare, a
culturilor silvice;
c) determină îmbolnăvirea sau moartea animalelor
domestice.
(2) În înțelesul prezentei hotărâri, expresiile de mai jos au
următoarele semnificații:
a) culturi agricole — culturile de plante agricole sau
ornamentale, inclusiv semănăturile și semințișurile din aceste
plante, culturile de plante legumicole din sere și solarii, livezile
de pomi fructiferi, viile, pășunile, izlazurile, fânețele;
b) culturi silvice — semănăturile, semințișurile, puieții și
lăstarii din specii forestiere, plantajele silvice, pepinierele,
culturile de răchită și cele cu arbuști ornamentali și fructiferi,
arboretele în curs de regenerare naturală sau artificială,
arboretele cu vârste mai mici de 15 ani sau cu înălțimi mai mici
de 10 metri și pomi de Crăciun.
Art. 3. — (1) Constatarea pagubelor, evaluarea acestora și
stabilirea răspunderii civile se realizează de către o comisie
special constituită în acest scop, denumită în continuare
comisie, din care fac parte:
a) un reprezentant al aparatului de specialitate al primarului
unității administrativ-teritoriale pe raza căreia s-a sesizat
paguba;
b) un reprezentant al structurii teritoriale de specialitate a
Ministerului Mediului și Dezvoltării Durabile;
c) un reprezentant al structurii teritoriale de specialitate a
Ministerului Agriculturii și Dezvoltării Rurale.

(2) Conducătorii instituțiilor prevăzute la alin. (1) au obligația
de a-și desemna reprezentanți care să participe în comisii.
(3) La constatarea pagubelor pot participa reprezentanți ai
gestionarului faunei de interes cinegetic din cuprinsul fondului
cinegetic și ai structurii de administrare a ariei protejate
neincluse în fonduri cinegetice sau în care vânătoarea nu este
admisă, după cum paguba a fost produsă în fondul cinegetic
sau în aria protejată.
Art. 4. — (1) Constatarea pagubei se face la cererea scrisă
a persoanei păgubite, depusă la primăria localității pe teritoriul
căreia s-a produs paguba.
(2) Cererea prevăzută la alin. (1) se depune în termen de
24 de ore de la data la care persoana păgubită a descoperit
paguba.
(3) Convocarea comisiei prevăzute la art. 3 se realizează prin
grija primarului, în termen de 24 ore de la data înregistrării cererii
persoanei păgubite.
(4) Comisia se întrunește pentru constatarea pagubelor în
termen de 48 de ore de la data convocării.
(5) Termenele stabilite pe ore, prevăzute la alin. (2)—(4),
încep să curgă de la ora 00,00 a zilei următoare, iar termenul
care cuprinde sau se sfârșește într-o zi de sărbătoare legală sau
când serviciul este suspendat se prelungește până la sfârșitul
zilei de lucru următoare.
Art. 5. — (1) Deciziile în comisie se iau cu votul majorității
simple a membrilor prezenți, iar în caz de paritate de voturi, votul
decisiv aparține reprezentantului aparatului de specialitate al
primarului.
(2) În toate cazurile, constatarea pagubelor se realizează în
prezența persoanei păgubite sau a unui reprezentant legal al
acesteia.
Art. 6. — (1) Stabilirea cuantumului despăgubirilor se
realizează de către comisie în funcție de cheltuielile efectuate
de către persoana păgubită până la data producerii pagubei cu
înființarea și întreținerea culturii agricole sau silvice, sau, după
caz, în funcție de valoarea de piață, în cazul animalelor
domestice.
(2) Constatarea și evaluarea pagubelor produse de speciile
de faună de interes cinegetic culturilor agricole sau silvice se
consemnează de către comisie într-un proces-verbal, al cărui
model este prevăzut în anexa nr. 1.
(3) Constatarea și evaluarea pagubelor produse de speciile
de faună de interes cinegetic animalelor domestice se
consemnează de către comisie într-un proces-verbal, al cărui
model este prevăzut în anexa nr. 2.
(4) Pentru stabilirea nivelului cheltuielilor prevăzute la
alin. (1), comisia trebuie să aibă în vedere următoarele:

MONITORUL OFICIAL AL ROMÂNIEI, PARTEA I, Nr. 890/29.XII.2008
a) în cazul culturilor agricole, semănăturilor și semințișurilor
silvice, calculațiile de producție emise de autoritatea publică
centrală care răspunde de agricultură;
b) în cazul culturilor silvice, metodologia prevăzută la art. 2
alin. (3) din Ordonanța de urgență a Guvernului nr. 85/2006
privind stabilirea modalităților de evaluare a pagubelor produse
vegetației forestiere din păduri și din afara acestora, aprobată
cu modificări și completări prin Legea nr. 84/2007;
c) în cazul animalelor domestice, valoarea medie de piață
comunicată Comisiei Europene de către autoritatea publică
centrală care răspunde de agricultură, valabilă la data producerii
pagubei, sau valoarea de achiziție a animalului/animalelor, dacă
aceasta este mai mare decât valoarea medie de piață, dovedită
cu înscrisuri.
(5) Procesele-verbale încheiate potrivit prevederilor alin. (2)
și (3) se aprobă prin decizie a conducătorului structurii teritoriale
de specialitate a autorității publice centrale care răspunde de
silvicultură, în a cărui rază de competență s-a produs paguba.
(6) Decizia prevăzută la alin. (5) poate fi contestată potrivit
art. 7 și 8 din Legea contenciosului administrativ nr. 554/2004,
cu modificările și completările ulterioare.
(7) Deținerea în proprietate a culturilor agricole, silvice și a
animalelor domestice se verifică de către comisia de constatare
și evaluare a pagubei, în condițiile legii.
Art. 7. — Pentru constatarea și evaluarea pagubelor, comisia
întocmește un dosar care trebuie să cuprindă:
a) cererea persoanei păgubite;
b) documentele prin care au fost convocați membrii comisiei,
persoana păgubită, precum și reprezentantul prevăzut la art. 3
alin. (3);
c) înscrisuri pentru dovedirea îndeplinirii obligațiilor ce revin
persoanei păgubite și/sau gestionarului faunei cinegetice de pe
cuprinsul fondului cinegetic, conform pct. II și III din anexa nr. 1,
respectiv pct. II și III din anexa nr. 2;
d) probe administrate de comisie privind producerea și
constatarea pagubei: fotografii, înregistrării video, declarații ale
martorilor și alte asemenea probe;
e) procesul-verbal de constatare și evaluare a pagubei
prevăzut la art. 6 alin. (2) și (3).
Art. 8. — (1) Despăgubirile pentru pagubele produse de către
exemplare din speciile de faună de interes cinegetic, prevăzute
în anexele la Legea nr. 407/2006, cu modificările și completările
ulterioare, se suportă potrivit prevederilor art. 13 din aceeași
lege.
(2) Proprietarii culturilor agricole, silvice sau proprietarii de
animale domestice, precum și gestionarii fondurilor cinegetice

trebuie să îndeplinească obligațiile pentru prevenirea pagubelor
ce pot fi cauzate de exemplarele din speciile de faună de interes
cinegetic, prevăzute în anexele nr. 3 și 4.
Art. 9. — În situația în care gestionarul faunei cinegetice de
pe cuprinsul fondului cinegetic este solicitat, potrivit legii, să
recolteze exemplare din speciile înscrise în anexa nr. 2 la Legea
nr. 407/2006, cu modificările și completările ulterioare, acesta
are obligația să recolteze exemplarele respective.
Art. 10. — (1) Constituie contravenții următoarele fapte și se
sancționează după cum urmează:
a) nerespectarea prevederilor art. 3 alin. (1) și (2), cu
amendă de la 500 lei la 1.500 lei;
b) nerespectarea prevederilor art. 4 alin. (3), cu amendă de
la 1.000 lei la 2.000 lei;
c) nerespectarea de către gestionarul faunei cinegetice de
pe cuprinsul fondului cinegetic a obligației prevăzute la art. 8
alin. (1), în termen de 30 de zile de la data comunicării deciziei
prevăzute la art. 6 alin. (5), în condițiile în care aceasta nu este
contestată, cu amendă de la 1.500 lei la 2.000 lei și cu
suspendarea licenței, ca sancțiune contravențională
complementară, până la îndeplinirea obligației;
d) nerespectarea prevederilor art. 9, în situația producerii de
pagube, cu amendă de la 15.000 lei la 30.000 lei.
(2) Dispozițiile referitoare la contravenții prevăzute la alin. (1)
se completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 11. — Constatarea contravențiilor prevăzute la art. 10
alin. (1) și aplicarea sancțiunilor se fac de către personalul silvic
împuternicit al autorității publice centrale care răspunde de
silvicultură și de către personalul împuternicit din cadrul
structurilor proprii ale Gărzii Naționale de Mediu, în limitele de
competență.
Art. 12. — Anexele nr. 1—4 fac parte integrantă din prezenta
hotărâre.
Art. 13. — Prevederile art. 10 alin. (1) și ale art. 11 intră în
vigoare la 30 de zile de la data publicării în Monitorul Oficial al
României, Partea I.
Art. 14. — La data intrării în vigoare a prezentei hotărâri,
Hotărârea Guvernului nr. 748/2002 pentru aprobarea Normelor
privind protecția culturilor agricole, silvice și a animalelor
domestice împotriva pagubelor ce pot fi cauzate de vânat,
publicată în Monitorul Oficial al României, Partea I, nr. 542 din
24 iulie 2002, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii și dezvoltării rurale,
Dacian Cioloș
Ministrul mediului și dezvoltării durabile,
Attila Korodi
Ministrul internelor și reformei administrative,
Cristian David
Ministrul economiei și finanțelor,
Varujan Vosganian

București, 10 decembrie 2008.
Nr. 1.679.

3

4

MONITORUL OFICIAL AL ROMÂNIEI, PARTEA I, Nr. 890/29.XII.2008
ANEXA Nr. 1

PROCES-VERBAL

de constatare și evaluare a pagubelor produse de speciile de faună de interes cinegetic culturilor agricole și silvice
Nr. ........../..........
I. Comisia de constatare și evaluare a pagubelor, constituită din:
1. .......................... — reprezentantul comunei, orașului ...............;
2. ......................... — reprezentantul structurii teritoriale de specialitate a autorității publice centrale pentru protecția
mediului;
3. ......................... — reprezentantul structurii teritoriale de specialitate a autorității publice centrale care răspunde de
silvicultură,
în prezența asistenților:
1. ......................... — reprezentantul gestionarului faunei cinegetice, în cazul fondurilor cinegetice;
2. ......................... — reprezentantul administrației ariei protejate, în cazul suprafețelor ariilor protejate în care vânătoarea
nu este admisă;
3. ......................... — persoana păgubită, identificată cu B.I./C.I. .........................,
ca urmare a sesizării din data de ...................., înregistrată cu nr. .......... la Primăria ..............., ne-am deplasat la locul
denumit ........................., proprietatea (dl/d-na) .............................., unde am constatat și am stabilit următoarele:
La data de .................... s-au produs pagube de către exemplare din specia/speciile ..................................., după cum
urmează:
Nr.
crt.

Cultura agricolă/silvică

Localitatea

Localizarea
Suprafața afectată
topo/amenajistică
— ha —
(O.S., U.P., u.a.)

din care:
Total
— ha —

Parțial
— ha —

Gradul de
vătămare %

1.
2.
3.
4.
5.
6.
7.
8.
9.
10.

Determinarea gradului de vătămare s-a făcut în prezența proprietarului culturii.
II. Modul de îndeplinire a obligațiilor ce revin proprietarului culturii pentru prevenirea pagubelor:
Obligația

Declararea și înregistrarea, potrivit legii,
a suprafeței pe care sunt înființate
culturi agricole/silvice
Asigurarea pazei în perioadele în care
culturile agricole/silvice sunt frecventate
de vânat
Amplasarea mijloacelor de îndepărtat
exemplarele din speciile de faună de
interes cinegetic

Modul de îndeplinire, documentele încheiate

Numărul de înregistrare

5

MONITORUL OFICIAL AL ROMÂNIEI, PARTEA I, Nr. 890/29.XII.2008

III. Modul de îndeplinire a obligațiilor ce revin, după caz, gestionarului faunei cinegetice, administrației ariei protejate sau
primăriei, pentru prevenirea pagubelor:
Obligația

Modul de îndeplinire, documentele încheiate

Numărul de înregistrare

Recoltarea integrală a numărului de
exemplare aprobat pentru sezonul de
vânătoare anterior producerii pagubei
Asigurarea și administrarea hranei
complementare pentru exemplarele din
speciile de faună de interes cinegetic,
în scopul menținerii acestora în zonele
de hrănire și pentru abaterea de la
culturile agricole sau silvice
Executarea de acțiuni de îndepărtare a
exemplarelor din speciile de faună de
interes cinegetic din zonele expuse
Solicitarea, în condițiile legii, a
aprobărilor necesare pentru
suplimentarea cotelor de recoltă și
pentru vânarea, în afara perioadelor
legale de vânare
Vânarea cu prioritate, în condițiile legii,
în zonele expuse producerii pagubelor,
a acelor exemplare din speciile de
faună de interes cinegetic care produc
pagube sau care reprezintă un potențial
pericol de producere a pagubelor
IV. Situația culturilor agricole/ silvice la data constatării pagubelor:
1. stadiul de dezvoltare (fenofaza) și starea de vegetație în momentul producerii pagubei ....................................................
............................................................................................................................................................................................................;
2. aspecte de vătămare (dăunare) .......................................................................................................................................
............................................................................................................................................................................................................;
3. starea fitosanitară a culturilor agricole/silvice ...................................................................................................................
.......................................................................................................................................................................................................... .
V. Cheltuielile estimate a fi realizate până la producerea pagubei:
Cultura agricolă/silvică

Lucrarea

Suprafața
— ha —

Tarif
lei/ha

Valoarea
cheltuielilor

6

MONITORUL OFICIAL AL ROMÂNIEI, PARTEA I, Nr. 890/29.XII.2008
VI. Stabilirea despăgubirilor:
A. În cazul culturilor agricole:
Din care, pe specii:
Specificare

Total

U.M

1. Suprafața afectată

ha

2. Gradul de dăunare

%

3. Cheltuieli estimate a fi realizate până la producerea
pagubei pe ha

lei

4. Valoarea pagubei pe ha (rând 2 x rând 3)

lei

5. Total valoare pagubă (rând 1 x rând 4)

lei

B. În cazul culturilor silvice:
Din care, pe specii:
Specificare

Total

U.M

1. Nr. de exemplare afectate

ha

2. Gradul de dăunare

%

3. Valoarea factorului ăk” specific
lei/m3

4. Valoarea medie a masei lemnoase pe picior
5. Valoarea pagubei

lei

Având în vedere cele prezentate, răspunderea civilă pentru pagubele constatate și evaluate potrivit prezentului procesverbal (nu) revine ............................... .
Drepturile de despăgubire cuvenite se vor vira în contul nr. ...................................., deschis la ..........................................,
sau prin mandat poștal pe adresa ....................................
Prin plata despăgubirii se sting orice pretenții în legătură cu paguba mai sus menționată.
Procesul-verbal s-a încheiat în ... exemplare, cate unul pentru fiecare participant nominalizat la pct. I.
COMISIA (numele, funcția, instituția reprezentantă, semnătura):
1. ...............................................................;
2. ...............................................................;
3. .............................................................. .
ASISTENȚI (numele, funcția, instituția reprezentantă, semnătura):
1. ...............................................................;
2. ...............................................................;
3. .............................................................. .
ANEXA Nr. 2

PROCES-VERBAL

de constatare și evaluare a pagubelor produse de speciile de faună de interes cinegetic animalelor domestice
Nr. ........../..........
I. Comisia de constatare și evaluare a pagubelor, constituită din:
1. ......................... — reprezentantul comunei, orașului ...............;
2. ......................... — reprezentantul structurii teritoriale de specialitate a autorității publice centrale pentru protecția
mediului;
3. ......................... — reprezentantul structurii teritoriale de specialitate a autorității publice centrale care răspunde de
silvicultură,
în prezența asistenților:
1. ......................... — reprezentantul gestionarului faunei cinegetice, în cazul fondurilor cinegetice;
2. ......................... — reprezentantul administrației ariei protejate, în cazul suprafețelor ariilor protejate în care vânătoarea
nu este admisă;
3. ......................... — persoana păgubită, identificată cu B.I./C.I. .........................,
ca urmare a sesizării din data de ...................., înregistrata cu nr. .......... la Primăria ..............., ne-am deplasat la locul
denumit ........................., proprietatea (dl/d-na) .............................., unde am constatat și am stabilit următoarele:

MONITORUL OFICIAL AL ROMÂNIEI, PARTEA I, Nr. 890/29.XII.2008

7

La data de .................... s-au produs pagube de către exemplare din specia/speciile ..................................., după cum
urmează:
Nr.
crt.

Specia

Rasa

Sexul

Vârsta

Numărul
matricol

Greutatea —
în viu
(kg/cap)

Observații

1.
2.
3.
4.
5.
6.
7.
8.
9.
10.
II. Modul de îndeplinire a obligațiilor ce revin proprietarului pentru prevenirea pagubelor
Obligația

Modul de îndeplinire, documentele încheiate

Numărul de înregistrare

Declararea şi înregistrarea animalelor
domestice, potrivit legii
Asigurarea pazei în perioadele în care
animalele se află la pășunat sau la
diferite munci
Pășunarea în locurile admise, potrivit legii
Adăpostirea pe timpul nopții a
animalelor în locuri împrejmuite şi
păzite
Deplasarea animalelor pe traseele
stabilite împreună cu persoana juridică
ce gestionează fauna cinegetică şi cu
administratorul suprafeței respective de
fond funciar
III. Modul de îndeplinire a obligațiilor ce revin, după caz, gestionarului faunei cinegetice, administrației ariei protejate sau
primăriei, pentru prevenirea pagubelor:
Obligaţia

Recoltarea integrală a numărului de
exemplare aprobat pentru sezonul de
vânătoare anterior producerii pagubei
Asigurarea și administrarea hranei
complementare pentru exemplarele din
speciile de faună de interes cinegetic,
în scopul menținerii acestora în zonele
de hrănire
Executarea de acțiuni de îndepărtare a
exemplarelor din speciile de faună de
interes cinegetic din zonele expuse
Solicitarea, în condițiile legii, a
aprobărilor necesare pentru
suplimentarea cotelor de recoltă şi
pentru vânarea în afara perioadelor
legale de vânare
Vânarea cu prioritate, în condițiile legii,
în zonele expuse producerii pagubelor,
a acelor exemplare din speciile de
faună de interes cinegetic care produc
pagube sau care reprezintă un potențial
pericol de producere a pagubelor

Modul de îndeplinire, documentele încheiate

Numărul de înregistrare

8

MONITORUL OFICIAL AL ROMÂNIEI, PARTEA I, Nr. 890/29.XII.2008
IV. Cauza rănirii/decesului animalelor:
1. răni provocate de .....................................................................;
2. actul constatator al organelor sanitare
.;
3. data când a fost anunțat medicul veterinar ......................................................;
4. medicul veterinar a văzut sau nu cadavrul animalului .......................................... .
Sacrificarea de necesitate:
Cine a dispus sacrificarea animalului ..................................... data ............................. motivele .............................................
Cantitatea de carne rezultată .................... kg valoare .............. lei;
— vândută ............................... kg valoare .................................... lei;
— reținută ................................ kg valoare .................................... lei;
— confiscată ............................ kg valoare .................................... lei.
Specificați motivele pentru care a fost confiscată carnea: ........................................................................................................
...............................................................................................................................................................................................
Pielea — valoare: .............................. calitatea la livrare: ..........................
V. Stabilirea despăgubirilor:
Specia și categoria
Specificare

U.M.

1. Număr de animale afectate

cap

2. Valoarea reală a animalului

lei

3. Valoarea pagubei (rând 1 x rând 2)

lei

4. Valoarea recuperărilor

lei

5. Valoarea despăgubirii acordate (rând 3 — rând 4)

Total

lei

Drepturile de despăgubire cuvenite se vor vira în contul nr. ......................................., deschis la ........................................,
sau prin mandat poștal pe adresa .............................................
Prin plata despăgubirii se sting orice pretenții în legătura cu paguba mai sus menționată.
Procesul-verbal s-a încheiat în ... exemplare, câte unul pentru fiecare participant nominalizat la punctul I.
COMISIA (numele, funcția, instituția reprezentantă, semnătura):
1. ...............................................................;
2. ...............................................................;
3. .............................................................. .
ASISTENȚI (numele, funcția, instituția reprezentantă, semnătura):
1. ...............................................................;
2. ...............................................................;
3. .............................................................. .
ANEXA Nr. 3

OBLIGAȚII

ce revin proprietarilor culturilor agricole și silvice și ai animalelor domestice, pentru prevenirea pagubelor
ce pot fi cauzate de exemplarele din speciile de faună de interes cinegetic
Art. 1. — Pentru prevenirea pagubelor ce pot fi cauzate de
exemplarele din speciile de faună de interes cinegetic,
proprietarii culturilor agricole și silvice au următoarele obligații:
a) să declare și să înregistreze suprafețele pe care sunt
înființate culturile agricole, potrivit legii;
b) să aibă elaborate amenajamente silvice în vigoare, potrivit
legii;
c) să solicite în scris persoanei juridice care gestionează
fauna de interes cinegetic întreprinderea de acțiuni pentru
prevenirea pagubelor la culturile agricole și/sau vegetației
forestiere, în perioadele în care acestea sunt frecventate pentru
hrană de exemplare din speciile de faună de interes cinegetic;
d) să amplaseze în culturile agricole sau silvice expuse
mijloace de îndepărtat exemplarele din speciile de faună de
interes cinegetic (fixe sau mișcătoare), fizice ori chimice,
permise de lege, cu ajutorul cărora vor alunga sau vor împiedica
pătrunderea exemplarelor din speciile de faună de interes
cinegetic în interiorul culturilor.

Art. 2. — Obligațiile ce revin proprietarilor de animale
domestice pentru prevenirea pagubelor ce pot fi cauzate de
exemplarele din speciile de faună de interes cinegetic sunt:
a) să declare și să înregistreze animalele domestice potrivit
legii;
b) să asigure paza animalelor domestice aflate la pășunat
sau la diferite munci;
c) să folosească pentru pășunatul animalelor domestice
numai acele suprafețe admise, potrivit legii, la pășunat;
d) să adăpostească, pe timp de noapte, animalele domestice
numai în locuri împrejmuite și păzite;
e) să deplaseze animalele domestice prin pădure spre
locurile de pășunat și adăpat, numai pe traseele stabilite în acest
scop, de comun acord, cu persoana juridică ce gestionează
fauna de interes cinegetic din perimetrul respectiv și cu
administratorul suprafeței respective de fond forestier.
Art. 3. — Persoanele prevăzute la art. 1 și 2 fac dovada
îndeplinirii obligațiilor prevăzute de prezenta hotărâre prin
următoarele:

9

MONITORUL OFICIAL AL ROMÂNIEI, PARTEA I, Nr. 890/29.XII.2008
a) documente specifice, potrivit legii, pentru îndeplinirea
obligațiilor prevăzute la art. 1 lit. a) și b) și la art. 2 lit. a);
b) dovada transmiterii solicitării pentru îndeplinirea obligației
prevăzute la art. 1 lit. c);
c) constatarea, la fața locului, de către comisia de constatare
și evaluare a pagubei a existenței mijloacelor de speriat sau de
îndepărtat exemplarele din speciile de faună de interes
cinegetic, pentru îndeplinirea obligației prevăzute la art. 1 lit. d);
d) deținerea numărului maxim de câini pentru pază, admis
în condițiile Legii vânătorii și a protecției fondului cinegetic
nr. 407/2006, cu modificările și completările ulterioare, pentru
îndeplinirea obligației prevăzute la art. 2 lit. b) și d);
e) contractul de pășunat încheiat cu proprietarul terenului
respectiv, în care se prevăd suprafețele admise la pășunat,
pentru îndeplinirea obligației prevăzute la art. 2 lit. c).

f) constatarea, la fața locului, de către comisia de constatare
și evaluare a pagubei a asigurării condițiilor de adăpostire pe
timp de noapte a animalelor domestice, pentru îndeplinirea
obligațiilor prevăzute la art. 2 lit. d).
g) aprobarea prevăzută de lege pentru trecerea animalelor
domestice prin fondul forestier, pentru situația prevăzută la art. 2
lit. e).
h) existența cel puțin a unei persoane răspunzătoare cu
asigurarea pazei și a condițiilor de adăpostire pe timpul nopții, în
cazul turmelor și cirezilor aflate la pășunat, pentru îndeplinirea
obligațiilor prevăzute la art. 2 lit. b) și d).
Art. 4. — Modul de îndeplinire a obligațiilor prevăzute la art. 1
și 2 se consemnează în procesul-verbal de constatare a
pagubelor de către comisia constituită în acest scop.

ANEXA Nr. 4

OBLIGAȚII

ce revin gestionarilor fondurilor cinegetice pentru prevenirea pagubelor ce pot fi cauzate de exemplarele
din speciile de faună de interes cinegetic
Art. 1. — Gestionarii fondurilor cinegetice sunt obligați să
întreprindă următoarele acțiuni pentru prevenirea pagubelor ce
pot fi cauzate de exemplarele din speciile de faună de interes
cinegetic:
a) să fi recoltat integral numărul de exemplare aprobat pentru
specia/speciile care au produs pagube pe sezonul de vânătoare
anterior producerii acestora;
b) să asigure și să administreze hrana complementară
pentru exemplarele din speciile de faună de interes cinegetic,
cel puțin jumătate din cantitățile de hrană complementară
prevăzute în contractele de gestionare a fondurilor cinegetice
pe raza cărora s-a produs paguba, în scopul menținerii acestora
în zonele de hrănire și pentru abaterea de la culturile agricole
sau din vegetația forestieră în care s-ar putea produce pagube;
c) să execute acțiuni de îndepărtare a exemplarelor din
speciile de faună de interes cinegetic din zonele expuse, pe care
le aduce la cunoștința structurii teritoriale de specialitate a
autorității publice centrale care răspunde de silvicultură cu cel
puțin 24 de ore anterioare desfășurării acestora;
d) să solicite, în condițiile legii, aprobările necesare pentru
reașezarea, suplimentarea cotelor de recoltă și pentru vânarea
în afara perioadelor legale a acelor exemplare din speciile de
faună de interes cinegetic care produc pagube culturilor
agricole, vegetației forestiere și animalelor domestice;
e) să vâneze cu prioritate, în condițiile legii, în locurile unde
se produc pagube, acele exemplare din speciile de faună de
interes cinegetic care produc pagube sau care reprezintă un
potențial pericol de producere a pagubelor.

Art. 2. — Se consideră că gestionarii fondurilor cinegetice
și-au îndeplinit obligațiile ce le revin pentru prevenirea pagubelor
doar dacă fac dovada că au realizat toate acțiunile prevăzute la
art. 1.
Art. 3. — Gestionarii fondurilor cinegetice fac dovada
îndeplinirii acțiunilor prevăzute la art. 1 astfel:
a) prin numărul de exemplare recoltate, raportat la numărul
de exemplare aprobat pentru recoltare, pentru îndeplinirea
obligației prevăzute la art. 1 lit. a);
b) prin procese-verbale de administrare a hranei
complementare în locurile destinate pentru hrănire și abatere,
pentru îndeplinirea obligației prevăzute la art. 1 lit. b);
c) prin procese-verbale încheiate cu ocazia desfășurării
acțiunilor de îndepărtare a exemplarelor din speciile de faună
de interes cinegetic din zonele periclitate, în perioadele în care
acestea sunt frecventate de vânat pentru hrană, și cu scrisorile
înaintate structurilor teritoriale ale administratorului anterior
executării acestora, pentru îndeplinirea obligației prevăzute la
art. 1 lit. c);
d) prin solicitarea scrisă și transmisă în vederea obținerii
aprobărilor necesare recoltării, prin autorizațiile de vânătoare
eliberate pentru împușcare și prin împușcarea efectivă a
exemplarelor respective, pentru îndeplinirea obligațiilor
prevăzute la art. 1 lit. d) și e). În situația în care gestionarul
constată că nu poate recolta exemplarele pentru care a obținut
aprobare, deoarece acestea nu mai frecventează zonele
respective, notifică structura teritorială de specialitate
competentă a autorității publice centrale care răspunde de
silvicultură pentru a încheia un act de constatare în acest sens.

10

MONITORUL OFICIAL AL ROMÂNIEI, PARTEA I, Nr. 890/29.XII.2008

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 7 februarie 2008

în Cauza Tarik împotriva României
(Cererea nr. 75.849/01)
În cauza Tarik împotriva României,
Curtea Europeană a Drepturilor Omului (Secția a treia), statuând în cadrul unei camere formate din: Boštjan M. Zupančič,
președinte, Corneliu Bîrsan, Elisabet Fura-Sandström, Alvina Gyulumyan, Egbert Myjer, David Thór Björgvinsson, Ineta Ziemele,
judecători, și din Santiago Quesada, grefier de secție,
după ce a deliberat în camera de consiliu la data de 17 ianuarie 2008,
pronunță următoarea hotărâre, adoptată la această dată:
PROCEDURA

1. La originea cauzei se află o cerere (nr. 75.849/01)
formulată împotriva României, prin care un cetățean german,
doamna Speranța Tarik (reclamanta), a sesizat Curtea la data
de 17 iulie 2001 în temeiul art. 34 din Convenția pentru apărarea
drepturilor omului și a libertăților fundamentale (Convenția).
2. Reclamanta este reprezentată de domnul V. Pascu, avocat
în București. Guvernul român (Guvernul) este reprezentat de
agentul său, domnul R. H. Radu, de la Ministerul Afacerilor
Externe.
3. Reclamanta pretinde că a suferit o încălcare a dreptului
său la respectarea bunurilor, din cauza imposibilității prelungite
de a dispune de apartamentul ce îi fusese retrocedat și de a
încasa chiriile aferente. De asemenea, aceasta se plânge de
inechitatea procedurii în fața Curții de apel referitoare la acțiunea
în evacuare pe care a introdus-o împotriva ocupanților
apartamentului său.
4. Guvernul german, căruia Curtea i-a comunicat un
exemplar al cererii în temeiul art. 44 § 1 a) din Regulament, nu
a dorit să își prezinte punctul de vedere asupra cauzei.
5. Prin Decizia din 14 iunie 2007, Curtea a declarat cererea
admisibilă.
6. Atât reclamanta, cât și Guvernul au depus observații scrise
pe fondul cauzei (art. 59 § 1 din Regulament).
ÎN FAPT

I. Circumstanțele cauzei
7. Reclamanta s-a născut în anul 1944 și locuiește în
Remscheid (Germania).
8. Prin decizia administrativă din 13 ianuarie 1981, luată în
baza Decretului nr. 223/1974 de naționalizare a anumitor bunuri,
Primăria București a confiscat apartamentul a cărui proprietară
era partea interesată, considerând că plecarea reclamantei în
Germania, în anul 1979, a fost ilegală.
A. Acțiunea în revendicarea apartamentului și
demersurile făcute în vederea încheierii unui contract de
închiriere cu foștii chiriași ai statului
9. Prin sentința din data de 3 martie 1994, judecătoria de
sector din București a admis acțiunea reclamantei privind
anularea deciziei administrative de confiscare a apartamentului
său și de restituire a acestuia. În urma respingerii recursului
formulat de primărie, sentința a rămas definitivă prin Decizia
nr. 2.950/1994 a Curții de Apel București.

10. Prin procesul-verbal din 21 iunie 1995, Primăria București
a dispus punerea în posesie a reclamantei asupra
apartamentului în discuție. La data de 22 iunie 1995, societatea
de stat T. (societatea T.), care administra apartamentul, i-a
eliberat reclamantei un proces-verbal de punere în posesie și a
informat-o că, în temeiul Legii nr. 17/1994 pentru prelungirea
sau reînnoirea contractelor de închiriere privind unele suprafețe
locative (Legea nr. 17/1994), ea trebuia să rezolve situația cu
locatarii apartamentului, familia D., fie pe cale amiabilă, fie prin
intermediul unei acțiuni în justiție. Începând cu această dată,
reclamanta a plătit taxele și impozitele aferente apartamentului
său.
11. Prin adresa din 28 iunie 1995, societatea T. a informat
familia D. că, având în vedere schimbarea de proprietar
efectuată în urma sentinței din data de 3 martie 1994, contractul
lor de închiriere cu societatea T. a fost reziliat.
12. La datele de 28 mai și 3 iulie 1998, reclamanta a trimis,
prin intermediul unui executor judecătoresc, o notificare familiei
D., cerându-le să se prezinte la biroul executorului pentru a
rezolva situația. În procesul-verbal din 10 septembrie 1998,
executorul judecătoresc a constatat că familia D. nu a răspuns
la notificarea reclamantei.
B. Procedura de evacuare a familiei D.
13. La data de 8 septembrie 1998, reclamanta a sesizat
Judecătoria Sectorului 3 București cu o acțiune în evacuarea
familiei D., motivat de faptul că părțile interesate au refuzat să
încheie un contract de închiriere cu ea sau să părăsească
apartamentul și că nu i-au plătit chirie. Ca temei de drept,
aceasta a invocat Legea locuinței nr. 114/1996 (Legea
nr. 114/1996).
14. Având în vedere intrarea în vigoare iminentă a
Ordonanței de urgență a Guvernului nr. 40/1999 privind protecția
chiriașilor și stabilirea chiriei pentru spațiile cu destinația de
locuințe (OUG nr. 40/1999), reclamanta a modificat temeiul
juridic al acțiunii sale în evacuare, invocând și OUG nr. 40/1999
în sprijinul cererii sale. Această ordonanță a intrat în vigoare la
data de 8 aprilie 1999, în timpul procedurii în primă instanță.
15. La termenul de judecată din 31 martie 1999, reclamanta
și-a reînnoit notificarea către familia D. pentru ca aceasta să se
prezinte la data și la adresa precizate, în vederea încheierii unui
contract de închiriere în temeiul prevederilor OUG nr. 40/1999.
Familia D. nu a dat curs acestei noi notificări.

MONITORUL OFICIAL AL ROMÂNIEI, PARTEA I, Nr. 890/29.XII.2008
16. La termenul de judecată din 23 iunie 1999, avocatul
familiei D. a solicitat amânarea cauzei pentru a-i permite să dea
curs procedurii prevăzute de OUG nr. 40/1999 și să răspundă la
notificarea reclamantei privind încheierea unui contract de
închiriere în baza acestei ordonanțe. Judecătoria Sectorului 3
București a admis cererea avocatului și a amânat termenul de
judecată până la data de 22 septembrie 1999. La 22 septembrie
1999, instanța le-a cerut părților să se prezinte a doua zi la
centrul local de impozite pentru a încheia un contract de
închiriere în vederea respectării procedurii prevăzute de OUG
nr. 40/1999. Familia D. nu s-a prezentat.
17. La cererea familiei D., judecătoria a amânat analiza
cauzei de 5 ori în total, fără a obține un răspuns la notificarea
reclamantei.
18. Prin sentința din data de 10 noiembrie 1999, Judecătoria
Sectorului 3 București a admis acțiunea în evacuare introdusă
de reclamantă împotriva familiei D. Instanța a apreciat că
chiriașii nu mai aveau un contract de închiriere valabil, deoarece
contractul lor de închiriere prelungit în temeiul Legii nr. 17/1994
expirase la data de 18 aprilie 1999 și că, deoarece nu au
răspuns la notificarea reclamantei, ei nu au respectat procedura
prevăzută de OUG nr. 40/1999, care le-ar fi permis să
beneficieze de o nouă prelungire a contractului lor de închiriere.
19. Prin decizia din 28 septembrie 2000, Tribunalul București
a respins din aceleași motive apelul introdus de familia D.
20. Familia D. a formulat un recurs împotriva acestei decizii
în fața Curții de Apel București, invocând prevederile Legii
nr. 17/1994 și cele ale OUG nr. 40/1999 referitoare la prelungirea
contractelor de închiriere pentru suprafețe locative și faptul că ei
au plătit chiria până în anul 1999 societății T. Familia D.
considera, într-adevăr, că acțiunea în evacuare era inadmisibilă
în temeiul Legii nr. 17/1994, în vigoare la data introducerii
acțiunii de către reclamantă, și că Legea nr. 114/1996 invocată
de partea interesată nu putea trece peste drepturile chiriașilor
prevăzute de Legea nr. 17/1994 și de OUG nr. 40/1999.
21. La termenul de judecată din 22 februarie 2001, cu ocazia
prezentării observațiilor pe fond, avocatul reclamantei a solicitat
respingerea recursului și admiterea acțiunii în evacuare,
întemeindu-se pe faptul că familia D. refuzase să încheie un
contract de închiriere cu reclamanta, în ciuda notificării făcute
în baza OUG nr. 40/1999, și că nu îi plătise chirie părții
interesate.
22. Prin decizia definitivă din 28 februarie 2001, Curtea de
Apel București a admis recursul familiei D. și a respins acțiunea
în evacuare, pe motiv că, la momentul introducerii acestei
acțiuni, contractul de închiriere al familiei D. era valabil.
Fragmentele relevante din această decizie sunt următoarele:
ăO situație juridică produce acele efecte care sunt prevăzute
de legea civilă în vigoare la data producerii ei. În această
situație, reclamanta a introdus acțiunea în evacuare la data de
8 septembrie 1998, fiindu-i aplicabile dispozițiile Legii
nr. 17/1994, care prevedeau prelungirea contractelor de
închiriere pe o durată de 5 ani.
Faptul că procesul civil s-a prelungit și că a intervenit OUG
nr. 40/1999 nu este de natură ca dispozițiile acestei ordonanțe
să se aplice situației juridice născute sub imperiul altei legi.
Având în vedere cele reținute și faptul că la data introducerii
acțiunii contractul de închiriere al pârâților era încă valabil (...)
urmează ca (...) recursul să fie admis (...) în sensul respingerii
acțiunii ca neîntemeiată.”

11

23. Prin scrisorile din 26 iulie 2004 și din 14 martie 2007,
reclamanta a informat Curtea că nu a avut loc nicio modificare
în ceea ce privește apartamentul său, familia D. continuând să
locuiască acolo fără să fi încheiat un contract de închiriere cu ea
și fără să îi plătească chirie.
II. Dreptul și practica internă pertinente
24. Reglementările interne esențiale relevante în materie, și
anume fragmentele din Legea nr. 5/1973 privind administrarea
fondului locativ și raporturile dintre proprietari și chiriași (Legea
nr. 5/1973), Legea locuinței nr. 114 din 11 octombrie 1996
(Legea nr. 114/1996), precum și OUG nr. 40 din 8 aprilie 1999
privind protecția chiriașilor și stabilirea chiriei pentru spațiile cu
destinația de locuințe (OUG nr. 40/1999) și Legea nr. 241 din
16 mai 2001 pentru aprobarea OUG nr. 40/1999 (Legea
nr. 241/2001), sunt descrise în cauza Radovici și Stănescu
împotriva României (cererile nr. 68.479/01, 71.351/01 și
71.352/01 conexate, §§ 53—59, Hotărârea din 2 noiembrie
2006).
25. Prevederile legale și jurisprudența internă citate mai jos
sunt și ele relevante în speță.
A. Legea nr. 17/1994 din 8 aprilie 1994 pentru prelungirea
sau reînnoirea contractelor de închiriere privind unele
suprafețe locative (Legea nr. 17/1994)
26. Articolele relevante din această lege prevăd următoarele:
ăARTICOLUL 1

Contractele de închiriere, indiferent de proprietar, privind
suprafețele locative cu destinația de locuințe, supuse normării și
închirierii conform Legii nr. 5/1973 (...) și aflate în curs de
executare la data intrării în vigoare a prezentei legi, se
prelungesc de drept pe o perioadă de 5 ani, în aceleași condiții
[ca cele stabilite prin Legea nr. 5/1973].
ARTICOLUL 2

Contractele de închiriere având ca obiect aceleași suprafețe
prevăzute în art. 1, existente la 1 ianuarie 1988, precum și cele
încheiate și expirate după 1 ianuarie 1988 se reînnoiesc, în
aceleași condiții, dacă chiriașul ocupă și în prezent spațiul
locativ care a făcut obiectul închirierii.”
27. În deciziile nr. 1.556 din 21 noiembrie 1997 și nr. 1.567A
din 22 iunie 2000, Curtea de Apel București și Tribunal Județean
Brașov au statuat că prelungirea de drept, ce decurge din Legea
nr. 17/1994, a contractelor de închiriere în aceleași condiții
contractuale ca cele stabilite prin Legea nr. 5/1973 însemna că
valoarea chiriei lunare datorate de fostul chiriaș al statului către
noul proprietar rămânea neschimbată.
28. Decizia nr. 1.567A din 22 iunie 2000, menționată mai sus,
mai preciza și că între intrarea în vigoare a Legii nr. 17/1994 și
cea a OUG nr. 40/1999 a existat un vid legislativ, în măsura în
care prima lege nu prevedea procedura în baza căreia foștii
proprietari cărora li s-au restituit bunurile naționalizate puteau
încheia noi contracte de închiriere cu foștii chiriași ai statului.
B. Prevederile legale referitoare la calculul chiriei pentru
locuințele ce fac obiectul unor contracte de închiriere
prelungite prin Legea nr. 17/1994
29. În momentul intrării în vigoare a Legii nr. 17/1994,
sistemul de calcul al chiriei era reglementat prin Legea
nr. 5/1973 privind administrarea fondului locativ și raporturile
dintre proprietari și chiriași. Art. 27 și 28 din această lege
stabileau un preț forfetar pe metru pătrat, ce varia în funcție de

12

MONITORUL OFICIAL AL ROMÂNIEI, PARTEA I, Nr. 890/29.XII.2008

nivelul de venituri ale chiriașului și de elementele de confort ale
locuinței și care putea fi majorat cu 30% atunci când locuința
era dotată cu anumite facilități suplimentare sau când depășea
suprafața minimă prevăzută prin lege.
30. Se pare că, în momentul introducerii acțiunii în evacuare
de către reclamantă, prețul forfetar maxim menționat mai sus
era stabilit la același nivel ca în anul 1973, prevederile relevante
din Legea nr. 5/1973 fiind menținute în vigoare în mod expres
prin art. 73 din Legea nr. 114/1996. Acest preț fix era de 2,70 lei
românești vechi (ROL) (adică circa 0,000258 euro) pe metru
pătrat util, sumă datorată foarte puternicei inflații și deprecieri a
monedei naționale care au avut loc în anii ’90.
31. Acest sistem a fost modificat prin OUG nr. 40/1999 și prin
Legea nr. 241/2001. Aceasta prevedea că nivelul chiriei
solicitate nu putea depăși 15% din venitul net lunar al familiei
chiriașilor, dacă venitul net lunar pe membru de familie nu
depășea salariul net lunar mediu pe țară, care era de circa 120
euro la momentul respectiv.
C. Legea locuinței nr. 114/1996 (Legea nr. 114/1996)
32. Art. 25 din această lege prevede următoarele:
ăEvacuarea chiriașului se face numai pe baza unei hotărâri
judecătorești definitive. Chiriașul este obligat la plata chiriei
prevăzute în contractul de închiriere, până la data executării
efective a hotărârii de evacuare.”
D. Jurisprudența internă referitoare la evacuarea
chiriașilor statului din imobilele restituite foștilor proprietari
și aplicarea OUG nr. 40/1999
33. OUG nr. 40/1999, astfel cum a fost modificată prin Legea
nr. 241/2001, prevedea prelungirea de drept cu 5 ani a
contractelor de închiriere având ca obiect apartamente restituite
foștilor proprietari. Astfel, instanțele interne au analizat cereri de
evacuare a chiriașilor introduse înainte și după data de 8 aprilie
2004, dată care marca sfârșitul termenului de cinci ani menționat
de OUG nr. 40/1999.
1. Jurisprudența instanțelor referitoare la efectele OUG nr. 40/1999
înainte de data de 8 aprilie 2004

34. Prin Decizia nr. 4.193/2000, Curtea de Apel București a
respins acțiunea în evacuare introdusă de un proprietar
împotriva chiriașului statului care îi ocupa apartamentul. Aceasta
a statuat că transferul proprietății de la stat la fostul proprietar
cuprindea pentru acesta și obligația in rem, care le revenise
autorităților, de a-i asigura chiriașului dreptul de utilizare a
apartamentului conform prevederilor legale în vigoare. Or, acest
proprietar nu respectase procedura prevăzută de OUG
nr. 40/1999, aplicabilă în speță, deși chiriașul își exprimase
dorința de a încheia un nou contract de închiriere. Într-o altă
cauză, prin Decizia nr. 3.113/2000, Curtea de Apel București,
întemeindu-se pe OUG nr. 40/1999, a admis cererea
proprietarului unui apartament și a dispus evacuarea chiriașului
său care continua să refuze să încheie un contract de închiriere
cu proprietarul, în ciuda notificării ce i-a fost comunicată în
temeiul prevederilor legale menționate mai sus.
35. Prin Decizia nr. 3.276/2000, Curtea de Apel București a
respins acțiunea în evacuare introdusă de un proprietar
împotriva chiriașului său, motivat prin aceea că proprietarul își
neglijase obligația de a-i trimite chiriașului o notificare, astfel
cum prevedea OUG nr. 40/1999. Curtea a precizat că
nerespectarea termenului de notificare prevăzut era sancționată
de art. 11 din ordonanță, care prevedea că fostul contract de
închiriere era prelungit de drept și că proprietarul nu putea cere

evacuarea chiriașului pentru neplata chiriei înainte de încheierea
unui nou contract de închiriere.
2. Jurisprudența instanțelor referitoare la efectele OUG nr. 40/1999
după data de 8 aprilie 2004

36. Printr-o decizie din 10 noiembrie 2006, Curtea de Apel
București a statuat că un chiriaș care dispunea de un contract
de închiriere prelungit ope legis până la data de 8 aprilie 2004
din cauza netrimiterii unei notificări, în conformitate cu OUG
nr. 40/1999, beneficiază, în lipsa repetată a unei astfel de
notificări, de prelungirea contractului său de închiriere încă o
dată pentru o perioadă de 5 ani, în temeiul art. 14 din ordonanță,
cu excepția cazului în care renunța la beneficiul acordat prin
OUG nr. 40/1999 sau în care ajungea la un acord cu proprietarul
său în privința unei alte durate a contractului de închiriere. Într-o
altă cauză, printr-o decizie din 18 aprilie 2006, Curtea de Apel
București a statuat că, din cauza lipsei notificării în condițiile de
fond și formă ale OUG nr. 40/1999, contractul de închiriere
respectiv era prelungit încă o dată pentru o perioadă de 5 ani.
E. Aplicarea în timp a unei noi legi în materie de
contracte cu execuție succesivă
37. Conform art. 15 § 2 din Constituția din 1991, legea nu
este retroactivă decât dacă este vorba de o lege penală mai
favorabilă. Primul articol din Codul civil cuprinde o prevedere
similară care exclude aplicarea retroactivă a legii civile. Doctrina,
jurisprudența și, în mai multe cazuri, legiuitorul au completat
principiul menționat mai sus cu cel care prevede aplicarea
imediată a noii legi civile în cazul situațiilor juridice create după
intrarea sa în vigoare și, excluzând excepțiile, în cazul efectelor
viitoare ale situațiilor juridice în curs de soluționare.
38. În Decizia nr. 210 din 4 mai 2004, Curtea Constituțională,
răspunzând unui argument referitor la aplicarea Legii
nr. 241/2001 în situații juridice născute înainte de intrarea sa în
vigoare, a precizat că o lege nu este retroactivă atunci când
modifică pentru viitor o situație juridică deja creată sau atunci
când anulează efectele viitoare ale unei situații juridice create
înainte de intrarea sa în vigoare (principiul aplicării imediate a
legii civile).
39. În materie de contracte cu executare succesivă și în
special de contracte de închiriere, jurisprudența internă nu este
uniformă, astfel cum reiese din doctrina relevantă.
40. Pe de o parte, în deciziile definitive nr. 752R din
28 septembrie 1999, 913 din 5 iunie 2000 și nr. 3.811 din
16 noiembrie 2000, pronunțate în acțiunile în evacuare a chiriașilor,
Curtea de Apel Târgu Mureș, Curtea de Apel Constanța și
Curtea de Apel București au analizat valabilitatea contractelor
de închiriere litigioase atât din perspectiva Legii nr. 17/1994, cât
și a OUG nr. 40/1999, aplicabile succesiv în cursul procedurilor
în cauză. Pe de altă parte, abordarea Curții de Apel București în
decizia din 28 februarie 2001, pronunțată în cauza de față, a
făcut obiectul unui comentariu critic în doctrină, motivat de faptul
că, în virtutea principiului ce prevede aplicarea imediată a legii
civile, prevederile imperative ale OUG nr. 40/1999 erau și ele
aplicabile în cazul contractului de închiriere în litigiu, care trebuia
analizat ca situație juridică evolutivă (R. Dincă, M. Nicolae,
Pandectele române, nr. 6/2002, pp. 123—136).
41. Pe de altă parte, în Decizia nr. 42R din 18 ianuarie 2001,
Curtea de Apel Brașov a statuat asupra valabilității contractului
de închiriere doar în raport cu Legea nr. 17/1994, care era în
vigoare la momentul introducerii acțiunii și pe care reclamantul
își întemeiase acțiunea în evacuare a chiriașului.

MONITORUL OFICIAL AL ROMÂNIEI, PARTEA I, Nr. 890/29.XII.2008
ÎN DREPT

I. Asupra pretinsei încălcări a art. 1 din Protocolul nr. 1
42. Invocând art. 1 din Protocolul nr. 1, reclamanta se plânge
de existența unei ingerințe în exercitarea dreptului său de
proprietate, din cauza imposibilității prelungite de a folosi un
apartament ce i-a fost retrocedat sau de a încasa o chirie,
imposibilitate ce rezultă, în opinia sa, din aplicarea prevederilor
adoptate de autorități în materie de contracte de închiriere. Art. 1
din Protocolul nr. 1 prevede următoarele:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului statelor de
a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.”
A. Argumentele părților

43. Guvernul admite că refuzul instanțelor naționale de a
admite acțiunea în evacuare a chiriașilor introdusă de
reclamantă reprezintă o ingerință în dreptul acesteia de a folosi
propriul apartament. Acesta consideră că ingerința de față, ca și
în Cauza Robitu împotriva României (nr. 33.352/96, Decizia
Comisiei din 20 mai 1998, Decizii și rapoarte (DR) 49, p. 67),
era prevăzută de lege, și anume de art. 2 din Legea nr. 17/1994,
și urmărea un scop legitim de interes general, și anume protecția
intereselor chiriașilor într-un context caracterizat printr-o criză
de locuințe cu chirie moderată.
44. Mai mult, ingerința respectivă nu era disproporționată,
deoarece prelungirea legală în cauză a păstrat un just echilibru
între interesul general al comunității și imperativele de apărare
a drepturilor fundamentale ale omului. Guvernul adaugă faptul
că jurisprudența dezvoltată de Curte în decizia Immobiliare Saffi
împotriva Italiei ([MC], nr. 22.774/93, CEDO 1999-V) nu se
aplică în speță. Acesta mai subliniază că reclamanta nu a
invocat în fața instanțelor interne niciun alt motiv pentru a obține
evacuarea chiriașilor, în afară de inexistența titlului locativ al
familiei D. În mod special, ea nu s-a plâns de neplata chiriilor,
drept prevăzut de art. 24 din Legea nr. 114/1996.
45. În plus, constatând că contractul de închiriere prelungit în
baza OUG nr. 40/1999 a expirat la data de 8 aprilie 2004,
Guvernul susține că reclamanta nu a mai făcut alte demersuri,
în special după data menționată mai sus, pentru a evacua
ocupanții din apartamentul său sau pentru a le clarifica situația.
46. Reclamanta face trimitere la faptele relevante și
consideră că, ținând cont de circumstanțele speței, limitarea
prerogativelor sale de proprietar a constituit o măsură
disproporționată.
B. Aprecierea Curții
1. Principiile generale care se desprind din jurisprudența Curții

47. Curtea reamintește că art. 1 din Protocolul nr. 1 impune,
înainte de toate și cu prioritate, ca o ingerință a autorității publice
în dreptul la respectarea bunurilor să fie legală. În special, al
doilea alineat al acestui articol, recunoscând dreptul statelor de
a reglementa folosința bunurilor, impune condiția ca acest drept
să fie exercitat prin punerea în aplicare a ălegilor”. Mai mult,
principiul legalității presupune existența unor norme de drept
intern suficient de accesibile, precise și previzibile în aplicarea
lor (vezi, mutatis mutandis, Broniowski împotriva Poloniei [MC],

13

nr. 31.443/96, § 147, CEDO 2004-V, cu alte referințe, și HuttenCzapska împotriva Poloniei [MC], nr. 35.014/97, § 47, CEDO
2006-VIII). În plus, Curtea este chemată să verifice dacă
modalitatea în care dreptul intern este interpretat și aplicat, chiar
și în caz de respectare a cerințelor legale, produce efecte
conforme cu principiile Convenției (Beyeler împotriva Italiei [MC],
nr. 33.202/96, §§ 108—110, CEDO 2000-I).
48. Pe de altă parte, ingerința în dreptul de proprietate
trebuie nu doar să urmărească un ăscop legitim” conform
ăinteresului general”, ci și să păstreze un raport rezonabil de
proporționalitate între mijloacele folosite și scopul urmărit prin
orice măsură aplicată de stat, inclusiv măsurile destinate să
reglementeze folosința bunurilor unui individ. Tocmai acest lucru
este exprimat de noțiunea de ăjust echilibru” ce trebuie păstrat
între cerințele interesului general al comunității și imperativele
de apărare a drepturilor fundamentale ale omului. În cauzele
legate de funcționarea unei legislații de amploare privind
locuințele, această apreciere poate să se refere nu numai la
întinderea ingerinței statului în libertatea contractuală și la
relațiile contractuale de pe piața locativă, dar și la existența unor
garanții procedurale și a altora menite să asigure că
funcționarea sistemului și impactul său asupra drepturilor
patrimoniale ale proprietarului nu sunt nici arbitrare, nici
imprevizibile. Incertitudinea — fie ea legislativă, administrativă
sau legată de practicile urmate de autorități — este un factor
care trebuie luat în calcul pentru a aprecia conduita statului.
Într-adevăr, atunci când este vorba de o chestiune de interes
general, autoritățile publice sunt obligate să reacționeze în timp
util, în mod corect și cu cea mai mare coerență (vezi, mutatis
mutandis, Broniowski, citată anterior, § 151, și Hutten-Czapska,
citată anterior, §§ 167—168).
2. Aplicarea în speță a principiilor menționate mai sus

49. Curtea constată mai întâi că în speță nu se contestă că
prevederile legale interne ce prelungesc de drept contractele de
închiriere, în special Legea nr. 17/1994 a cărei aplicare de către
Curtea de Apel București a dus la menținerea familiei D. în
apartamentul reclamantei, reprezintă o reglementare de
folosință a bunurilor și că, prin urmare, intră în joc al doilea
alineat al art. 1 din Protocolul nr. 1 (Hutten-Czapska, citată
anterior, §§ 160—161).
50. În continuare, Curtea observă că ingerința litigioasă a fost
întemeiată în ultimă instanță pe Legea nr. 17/1994. Aceasta
prevedea că, indiferent care ar fi proprietarul, contractele de
închiriere referitoare la spații cu destinația de locuință a căror
închiriere era reglementată prin Legea nr. 5/1973 se prelungeau
de drept pentru o perioadă de 5 ani, fără modificarea condițiilor
contractuale.
51. Reiterând că principiul legalității presupune și existența
unor norme de drept intern suficient de accesibile, precise și
previzibile în aplicarea lor, Curtea observă că, în anumite
privințe, Legea nr. 17/1994 era lipsită de precizie. În special,
această lege nu prevedea procedura în baza căreia foștii
proprietari cărora li s-au restituit bunurile naționalizate după
intrarea în vigoare a legii puteau să încheie contracte de
închiriere cu foștii chiriași ai statului și nici nu conținea vreo
prevedere de sancționare în caz de refuz al acestora de a-i
recunoaște pe proprietari ca atare și de a încheia contracte de
închiriere cu aceștia din urmă (paragrafele 26 și 28 de mai sus).

14

MONITORUL OFICIAL AL ROMÂNIEI, PARTEA I, Nr. 890/29.XII.2008

52. Curtea apreciază că, în ciuda jurisprudenței interne
divergente în materie de aplicare în timp a unei legi noi
(paragrafele 39—41 de mai sus), trebuie constatat că ingerința
litigioasă era compatibilă cu cerința de legalitate. Totuși, aceasta
observă că elementul de imprecizie constatat în Legea
nr. 17/1994 și gradul de previzibilitate al aplicării acestei legi în
speță sunt luate în considerare la analiza conformității măsurii
litigioase cu cerințele de just echilibru între interesele de față
(vezi, mutatis mutandis, Beyeler, citată anterior, §§ 108 și 110).
53. În ceea ce privește scopul urmărit de ingerința litigioasă,
Curtea admite împreună cu Guvernul că ingerința în cauză
urmărea un scop legitim conform cu interesul general, și anume
protecția socială a chiriașilor într-un context caracterizat printr-o
criză de locuințe cu chirie moderată.
54. În ceea ce privește respectarea justului echilibru între
interesele în cauză, Curtea reamintește că implementarea de
către autoritățile naționale a unui sistem de protecție a chiriașilor
nu este criticabil în sine, având în vedere în special larga marjă
de apreciere permisă de al doilea alineat al art. 1 din Protocolul
nr. 1. Totuși, din moment ce un astfel de sistem prezintă riscul de
a impune locatorului o sarcină excesivă în ceea ce privește
posibilitatea de a dispune de propriul bun, autoritățile sunt
obligate să stabilească proceduri sau mecanisme legislative
previzibile și coerente, prevăzând anumite garanții pentru ca
punerea lor în aplicare și incidența lor asupra dreptului de
proprietate al locatorului să nu fie nici arbitrare, nici imprevizibile
(Radovici și Stănescu, § 76).
55. În speță, Curtea observă în primul rând că, la datele de
21 și 28 iunie 1995, autoritățile au informat-o pe reclamantă și
pe familia D. că, având în vedere rezilierea contractului de
închiriere al acesteia din urmă cu societatea T., ele trebuiau să
își rezolve relațiile contractuale fie pe cale amiabilă, fie printr-o
acțiune în justiție. Or, din dosar reiese că familia D. a refuzat, în
mod repetat, să încheie un contract de închiriere cu reclamanta
sau să îi plătească o chirie. Pe de altă parte, Curtea constată că
acțiunea în evacuare introdusă de reclamantă, întemeiată pe
Legea nr. 114/1996 și pe OUG nr. 40/1999, a fost respinsă, deși
partea interesată și-a motivat acțiunea și prin neplata chiriei de
către ocupanții apartamentului său. În plus, Curtea reamintește
că a constatat deja în decizia sa privind admisibilitatea prezentei
cereri că procedura de evacuare întemeiată pe art. 24 din Legea
nr. 114/1996 nu era eficientă în speță [Tarik împotriva României
(dec.), nr. 75.849/01, 14 iunie 2007].
56. Curtea mai reamintește că a statuat în alte cauze
referitoare la concilierea intereselor opuse ale proprietarilor și
ale chiriașilor că sarcina socială și financiară pe care o presupun
transformarea și reforma locuințelor într-o țară nu se poate clădi
pe un anumit grup social, indiferent de importanța intereselor
celuilalt grup sau ale colectivității în ansamblul ei (vezi, mutatis
mutandis, Hutten-Czapska, citată anterior, § 225, și Radovici și
Stănescu, citată anterior, § 88 in fine). Or, în speță, Curtea
observă că Legea nr. 17/1994, pe care s-a bazat Curtea de Apel
București, nu numai că a prelungit cu 5 ani contractele de
închiriere ale foștilor chiriași, dar a și menținut în această
perioadă aceleași condiții contractuale ca cele stabilite de Legea
nr. 5/1973, inclusiv criteriile de calcul al chiriei, fără a lua în
considerare inflația puternică cu care se confrunta țara la data
respectivă (paragrafele 26—30 de mai sus).

57. În sfârșit, ținând cont de circumstanțele speței și de
jurisprudența sa în materie, Curtea apreciază că nu se poate
considera că intrarea în vigoare a OUG nr. 40/1999 a remediat
situația reclamantei. În acest sens, ea reamintește că a statuat
deja că prevederile defectuoase și lacunele constatate în OUG
nr. 40/1999 în cazul proprietarilor care nu au trimis ocupanților
apartamentului lor notificarea necesară în termenul prevăzut de
ordonanță din cauza unor litigii nesoluționate cu aceștia i-au
făcut pe proprietarii respectivi să sufere o sarcină
disproporționată (Radovici și Stănescu, citată anterior, § 88).
58. În lumina celor de mai sus, Curtea consideră că
restricțiile suferite de reclamantă de-a lungul mai multor ani în
ceea ce privește folosința apartamentului său și în special
imposibilitatea de a încasa o chirie în care s-a aflat din cauza
prevederilor defectuoase și a lacunelor constatate în Legea
nr. 17/1994 și în OUG nr. 40/1999 nu au păstrat un just echilibru
între protecția dreptului persoanei la respectarea bunurilor sale
și cerințele interesului general.
Prin urmare, a avut loc încălcarea art. 1 din Protocolul nr. 1.
II. Asupra pretinsei încălcări a art. 6 § 1 din Convenție
59. Reclamanta se plânge de inechitatea procedurii în fața
Curții de Apel București. În această privință, ea susține că
instanța nu a analizat pe fond toate motivele acțiunii în evacuare
și că a înlăturat în mod arbitrar aplicarea în speță a OUG
nr. 40/1999. Ea invocă în esență art. 6 § 1 din Convenție, care
prevede următoarele, în partea sa relevantă în speță:
ăOrice persoană are dreptul la judecarea în mod echitabil (...)
a cauzei sale, de către o instanță (...), care va hotărî (...) asupra
încălcării drepturilor și obligațiilor sale cu caracter civil (...)”
60. Guvernul consideră că reclamanta a avut ocazia să
răspundă la motivele de recurs formulate de familia D. în fața
Curții de Apel București și, în special, la cel întemeiat pe
încălcarea prevederilor legale privind protecția chiriașilor de
către instanțele de fond și apel. Pe de altă parte, Guvernul
apreciază că la termenul de judecată din 22 februarie 2001
părțile au avut ocazia să dezbată în ședință publică și să își
prezinte argumentele în sprijinul sau împotriva recursului familiei
D. Reclamanta și-ar fi reiterat astfel argumentele referitoare la
refuzul chiriașilor de a răspunde la notificarea făcută în temeiul
OUG nr. 40/1999 și la neplata de către aceștia a chiriei pe care
susținea că avea dreptul să o încaseze.
61. În ceea ce privește modul în care și-a motivat Curtea de
Apel București decizia din 28 februarie 2001, Guvernul face
trimitere la jurisprudența Curții (Ruiz Torija împotriva Spaniei,
hotărârea din 9 decembrie 1994, seria A nr. 303-A, p. 12, § 29,
și Garcia Ruiz împotriva Spaniei [MC], nr. 30.544/96, § 26,
CEDO 1999-I) și apreciază că, în măsura în care Curtea de Apel
București a înlăturat aplicarea OUG nr. 40/1999 în speță, ea nu
avea niciun motiv să răspundă la celelalte argumente ale
reclamantei, întemeiate pe aceeași prevedere legală.
62. Reclamanta contestă argumentele Guvernului și
consideră că modul în care Curtea de Apel București a
pronunțat decizia din 28 februarie 2001 i-a încălcat dreptul la un
proces echitabil.
63. Având în vedere aprecierea asupra speței și concluziile
sale (paragrafele 49—58 de mai sus), Curtea consideră că nu
este cazul să statueze asupra fondului acestui capăt de cerere
(vezi, mutatis mutandis, Popescu și Toader împotriva României,
nr. 27.086/02, 8 martie 2007).

MONITORUL OFICIAL AL ROMÂNIEI, PARTEA I, Nr. 890/29.XII.2008
III. Asupra aplicării art. 41 din Convenție
64. Conform art. 41 din Convenție,
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

65. Reclamanta solicită suma de 43.500 euro (EUR) cu titlu
de daune materiale pe care consideră că le-a suferit din cauza
neplății chiriilor pentru apartamentul său începând cu luna iunie
1995 și pe care a evaluat-o pe baza unei chirii lunare de
300 EUR. În plus, aceasta solicită suma de 30.000 EUR cu titlu
de daune morale pentru repararea neplăcerilor și a suferințelor
rezultate din imposibilitatea de a se folosi de propriul bun.
66. Guvernul apreciază că pretenția reclamantei privind
prejudiciul material este de tip speculativ și că, în plus, această
cerere nu se poate referi decât la perioada ulterioară pronunțării
deciziei din data de 28 februarie 2001 a Curții de Apel București.
Acesta adaugă că reclamanta ar fi putut obține în justiție plata
chiriilor datorate de familia D. prin intermediul unei acțiuni în
evacuare, întemeiată pe OUG nr. 40/1999 și introdusă după
expirarea perioadei de prelungire a contractului de închiriere, și
că, prin urmare, dreptul intern permitea înlăturarea prejudiciului
material datorat comportamentului ilegal al chiriașului. Totuși,
admițând că neplata chiriilor de către ocupanții apartamentului
său i-a cauzat părții interesate un prejudiciu material, Guvernul
consideră că trebuie ținut cont de faptul că, la data respectivă,
reclamanta nu putea obține în baza prevederilor OUG
nr. 40/1999 decât o chirie limitată.
67. În ceea ce privește cererea de daune morale a
reclamantei, Guvernul consideră că acest prejudiciu este
suficient compensat prin constatarea încălcării art. 1 din
Protocolul nr. 1.
68. În ceea ce privește cererea de daune materiale, Curtea
a constatat în speță o încălcare a art. 1 din Protocolul nr. 1 din
cauza restricțiilor suportate de reclamantă timp de mai mulți ani
în ceea ce privește folosința apartamentului său. Aceasta a
recunoscut în special imposibilitatea în care s-a aflat partea
interesată, din cauza prevederilor defectuoase și a lacunelor

15

constatate în Legea nr. 17/1994 și în OUG nr. 40/1999, de a
obține obligarea chiriașilor la plata unei chirii. Acordarea unei
sume pentru lipsa de folosință a apartamentului său este,
așadar, direct legată de încălcarea constatată. Mai mult, Curtea
observă că în speță, ca și în cauza Popescu și Toader
menționată mai sus, familia D. continuă să ocupe apartamentul
reclamantei fără să îi plătească o chirie oarecare.
69. Admițând faptul că reclamanta a suferit în mod
incontestabil un prejudiciu material din cauza încălcării
constatate, Curtea apreciază că elementele aflate la dosar nu îi
permit să stabilească cu exactitate amploarea prejudiciului
suportat efectiv.
70. În ceea ce privește cererea de daune morale a părții
interesate, Curtea consideră că frustrarea rezultată din
restricțiile suferite de reclamantă timp de mai mulți ani în
legătură cu folosința apartamentului său nu poate fi reparată prin
simpla constatare a încălcării făcută în prezenta hotărâre.
71. În aceste condiții, ținând cont de toate elementele de care
dispune și statuând în echitate, conform art. 41 din Convenție,
Curtea îi alocă reclamantei suma de 8.000 EUR, cu titlu de
prejudiciu global.
B. Cheltuieli de judecată

72. Reclamanta mai solicită acordarea unei sume ce
urmează a fi stabilită de Curte, pentru rambursarea cheltuielilor
de judecată angajate în fața instanțelor interne și a cheltuielilor
de secretariat (traduceri, corespondență, fotocopii, telefon etc.),
însă nu a furnizat niciun document justificativ în sprijinul cererii
sale.
73. Guvernul nu se opune acordării unei sume pentru
cheltuielile de judecată, atât timp cât este vorba de cheltuieli
reale, necesare și rezonabile.
74. Conform jurisprudenței Curții, un reclamant nu poate
obține rambursarea cheltuielilor sale de judecată decât în
măsura în care li s-a stabilit realitatea, necesitatea și caracterul
rezonabil al cuantumului. În lipsa oricărui document justificativ,
Curtea nu îi acordă reclamantei nicio sumă cu acest titlu.
C. Dobânzi moratorii

75. Curtea consideră potrivit ca rata dobânzii moratorii să se
bazeze pe rata dobânzii facilității de împrumut marginal a Băncii
Centrale Europene, majorată cu trei puncte procentuale.

P E N T R U A C E S T E M O T I V E,

În unanimitate,
CURTEA

1. hotărăște că a avut loc încălcarea art. 1 din Protocolul nr. 1;
2. hotărăște că nu este cazul să analizeze pe fond capătul de cerere întemeiat pe art. 6 § 1 din Convenție;
3. hotărăște:
a) ca statul pârât să îi plătească reclamantei, în cel mult 3 luni de la data rămânerii definitive a prezentei hotărâri conform
art. 44 § 2 din Convenție, 8.000 EUR (opt mii euro) cu titlu de daune materiale și morale, precum și orice sumă care ar putea fi
datorată cu titlu de impozit;
b) ca, începând de la expirarea termenului menționat mai sus și până la efectuarea plății, această sumă să se majoreze
cu o dobândă simplă având o rată egală cu cea a facilității de împrumut marginal a Băncii Centrale Europene valabilă în această
perioadă, majorată cu trei puncte procentuale;
4. respinge cererea de reparație echitabilă în rest.
Întocmită în limba franceză, apoi comunicată în scris la data de 7 februarie 2008, în aplicarea art. 77 §§ 2 și 3 din
Regulament.
Boštjan M. Zupančič,
președinte

Santiago Quesada,
grefier

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 890/29.XII.2008 conține 16 pagini.

Prețul: 1,25 lei

&JUYDGY|323407|
ISSN 1453—4495

