Anul 176 (XX) — Nr. 887

PARTEA I

LEGI, DECRETE, HOTĂRÂRI ȘI ALTE ACTE

Luni, 29 decembrie 2008

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.295 din 2 decembrie 2008 referitoare la excepția
de neconstituționalitate a dispozițiilor art. 1 alin. (1) din
Legea nr. 578/2004 privind acordarea unui ajutor lunar
pentru soțul supraviețuitor ..........................................
Decizia nr. 1.310 din 2 decembrie 2008 referitoare la excepția
de neconstituționalitate a dispozițiilor art. 1 din Legea
nr. 142/1998 privind acordarea tichetelor de masă ....
Decizia nr. 1.354 din 10 decembrie 2008 referitoare Ia excepția
de neconstituționalitate a dispozițiilor art. 9 alin. (5) din
Ordonanța Guvernului nr. 2/2001 privind regimul juridic
al contravențiilor, precum și art. 1 alin. (3), art. 8 alin. (5)
lit. b) și art. 13 din Ordonanța Guvernului nr. 55/2002
privind regimul juridic al sancțiunii prestării unei activități
în folosul comunității, așa cum a fost modificată prin
Ordonanța de urgență a Guvernului nr. 108/2003 privind
desființarea închisorii contravenționale ........................
Decizia nr. 1.360 din 11 decembrie 2008 referitoare la
excepția de neconstituționalitate a prevederilor
Ordonanței de urgență a Guvernului nr. 107/2007
privind modificarea alin. (1) al art. 2 din Ordonanța de
urgență a Guvernului nr. 17/2005 pentru stabilirea unor
măsuri organizatorice la nivelul administrației publice
centrale ......................................................................

1.712. — Hotărâre privind aprobarea bugetului de venituri și
cheltuieli pe anul 2008 al Societății Naționale de
Transport Feroviar de Călători ăC.F.R. Călători” — S.A.,
aflată sub autoritatea Ministerului Transporturilor ......

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5–6

6–7

8–9

9–12

13–15

681. — Ordin al ministrului internelor și reformei
administrative privind competențele de achiziție a
produselor și serviciilor în Ministerul Internelor și
Reformei Administrative ............................................

16–21

1.747. — Ordin al președintelui Agenției Naționale de
Administrare Fiscală privind modificarea Ordinului
președintelui Agenției Naționale de Administrare
Fiscală nr. 1/2008 pentru aprobarea modelului și
conținutului unor formulare de declarații informative

22–24

25

5.256. — Ordin al ministrului educației, cercetării și tineretului
privind aprobarea programelor școlare, curriculum
diferențiat, filiera vocațională, profil teologic grecocatolic ........................................................................

25–26

5.257. — Ordin al ministrului educației, cercetării și tineretului
privind aprobarea programelor școlare, curriculum
diferențiat, filiera vocațională, profil teologic unitarian

3–4

M.126.— Ordin al ministrului apărării privind responsabilitățile
structurilor militare pentru evacuarea medicală și
monitorizarea răniților și bolnavilor din teatrele de
operații........................................................................

5.255. — Ordin al ministrului educației, cercetării și tineretului
privind aprobarea programei școlare, curriculum
diferențiat, filiera vocațională, profil teologic romanocatolic de limbă română ............................................

2–3

HOTĂRÂRI ALE GUVERNULUI ROMÂNIEI
1.567. — Hotărâre privind aprobarea Listei unităților sanitare
publice cu paturi pentru care se transferă
managementul asistenței medicale către autoritățile
administrației publice locale și către Primăria
Municipiului București, precum și a criteriilor care stau
la baza acestui transfer ..............................................

Nr.

26

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
396. — Hotărâre pentru aprobarea Normei privind
activitatea de asigurare a creditului cumpărător în
numele și în contul statului (NI-ASR-03-II/0) ..............

27–32

2

MONITORUL OFICIAL AL ROMÂNIEI, PARTEA I, Nr. 887/29.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.295
din 2 decembrie 2008

referitoare la excepția de neconstituționalitate a dispozițiilor art. 1 alin. (1) din Legea nr. 578/2004
privind acordarea unui ajutor lunar pentru soțul supraviețuitor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) din Legea nr. 578/2004 privind
acordarea unui ajutor lunar pentru soțul supraviețuitor, excepție
ridicată de Safta Popa în Dosarul nr. 1.459/91/2008 al
Tribunalului Vrancea — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea dispune să se facă apelul și în Dosarul
nr. 2.046D/2008 care are ca obiect aceeași excepție de
neconstituționalitate, ridicată de Cornel Ienășescu în Dosarul
nr. 2.124/108/2008 al Tribunalului Arad — Secția contencios
administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere identitatea de obiect a excepțiilor
de neconstituționalitate, pune în discuție, din oficiu, conexarea
dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.046D/2008 la
Dosarul nr. 1.349D/2008, care a fost primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate. Se arată că textele legale criticate nu
încalcă principiul egalității în drepturi a cetățenilor.
C U R T E A,

având în vedere actele și lucrările dosarelor, reține următoarele:
Prin încheierile din 15 aprilie 2008 și 28 august 2008,
pronunțate în dosarele nr. 1.459/91/2008 și nr. 2.124/108/2008,
Tribunalul Vrancea — Secția civilă și Tribunalul Arad —
Secția contencios administrativ și fiscal au sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Legea nr. 578/2004, excepție
ridicată de Safta Popa și Cornel Ienășescu în cauze ce au ca
obiect judecarea contestației formulate de autorii excepției
împotriva deciziilor de pensionare.
În motivarea excepției de neconstituționalitate autorii
acesteia susțin că art. 1 alin. (1) din Legea nr. 578/2004 este
neconstituțional în raport cu dispozițiile art. 16 alin. (1) și (2),
precum și art. 43 din Constituție, ale art. 14 din Convenția pentru
apărarea drepturilor omului și a libertăților fundamentale și ale
art. 1 par. 1 și 2 din Protocolul nr. 12 la Convenție, deoarece

este inechitabil ca de prevederile legale criticate să nu
beneficieze și soția supraviețuitoare a unei persoane care a
desfășurat o activitate îndelungată, dar care nu a avut calitatea
de pensionar la data decesului.
Tribunalul Vrancea — Secția civilă apreciază că art. 1
alin. (1) din Legea nr. 578/2004 încalcă dispozițiile art. 16
alin. (1) din Constituție. Tribunalul Arad — Secția contencios
administrativ și fiscal consideră că excepția este
neîntemeiată, deoarece prevederile legale nu contravin textelor
invocate de autorul acesteia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale. Se arată că, potrivit art. 47 din Constituție,
condițiile de exercitare a dreptului la pensie sunt stabilite în
condițiile legii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Legea nr. 578/2004 privind
acordarea unui ajutor lunar pentru soțul supraviețuitor, publicată
în Monitorul Oficial al României, Partea I, nr. 1.223 din
20 decembrie 2004, modificată prin art. I pct. 1 din Legea
nr. 255/2007, publicată în Monitorul Oficial al României, Partea I,
nr. 498 din 25 iulie 2007.
Dispozițiile legale criticate au următoarea redactare:
— Art. 1: ă(1) Soțul supraviețuitor al unei persoane care, la
data decesului, avea calitatea de pensionar, după caz, în
sistemul public de pensii și alte drepturi de asigurări sociale, în
fostul sistem al asigurărilor sociale de stat sau în fostul sistem
al asigurărilor sociale pentru agricultori beneficiază, la cerere,
în condițiile prezentei legi, de un ajutor lunar.”
Autorii excepției susțin că prevederile legale criticate sunt
neconstituționale în raport cu dispozițiile constituționale ale
art. 16 alin. (1) și (2) privind egalitatea în drepturi, precum și ale
art. 43 referitor la dreptul la grevă. Sunt invocate, totodată, și
dispozițiile art. 14 din Convenția pentru apărarea drepturilor
omului și a libertăților fundamentale și ale art. 1 par. 1 și 2 din
Protocolul nr. 12 la Convenție.
Examinând excepția de neconstituționalitate, Curtea
constată următoarele:

MONITORUL OFICIAL AL ROMÂNIEI, PARTEA I, Nr. 887/29.XII.2008
Critica autorilor excepției se întemeiază, în esență, pe faptul
că art. 1 alin. (1) din Legea nr. 578/2004, care prevede că soțul
supraviețuitor al unei persoane care, la data decesului, avea
calitatea de pensionar beneficiază, la cerere, în condițiile
prezentei legi, de un ajutor lunar este discriminator, deoarece
acest text nu prevede ca beneficiar al ajutorului lunar și soțul
supraviețuitor al unei persoane care nu a avut calitatea de
pensionar la data decesului.
Analizând această critică, Curtea observă că Legea
nr. 578/2004 prevede mai multe condiții pentru acordarea
ajutorului lunar soțului supraviețuitor al unei persoane decedate,

3

printre care și aceea ca la data decesului acea persoană să fi
avut calitatea de pensionar, astfel cum este prevăzut de art. 1
alin. (1) din lege.
Existența unei eventuale lacune legislative în sensul
menționat de autorii excepției excedează controlului de
constituționalitate exercitat de Curte. În consecință, nu poate fi
vorba de o contrarietate, întemeiată pe această susținere, a
prevederilor legale criticate cu dispozițiile din Constituție și din
documentele internaționale invocate în susținerea excepției,
modul de reglementare a acestor aspecte fiind rezultatul opțiunii
legiuitorului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (1) din Legea nr. 578/2004 privind
acordarea unui ajutor lunar pentru soțul supraviețuitor, excepție ridicată de Safta Popa și Cornel Ienășescu în Dosarele
nr. 1.459/91/2008 și nr. 2.124/108/2008 ale Tribunalului Vrancea — Secția civilă și Tribunalului Arad — Secția contencios
administrativ și fiscal.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

CURTEA CONSTITUȚIONALĂ

D E C I Z I A Nr. 1.310
din 2 decembrie 2008

referitoare la excepția de neconstituționalitate a dispozițiilor art. 1 din Legea nr. 142/1998
privind acordarea tichetelor de masă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 din Legea nr. 142/1998 privind acordarea
tichetelor de masă, excepție ridicată de Simion Țuțuianu și alții
în Dosarul nr. 4.336/103/2007 al Curții de Apel Bacău — Secția
civilă, cauze minori, familie, conflicte de muncă și asigurări
sociale.

La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 12 mai 2008, pronunțată în Dosarul
nr. 4.336/103/2007, Curtea de Apel Bacău — Secția civilă,
cauze minori, familie, conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 1 din Legea
nr. 142/1998 privind acordarea tichetelor de masă, excepție
ridicată de Simion Țuțuianu și alții în cauza ce are ca obiect
judecarea cererii privind acordarea de drepturi bănești formulată
de autorii excepției.
În motivarea excepției de neconstituționalitate autorii
acesteia susțin că art. 1 din Legea nr. 142/1998 contravine

4

MONITORUL OFICIAL AL ROMÂNIEI, PARTEA I, Nr. 887/29.XII.2008

dispozițiilor art. 41 alin. (2) și art. 53 din Constituție. Se arată că,
așa cum sunt redactate prevederile legale criticate, în sensul de
a lăsa la voința angajatorului acordarea tichetelor de masă, se
aduce atingere siguranței juridice în ceea ce privește acordarea
tichetelor de masă.
Curtea de Apel Bacău — Secția civilă, cauze minori,
familie, conflicte de muncă și asigurări sociale consideră că
excepția de neconstituționalitate este neîntemeiată, acordarea
tichetelor de masă fiind o vocație, și nu un drept.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale. Se arată că reglementările cuprinse în art. 1
din Legea nr. 142/1998 prevăd doar posibilitatea angajatorilor
de a acorda alocații de hrană fără să fie instituită vreo obligație
legală în sarcina acestora.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Legea nr. 142/1998 privind
acordarea tichetelor de masă, publicată în Monitorul Oficial al
României, Partea I, nr. 260 din 13 iulie 1998, text de lege care
are următorul conținut:

— Art. 1: ă(1) Salariații din cadrul societăților comerciale,
regiilor autonome și din sectorul bugetar, precum și din cadrul
unităților cooperatiste și al celorlalte persoane juridice sau fizice
care încadrează personal prin încheierea unui contract
individual de muncă, denumite în continuare angajator, pot primi
o alocație individuală de hrană, acordată sub forma tichetelor
de masă, suportată integral pe costuri de angajator.”
Se susține că dispozițiile legale criticate contravin
prevederilor constituționale ale art. 41 alin. (2) referitoare la
protecția socială a muncii și ale art. 53 privind restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată următoarele:
Prin Decizia nr. 297 din 11 martie 2008, publicată în Monitorul
Oficial al României, Partea I, nr. 243 din 28 martie 2008, Curtea
s-a mai pronunțat asupra constituționalității dispozițiilor criticate,
constatând netemeinicia criticilor formulate.
Cu acel prilej, s-a reținut că art. 1 din Legea nr. 142/1998
instituie doar o posibilitate pentru o anumită categorie de
personal de a primi alocație individuală de hrană, acordată, în
anumite limite, sub formă de tichete de masă, iar nu o obligație
legală a angajatorilor.
În consecință, Curtea a reținut că nu sunt încălcate
prevederile art. 41 alin. (2) din Constituție referitoare la protecția
socială a muncii, deoarece acordarea tichetelor de masă nu
constituie o măsură de protecție socială în sensul celor
prevăzute de textul constituțional.
Deoarece nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele cuprinse în decizia amintită își
păstrează valabilitatea și în cauza de față.
Referitor la critica de neconstituționalitate prin raportare la
dispozițiile art. 53 din Constituție, Curtea observă că acestea nu
sunt relevante în cauză, deoarece prevederile legale criticate nu
privesc restrângerea exercițiului unor drepturi sau al unor
libertăți fundamentale, ci instituie doar posibilitatea luării de către
angajatori, în anumite limite, a unor măsuri specifice.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Legea nr. 142/1998 privind acordarea tichetelor de
masă, excepție ridicată de Simion Țuțuianu și alții în Dosarul nr. 4.336/103/2007 al Curții de Apel Bacău — Secția civilă, cauze
minori, familie, conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 887/29.XII.2008

5

CURTEA CONSTITUȚIONALĂ

D E C I Z I A Nr. 1.354
din 10 decembrie 2008

referitoare Ia excepția de neconstituționalitate a dispozițiilor art. 9 alin. (5) din Ordonanța
Guvernului nr. 2/2001 privind regimul juridic al contravențiilor, precum și art. 1 alin. (3), art. 8
alin. (5) lit. b) și art. 13 din Ordonanța Guvernului nr. 55/2002 privind regimul juridic al sancțiunii
prestării unei activități în folosul comunității, așa cum a fost modificată prin Ordonanța de urgență
a Guvernului nr. 108/2003 privind desființarea închisorii contravenționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art.9 alin. (5) din Ordonanța Guvernului nr. 2/2001
privind regimul juridic al contravențiilor, precum și a dispozițiilor
Ordonanței de urgență a Guvernului nr.108/2003 pentru
desființarea închisorii contravenționale, excepție ridicată de
instanța de judecată în Dosarul nr. 10.407/281/2008 și în
Dosarul nr. 10.424/281/2008 ale Judecătoriei Ploiești — Secția
civilă.
Dezbaterile au avut loc în ședința publică din data de
4 decembrie 2008 și au fost consemnate în încheierea de la
acea dată, iar, în urma deliberărilor, Curtea a dispus amânarea
pronunțării pentru 10 decembrie 2008.
C U R T E A,

având în vedere actele și lucrările dosarelor, constată
următoarele:
Prin încheierile din 8 septembrie 2008 și 15 septembrie 2008,
pronunțate în dosarele nr. 10.407/281/2008 și
nr. 10.424/281/2008, Judecătoria Ploiești — Secția civilă a
sesizat Curtea Constituțională cu excepția de
neconstituționalitate a prevederilor art. 9 alin. (5) din
Ordonanța Guvernului nr. 2/2001 privind regimul juridic al
contravențiilor, precum și dispozițiile Ordonanței de
urgență a Guvernului nr. 108/2003 pentru desființarea
închisorii contravenționale.
Excepția a fost ridicată, în dosarele de mai sus, de
Judecătoria Ploiești — Secția civilă.
În motivarea excepției de neconstituționalitate, instanța
de judecată susține că dispozițiile legale atacate contravin
prevederilor art. 1 alin. (3) și (5) și art. 16 din Constituția
României, deoarece înlocuirea amenzii contravenționale cu
sancțiunea prestării unei activități în folosul comunității este
condiționată de consimțământul contravenientului, ceea ce are
ca efect exonerarea acestuia de orice sancțiune, în ipoteza în
care nu are venituri care să poată fi urmărite. în aceeași ordine
de idei, se susține că, în condițiile arătate, desființarea închisorii
contravenționale este de natură să lipsească statul de puterea
de constrângere prin care asigură respectarea legii.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.

Avocatul Poporului apreciază că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (5) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, așa cum
a fost modificat prin articol unic punctul 1 din Legea nr. 352/2006,
publicată în Monitorul Oficial al României, Partea I, nr. 640 din
25 iulie 2006, precum și dispozițiile Ordonanței de urgență a
Guvernului nr. 108/2003 pentru desființarea închisorii
contravenționale, publicată în Monitorul Oficial al României,
Partea I, nr. 747 din 26 octombrie 2003, dispoziții care au
următorul cuprins:
Art. 9 alin. (5) din Ordonanța Guvernului nr. 2/2001: ăÎn cazul
în care contravenientul nu a achitat amenda în termenul
prevăzut la alin. (4), instanța procedează la înlocuirea amenzii
cu sancțiunea obligării la prestarea unei activități în folosul
comunității, cu acordul acestuia.”
Examinând excepția de neconstituționalitate, Curtea
constată că prin dispozițiile art. 9 alin. (5) din Ordonanța
Guvernului nr. 2/2001, aplicarea sancțiunii obligării la prestarea
unei activități în folosul comunității este condiționată de acordul
contravenientului. Acest fapt este de natură a lipsi de eficiență
sancțiunea aplicată pentru comiterea unei fapte antisociale, cu
consecința încălcării dispozițiilor art. 1 alin. (5) din Constituția
României, în conformitate cu care ăÎn România, respectarea
Constituției, a supremației sale și a legilor este obligatorie”.
În consecință, Curtea urmează să constate că sintagma ăcu
acordul acestuia”, folosită în cuprinsul textului analizat, este
neconstituțională.
Curtea constată, de asemenea, că dispoziții similare ce
impun acordul contravenientului pentru prestarea unei munci în
folosul comunității se regăsesc și în art. 1 alin. (3), art. 8 alin. (5)
lit. b) și art. 13 din Ordonanța Guvernului nr. 55/2002 privind
regimul juridic al sancțiunii prestării unei activități în folosul
comunității, modificată prin Ordonanța de urgență a Guvernului
nr. 108/2003 pentru desființarea închisorii contravenționale.
Aceste texte au următorul cuprins:
Art. 1 alin. (3): ăSancțiunea prestării unei activități în folosul
comunității poate fi aplicată numai dacă există consimțământul
contravenientului.”

6

MONITORUL OFICIAL AL ROMÂNIEI, PARTEA I, Nr. 887/29.XII.2008

Art. 8 alin. (5) lit. b): ă(5) Instanța apreciază asupra legalității
și temeiniciei procesului-verbal și pronunță una dintre
următoarele soluții:
[...]
b) aplică sancțiunea prestării unei activități în folosul
comunității, cu consimțământul contravenientului, dacă
apreciază că aplicarea amenzii contravenționale nu este
îndestulătoare ori contravenientul nu dispune de mijloace
materiale și financiare pentru plata acesteia;”
Art. 13: ăÎn toate situațiile, după luarea consimțământului
contravenientului instanța, prin hotărâre, stabilește natura
activităților ce vor fi prestate de acesta în folosul comunității, pe

baza datelor comunicate de primarul localității în care
contravenientul își are domiciliul sau reședința, ținând seama
de aptitudinile sale fizice și psihice, precum și de nivelul pregătirii
profesionale.”
Pentru considerentele expuse mai sus, Curtea urmează să
constate că sintagmele ănumai dacă există consimțământul
contravenientului”, ăcu consimțământul contravenientului” și,
respectiv, ădupă luarea consimțământului contravenientului”
folosite în aceste texte legale sunt neconstituționale.
Celelalte prevederi normative criticate sunt în acord cu Legea
fundamentală.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate și constată că sintagma ăcu acordul acestuia” din art. 9 din Ordonanța Guvernului
nr. 2/2001 privind regimul juridic al contravențiilor, precum și sintagmele ănumai dacă există consimțământul contravenientului”, ăcu
consimțământul contravenientului” și ădupă luarea consimțământului contravenientului” din art. 1 alin. (3), art. 8 alin. (5) lit. b) și,
respectiv, art. 13 din Ordonanța Guvernului nr. 55/2002 privind regimul juridic al sancțiunii prestării unei activități în folosul
comunității, așa cum a fost modificată prin Ordonanța de urgență a Guvernului nr. 108/2003 privind desființarea închisorii
contravenționale, sunt neconstituționale, excepție ridicată de instanța de judecată în Dosarul nr. 10.407/281/2008 și în Dosarul
nr. 10.424/281/2008 ale Judecătoriei Ploiești — Secția civilă.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 10 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.360
din 11 decembrie 2008

referitoare la excepția de neconstituționalitate a prevederilor Ordonanței de urgență a Guvernului
nr. 107/2007 privind modificarea alin. (1) al art. 2 din Ordonanța de urgență a Guvernului nr. 17/2005
pentru stabilirea unor măsuri organizatorice la nivelul administrației publice centrale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 107/2007
privind modificarea alin. (1) al art. 2 din Ordonanța de urgență a
Guvernului nr. 17/2005 pentru stabilirea unor măsuri
organizatorice la nivelul administrației publice centrale, excepție
ridicată de Silvian Ionescu în Dosarul nr. 7.236/2/2007 al Curții
de Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.

Magistratul-asistent referă asupra cererilor de amânare
transmise Curții de apărătorul ales al autorului excepției, care
solicită acordarea unui nou termen de judecată, aflându-se în
imposibilitate de prezentare, precum și de partea Garda
Națională de Mediu, cerere formulată în scopul angajării unui
apărător.
Reprezentantul Ministerului Public se opune cererilor, ținând
cont de momentul la care a fost ridicată excepția de
neconstituționalitate.
Deliberând, Curtea respinge cererile.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 887/29.XII.2008
Prin Încheierea din 7 noiembrie 2007, pronunțată în Dosarul
nr. 7.236/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 107/2007 privind modificarea alin. (1) al art. 2 din
Ordonanța de urgență a Guvernului nr. 17/2005 pentru
stabilirea unor măsuri organizatorice la nivelul
administrației
publice
centrale.
Excepția
de
neconstituționalitate a fost ridicată de Silvian Ionescu într-o
cauză de contencios administrativ având ca obiect suspendarea
executării ordonanței de urgență mai sus menționate.
În motivarea excepției de neconstituționalitate autorul
acesteia susține că Guvernul ănu a avut delegare din partea
Parlamentului pentru a emite ordonanțe” în domeniul în care
reglementează actul normativ criticat, iar ordonanța de urgență
nu a fost contrasemnată de toți miniștrii care aveau obligația
punerii ei în executare, în special de ministrul muncii, solidarității
sociale și familiei. Mai arată că, în realitate, nu se justifica
adoptarea măsurilor organizatorice cuprinse în aceasta pe calea
unei ordonanțe de urgență. Totodată, se susține că a fost
încălcat și dreptul constituțional la informare, prin neaducerea
la cunoștința publică a proiectului ordonanței și a notei de
fundamentare a acesteia.
În opinia autorului excepției de neconstituționalitate, actul
normativ criticat contravine următoarelor prevederi din Legea
fundamentală: art. 31 care garantează dreptul la informare,
art. 61 privind rolul și structura Parlamentului, art. 73 care
stabilește categoriile de legi, art. 76 privind adoptarea legilor,
art. 108 alin. (3) și (4) care reglementează condițiile emiterii
ordonanțelor și a hotărârilor de Guvern și art. 115 referitor la
delegarea legislativă.
Curtea de Apel București — Secția a VIII-a contencios
administrativ și fiscal nu și-a exprimat opinia cu privire la
excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că dispozițiile ordonanței criticate nu
încalcă prevederile Constituției la care autorul excepției se
raportează.
Avocatul Poporului consideră că ordonanța de urgență
criticată este constituțională.
Președinții celor două Camere ale Parlamentului nu au
comunicat punctele lor de vedere.

7

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 107/2007
privind modificarea alin. (1) al art. 2 din Ordonanța de urgență a
Guvernului nr. 17/2005 pentru stabilirea unor măsuri
organizatorice la nivelul administrației publice centrale, publicată
în Monitorul Oficial al României, Partea I, nr. 695 din
12 octombrie 2007, care au următoarea redactare:
ăArt. I: Alineatul (1) al articolului 2 din Ordonanța de urgență
a Guvernului nr. 17/2005 pentru stabilirea unor măsuri
organizatorice la nivelul administrației publice centrale, publicată
în Monitorul Oficial al României, Partea I, nr. 229 din 18 martie
2005, aprobată cu modificări și completări prin Legea
nr. 198/2005, se modifică și va avea următorul cuprins:
Art. 2: (1) Garda Națională de Mediu funcționează la nivel
central prin Comisariatul General și are în subordine 41 de
comisariate județene, Comisariatul Municipiului București și
Comisariatul Rezervației Biosferei «Delta Dunării», instituții
publice cu personalitate juridică.
Art. II: În termen de 30 de zile de la data intrării în vigoare a
prezentei ordonanțe de urgență, prin hotărâre a Guvernului se
vor aproba reorganizarea și funcționarea Gărzii Naționale de
Mediu.”
Examinând excepția de neconstituționalitate, Curtea observă
că Ordonanța de urgență a Guvernului nr. 107/2007 a fost
respinsă de Parlament prin Legea nr. 235/2008, publicată în
Monitorul Oficial al României, Partea I, nr. 747 din 5 noiembrie
2008.
Potrivit art. 29 alin. (1) din Legea nr. 47/1992, Curtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare.
În aceste condiții, excepția de neconstituționalitate a devenit
inadmisibilă, urmând să fie respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor Ordonanței de urgență a Guvernului
nr. 107/2007 privind modificarea alin. (1) al art. 2 din Ordonanța de urgență a Guvernului nr. 17/2005 pentru stabilirea unor măsuri
organizatorice la nivelul administrației publice centrale, excepție ridicată de Silvian Ionescu în Dosarul nr. 7.236/2/2007 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

8

MONITORUL OFICIAL AL ROMÂNIEI, PARTEA I, Nr. 887/29.XII.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Listei unităților sanitare publice cu paturi pentru care se transferă
managementul asistenței medicale către autoritățile administrației publice locale și către Primăria
Municipiului București, precum și a criteriilor care stau la baza acestui transfer
În temeiul art. 108 din Constituția României, republicată, și al art. 17 alin. (2) din Ordonanța de urgență a Guvernului
nr. 162/2008 privind transferul ansamblului de atribuții și competențe exercitate de Ministerul Sănătății Publice către autoritățile
administrației publice locale,
Guvernul României adoptă prezenta hotărâre.
Art. 1. — Se aprobă Lista unităților sanitare publice cu paturi
pentru care se transferă managementul asistenței medicale
către autoritățile administrației publice locale și către Primăria
Municipiului București, prevăzută în anexa nr. 1.
Art. 2. — Se aprobă Criteriile pe baza cărora se transferă

managementul asistenței medicale către autoritățile administrației
publice locale și către Primăria Municipiului București, prevăzute
în anexa nr. 2.
Art. 3. — Anexele nr. 1 și nr. 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
Ministrul internelor și reformei administrative,
Cristian David
p. Ministrul economiei și finanțelor,
Cătălin Doica,
secretar de stat
București, 25 noiembrie 2008.
Nr. 1.567.

ANEXA Nr. 1

L I S TA

unităților sanitare publice cu paturi pentru care se transferă managementul asistenței medicale
către autoritățile administrației publice locale și către Primăria Municipiului București
A. Lista unităților sanitare publice cu paturi din Municipiul București
1. Spitalul Clinic ăSf. Maria”
2. Spitalul Clinic de Obstetrică și Ginecologie ăFilantropia”
3. Spitalul Universitar de Stomatologie ăProf. Dr. Dan Theodorescu”
4. Spitalul Clinic de Nefrologie ăDr. Carol Davila”
5. Spitalul Clinic Colentina
6. Spitalul Clinic ăDr. I. Cantacuzino”
7. Spitalul Clinic de Ortopedie ăFoișor”
8. Centrul de Boli Reumatismale ăDr. Ion Stoia”
9. Spitalul de Pneumoftiziologie ăSf. Ștefan”
10. Spitalul Clinic ăCaritas”
11. Spitalul Clinic ăN. Malaxa”
12. Spitalul Clinic de Copii ăDr. Victor Gomoiu”
13. Spitalul Clinic de Boli Infecțioase și Tropicale ăDr. Victor Babeș”
14. Spitalul Clinic ăColțea”
15. Spitalul de Bolnavi Cronici și Geriatrie ăSf. Luca”
16. Spitalul Clinic de Boli Dermato-Venerice ăProf. Dr. Scarlat Longhin”
17. Spitalul Clinic ăProf. Dr. Th. Burghele”
18. Spitalul Clinic de Obstetrică și Ginecologie ăProf. Dr. Panait Sârbu”

9

MONITORUL OFICIAL AL ROMÂNIEI, PARTEA I, Nr. 887/29.XII.2008
B. Lista unităților sanitare publice cu paturi din municipiul Oradea
Spitalul Clinic Municipal Oradea
ANEXA Nr. 2

CRITERIILE

pe baza cărora se transferă managementul asistenței medicale către autoritățile administrației
publice locale și către Primăria Municipiului București
a) spitale care furnizează servicii de sănătate secundare
b) spitale generale/spitale de specialitate
c) spitale de acuți/cronici
d) distribuție/acces echitabil la nivel local
e) spitale de interes local
f) spitale de adulți/copii
g) raport optim între nivelul decizional și managementul serviciilor de sănătate de la nivel local

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2008
al Societății Naționale de Transport Feroviar de Călători ăC.F.R. Călători” — S.A.,
aflată sub autoritatea Ministerului Transporturilor
În temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al Legii bugetului de stat pe anul 2008 nr. 388/2007, cu modificările și completările
ulterioare,
în conformitate cu prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2008 al Societății Naționale de Transport Feroviar de Călători
ăC.F.R. Călători” — S.A., aflată sub autoritatea Ministerului
Transporturilor, prevăzut în anexă.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli reprezintă limite maxime,
care nu pot fi depășite decât în cazuri justificate și numai cu
aprobarea Guvernului, la propunerea Ministerului Transporturilor.
(2) În cazul în care în execuție se înregistrează depășiri sau
nerealizări ale veniturilor totale aprobate, operatorii economici
pot efectua cheltuieli totale proporțional cu gradul de realizare a
veniturilor totale.

Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
Art. 4. — Anexa face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor,
Ludovic Orban
p. Ministrul muncii, familiei și egalității de șanse,
Theodora Bertzi,
secretar de stat
Ministrul economiei și finanțelor,
Varujan Vosganian

București, 17 decembrie 2008.
Nr. 1.712.

10

MONITORUL OFICIAL AL ROMÂNIEI, PARTEA I, Nr. 887/29.XII.2008
ANEXĂ*)

MINISTERUL TRANSPORTURILOR

Societatea Națională de Transport Feroviar de Călători
ăC.F.R. Călători” — S.A.
Bd. Dinicu Golescu nr. 38
Sectorul 1, 77113, București
Cod fiscal nr. RO 11054545
B U G E T U L D E V E N I T U R I Ș I C H E LT U I E L I
P E A N U L 2008
— mii lei —

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 887/29.XII.2008

11

12

MONITORUL OFICIAL AL ROMÂNIEI, PARTEA I, Nr. 887/29.XII.2008

MONITORUL OFICIAL AL ROMÂNIEI, PARTEA I, Nr. 887/29.XII.2008

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII

ORDIN
privind responsabilitățile structurilor militare pentru evacuarea medicală și monitorizarea răniților
și bolnavilor din teatrele de operații
Pentru îndeplinirea misiunilor de sprijin medical desfășurate de structurile de forțe ale Armatei României în teatrele de
operații din afara teritoriului statului român și pentru planificarea resurselor necesare și a realizării evacuărilor medicale a răniților
și bolnavilor,
în temeiul prevederilor art. 5 alin. (1) lit. p) și ale art. 33 alin. (1) din Legea nr. 346/2006 privind organizarea și funcționarea
Ministerului Apărării,
ministrul apărării emite prezentul ordin.
Art. 1. — (1) Evacuarea medicală este parte integrantă a
îngrijirii medicale continue a răniților și bolnavilor și constă în
transportul specializat al pacienților între formațiunile medicale
de tratament aflate în teatrele de operații sau în afara acestora.
(2) În funcție de tipul operației, evacuarea medicală este:
a) înaintată, de la locul rănirii/îmbolnăvirii către formațiunea
medicală de Rol 1 sau, după caz, către formațiunea medicală
cea mai apropiată/specializată;
b) tactică, între formațiunile medicale din același teatru de
operații;
c) strategică, din teatrul de operații către formațiunea
medicală de Rol 3 sau 4, națională sau aflată pe teritoriul altui
stat.
(3) Sensurile unor termeni și expresii utilizate în prezentul
ordin sunt precizate în anexa nr. 1.
Art. 2. — (1) Monitorizarea răniților sau bolnavilor cuprinde
activitățile desfășurate de către structurile militare/medicomilitare din teatrele de operații și din țară pentru cunoașterea
permanentă a evoluției statusului acestora și stabilirea măsurilor
necesare pentru definitivarea tratamentului.
(2) Activitățile care vizează monitorizarea sunt:
a) executarea periodică a bilanțului medical și aprecierea
evoluției clinice a răniților și bolnavilor;
b) raportarea ierarhică a informațiilor cu privire la situația
răniților și bolnavilor;
c) analizarea informațiilor și datelor medicale în vederea
dimensionării/redimensionării sprijinului medical.
Art. 3. — (1) Evacuarea medicală este responsabilitate
națională, cu excepția cazurilor în care, prin procedurile de
operare permanente/Standing Operating Procedures, denumite
în continuare SOP, sau acordurile tehnice bilaterale ori
multilaterale care decurg din SOP, se prevede altfel.
(2) Cadrul general și modalitățile de executare a evacuărilor
medicale sunt stabilite prin SOP.
(3) SOP prevăd responsabilitatea pentru toate tipurile de
evacuări medicale, astfel:
a) responsabilitate națională, cu mijloace de evacuare proprii
sau asigurate prin acorduri tehnice/prestări de servicii;
b) responsabilitate a coaliției sau a națiunii-lider, cu mijloace
de evacuare proprii acesteia sau asigurate prin acorduri
tehnice/prestări de servicii.
(4) Orice modificare a SOP referitoare la condițiile de
acordare a asistenței medicale în teatrele de operații se
regăsește în acordurile tehnice subsecvente.
(5) Acordurile tehnice prevăd și modalitatea de abordare a
aspectelor mortuare, inclusiv cele de medicină legală.
(6) La negocierea acordurilor tehnice participă și un consilier
medical, de preferință medic cu experiență în gestionarea
evacuărilor medicale în și din teatrele de operații.

Art. 4. — (1) Responsabilitățile privind evacuarea medicală
revin:
a) comandantului/șefului structurii militare, la recomandarea
medicului-șef/medicului curant, pentru efectivele proprii sau cele
aflate în asigurare, în cazul evacuării înaintate;
b) comandantului/șefului structurii militare, la recomandarea
medicului-șef, în conformitate cu SOP și/sau acordurile tehnice,
în urma consultărilor cu medicul-șef al eșalonului ierarhic
superior din cadrul forței multinaționale, în cazul evacuării
tactice;
c) comandantului/șefului structurii militare, la recomandarea
medicului-șef, în conformitate cu SOP și/sau acordurile tehnice,
în urma consultărilor cu medicul-șef al forței multinaționale, în
cazul evacuării strategice.
(2) În cazul evacuării medicale strategice, responsabilitatea
comandantului/șefului structurii militare încetează odată cu
îmbarcarea rănitului sau a bolnavului la bordul mijlocului de
evacuare medicală.
(3) Pe timpul evacuării medicale înaintate și tactice pe cale
terestră, răniții și bolnavii vor fi asistați de personal medical cu
competențe profesionale corespunzătoare cu gravitatea stării
pacienților.
(4) Pe timpul evacuării medicale strategice, pe cale aeriană
și/sau navală, răniții și bolnavii vor fi asistați de personal medical
calificat/specializat, apt aeronavigant și/sau de îmbarcare.
Art. 5. — Diagramele responsabilităților raportării/informării
referitoare la starea sănătății și locul în care se află răniții și
bolnavii sunt prezentate în anexele nr. 2 și 3.
Art. 6. — Informarea familiei despre producerea
evenimentului medical, situația medicală și locul în care se află
rănitul sau bolnavul se face, în cel mai scurt timp, de către
comanda structurii militare de bază din țară din care face parte
acesta.
Art. 7. — Direcția informare și relații publice va furniza opiniei
publice informații conexe, cu respectarea normelor deontologice
medicale, numai după confirmarea de către Centrul Național
Militar de Comandă a anunțării familiei rănitului sau bolnavului.
Art. 8. — (1) Direcția logistică, prin structura de specialitate,
monitorizează și centralizează toate informațiile de natură
medicală referitoare la caz, transmise de structurile
responsabile, conform schemei de relaționare prevăzute în
anexa nr. 3, și le pune la dispoziția Direcției medicale, în vederea
analizării acestora și a întocmirii în comun a Planului de sprijin
medical.
(2) Planul de sprijin medical se înaintează Statului Major
General, prin Centrul Național Militar de Comandă, care dispune
punerea lui în aplicare.
(3) În cadrul măsurilor de sprijin medical se constituie, prin
dispoziție a șefului Direcției medicale, un nucleu de medici

14

MONITORUL OFICIAL AL ROMÂNIEI, PARTEA I, Nr. 887/29.XII.2008

specialiști din grupa specialităților chirurgicale, cunoscători ai
limbii engleze, pregătit pentru dislocare în afara teritoriului
național pe o perioadă determinată de timp, în scopul evaluării
de specialitate a statusului rănitului sau bolnavului și al facilitării
comunicării dintre medicul curant și rănit sau bolnav și dintre
medicul curant și familia rănitului sau bolnavului, în cazul
spitalizării în străinătate.
(4) Cheltuielile aferente dislocării se asigură în conformitate
cu prevederile actelor normative care reglementează domeniul
planificării, programării, bugetării și evaluării în Ministerul
Apărării.

Art. 9. — Anexele nr. 1—3 fac parte integrantă din prezentul
ordin.
Art. 10. — La data intrării în vigoare a prezentului ordin se
abrogă Ordinul ministrului apărării naționale nr. M.140/2006*)
privind responsabilitățile structurilor militare pentru evacuarea
medicală și monitorizarea bolnavilor și răniților din teatrele de
operații.
Art. 11. — Prezentul ordin se publică în Monitorul Oficial al
României, Partea I.

Ministrul apărării,
Teodor Viorel Meleșcanu
București, 17 decembrie 2008.
Nr. M.126.
*) Ordinul nr. M.140/2006 nu a fost publicat în Monitorul Oficial al României, Partea I, deoarece avea ca obiect reglementări din sectorul de apărare a
țării și securitate națională.
ANEXA Nr. 1

GLOSAR

Acord tehnic — înțelegerea dintre națiunile aliate, bilaterală
sau multilaterală, pentru sprijinul reciproc în vederea acoperirii
unor domenii în care cel puțin una dintre părți nu dispune de
resurse umane și/sau materiale suficiente.
Bilanț medical — aprecierea stării de sănătate a unui pacient
la un moment dat.
Formațiune medicală de Rol 1, 2, 3, 4 — clasificarea NATO
a formațiunilor medicale operaționale după capabilitățile
acestora, de la asistența medicală primară și de urgență — Rol 1
până la asistența medicală înalt specializată, complexă, de
recuperare a stării de sănătate — Rol 4.

Mijloace de evacuare — mijloacele de transport al răniților
sau al bolnavilor, specializate sau nespecializate, aeriene,
terestre sau navale.
Proceduri de operare permanente — Standing Operating
Procedures/SOP, set de reguli, de obicei anexă la ordinul de
operații, care sunt stabilite de națiunea-lider în aria de
responsabilitate din teatrul de operații, care se aplică de către
toți aliații participanți la misiune și care stabilesc modul de
acțiune în situații/scenarii operaționale previzibile.
Responsabilitate națională — obligația națiunii care trimite
structuri militare în misiune într-un teatru de operații extern de a
furniza resursele umane și materiale pentru desfășurarea unor
activități specifice.
ANEXA Nr. 2

DIAGRAMA

responsabilităților raportării/informării în teatrul de operații

Personalul medico-militar prevăzut
în statul de organizare, care face
prima evaluare a rănitului sau a bolnavului
Evacuare înaintată

Medicul-şef/comandantul/
şeful structurii militare din care face parte
rănitul sau bolnavul

Evacuare tactică/strategică

Medicul-șef al eșalonului superior
al forței multinaționale

Evacuare tactică/strategică

Evacuare înaintată/tactică/strategică

Evacuare strategică

Comandamentul Operațional Întrunit

Șeful Elementului de sprijin național

MONITORUL OFICIAL AL ROMÂNIEI, PARTEA I, Nr. 887/29.XII.2008

15
ANEXA Nr. 3

DIAGRAMA

responsabilităților raportării/informării în afara teatrului de operații
Unitatea militară din care face parte rănitul sau bolnavul

Comandamentul Operațional Întrunit

Structura centrală/statul major al categoriei de forțe
din care face parte rănitul sau bolnavul

Direcția medicală

Centrul Național Militar de Comandă

Spitalizare în străinătate

Ministrul apărării

Statul Major General

Direcția generală de informații a apărării
Direcția personal și mobilizare

Direcția logistică

Legenda:

raportare
informare

Direcția informare
și relații publice

16

MONITORUL OFICIAL AL ROMÂNIEI, PARTEA I, Nr. 887/29.XII.2008

MINISTERUL INTERNELOR ȘI REFORMEI ADMINISTRATIVE

ORDIN
privind competențele de achiziție a produselor și serviciilor în Ministerul Internelor
și Reformei Administrative
În vederea eficientizării activității de achiziții publice de bunuri și servicii, desfășurată de structurile Ministerului Internelor
și Reformei Administrative, și pentru aplicarea unitară a Ordonanței de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice și a contractelor de concesiune de servicii, aprobată
cu modificări și completări prin Legea nr. 337/2006, cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Internelor și Reformei Administrative, aprobată cu modificări prin Legea nr. 15/2008, cu modificările ulterioare,
ministrul internelor și reformei administrative emite următorul ordin:
Art. 1. — În Ministerul Internelor și Reformei Administrative
achizițiile publice de bunuri și servicii se realizează la nivel
centralizat, teritorial și local, astfel:
a) la nivel centralizat, de către Baza de Aprovizionare și
Depozitare Armament, Geniu, Chimic Codlea, Direcția generală
management logistic și administrativ, Direcția generală pentru
comunicații și tehnologia informației pentru toate unitățile
Ministerului Internelor și Reformei Administrative și Direcția
generală medicală pentru unitățile sanitare ale ministerului;
b) la nivel teritorial, de către instituțiile ai căror conducători au
calitatea de ordonatori secundari de credite sau ordonatori
terțiari din finanțarea directă a ordonatorului principal, pentru
nevoile proprii, pentru unitățile din structură și pentru cele cărora
le asigură suportul logistic;
c) la nivel local, de către structurile ai căror conducători au
calitatea de ordonatori de credite, pentru nevoile proprii și pentru
unitățile cărora le asigură suportul logistic.
Art. 2. — (1) Produsele și serviciile a căror achiziție se
realizează la nivel centralizat sunt cuprinse în lista prevăzută în
anexa nr. 1.
(2) Specificațiile tehnice ale produselor prevăzute la lit. B din
anexa nr. 1 se elaborează de către specialiștii Direcției generale
management operațional, pe baza propunerilor înaintate de
inspectoratele generale sau de alte unități beneficiare, după caz,
și se aprobă de către directorul general al Direcției generale
management operațional.
(3) Produsele de competența Direcției generale medicale,
nominalizate în anexa nr. 1 lit. C, achiziționate la nivel
centralizat, atât pentru aceasta, cât și pentru unitățile sanitare
ale Ministerului Internelor și Reformei Administrative, se
stabilesc prin dispoziții ale directorului general al acestei direcții,
vizate pentru control financiar preventiv propriu de către
directorul general al Direcției generale financiare.
(4) Specificațiile tehnice ale produselor prevăzute la lit. D din
anexa nr. 1 se elaborează de către specialiștii Direcției generale
pentru comunicații și tehnologia informației, pe baza
propunerilor înaintate de inspectoratele generale sau de alte
unități beneficiare, după caz, și se aprobă de către directorul
general al Direcției generale pentru comunicații și tehnologia
informației.
Art. 3. — (1) Produsele și serviciile a căror achiziție se
realizează la nivel teritorial și/sau local și ale căror specificații
tehnice se avizează de către directorii generali ai direcțiilor
generale centrale de specialitate, respectiv Direcția generală
management logistic și administrativ, Direcția generală medicală
și Direcția generală pentru comunicații și tehnologia informației,
fiecare pe domeniul său de competență, și se aprobă de către

ordonatorul de credite care realizează achiziția sunt cuprinse în
listele prevăzute în anexele nr. 2 și 3.
(2) Armamentul, munițiile și materialele explozive destinate
dotării, îndeplinirii misiunilor și efectuării pregătirii și instruirii
personalului structurilor Aparatului Central sunt achiziționate de
către Baza Centrală pentru Asigurarea Tehnică a Misiunilor.
(3) Specificațiile tehnice ale produselor prevăzute la alin. (2)
se elaborează de către Baza Centrală pentru Asigurarea
Tehnică a Misiunilor, pe baza propunerilor înaintate de structurile
beneficiare, se avizează de către directorul general al Direcției
generale management logistic și administrativ și se aprobă de
către directorul Bazei Centrale pentru Asigurarea Tehnică a
Misiunilor.
(4) Specificațiile tehnice ale produselor de competența
Direcției generale management logistic și administrativ și
Direcției generale medicale, prevăzute la alin. (1), sunt
elaborate, după caz, la nivelul ordonatorilor secundari de credite
pentru aparatul propriu și pentru ordonatorii terțiari din subordine
și la nivelul ordonatorilor terțiari de credite din finanțarea directă
a ordonatorului principal de credite, fiind întocmite în două
exemplare, conform modelului prevăzut în anexa nr. 5.
Art. 4. — (1) Specificațiile tehnice ale produselor de resortul
comunicațiilor și tehnologiei informațiilor, prevăzute în anexa
nr. 3 lit. E, se elaborează la nivelul ordonatorilor secundari sau
terțiari de credite, conform modelului prevăzut în anexa nr. 5a,
și se avizează de către directorul general al Direcției generale
pentru comunicații și tehnologia informației, prin aplicarea
ștampilei ăAVIZAT TEHNIC”.
(2) Specificațiile tehnice elaborate de către ordonatorii terțiari
de credite aflați în subordinea ordonatorului secundar de credite
se avizează din punct de vedere tehnic de către directorul
general al Direcției generale pentru comunicații și tehnologia
informației, după avizarea acestora de către organele de
specialitate din structura ordonatorului secundar.
(3) Direcția generală pentru comunicații și tehnologia
informației este abilitată să emită semestrial cataloage de
specificații tehnice pentru produse și servicii din domeniul
tehnologiei informației și comunicațiilor, denumit în continuare
TIC. Specificațiile tehnice trimise spre avizare către Direcția
generală pentru comunicații și tehnologia informației trebuie să
îndeplinească minimum cerințele consemnate în cataloagele
semestriale.
Art. 5. — Specificațiile tehnice ale produselor cuprinse în
listele prevăzute în anexele nr. 2, 3 și 4 se aprobă de către
ordonatorul de credite al structurii achizitoare.
Art. 6. — Avizarea specificațiilor tehnice ale produselor și
serviciilor prevăzute în anexa nr. 4 se acordă de către ordonatorii

MONITORUL OFICIAL AL ROMÂNIEI, PARTEA I, Nr. 887/29.XII.2008
secundari de credite sau de către ordonatorii terțiari de credite
din finanțarea directă a ordonatorului principal, după caz.
Art. 7. — Ordonatorii secundari de credite pot stabili
competențe structurilor din subordine pe linia realizării achizițiilor
de bunuri și servicii, la nivel local, cu respectarea prevederilor
prezentului ordin referitoare la elaborarea și avizarea
specificațiilor tehnice.
Art. 8. — Bunurile și serviciile care nu se regăsesc în listele
prevăzute în anexele nr. 1—4 se achiziționează la nivel local.
Art. 9. — (1) Direcția generală de informații și protecție
internă și Direcția generală anticorupție achiziționează
produsele și serviciile destinate obținerii, verificării, prelucrării,
stocării, protecției și valorificării informațiilor și îndeplinirii
atribuțiilor specifice, iar specificațiile tehnice ale acestora se
avizează de către directorii generali ai acestor structuri.
(2) Specificațiile tehnice ale produselor destinate obținerii,
verificării, prelucrării, stocării, protecției și valorificării informațiilor
și îndeplinirii atribuțiilor specifice ale unor structuri stabilite la
nivelul conducerii Inspectoratului General al Poliției Române și

17

Inspectoratului General al Poliției de Frontieră se avizează de
către inspectorii generali, fiecare pe domeniul său de
competență.
(3) Specificațiile tehnice ale echipamentelor de domeniul
TIC, care nu sunt destinate obținerii, verificării, prelucrării,
stocării, protecției și valorificării informațiilor pentru îndeplinirea
atribuțiilor specifice, achiziționate de structurile menționate la
alin. (1) și (2), se avizează de către directorul general al Direcției
generale pentru comunicații și tehnologia informației.
Art. 10. — Tehnica și bunurile materiale necesare structurilor
ministerului, care constituie rezerve proprii, precum stocuri de
siguranță, rezerve de înlocuire, rezerve de mobilizare și rezerve
operative, se achiziționează la nivel centralizat, teritorial și local,
conform prevederilor prezentului ordin.
Art. 11. — Anexele nr. 1—4, precum și anexele nr. 5 și 5a fac
parte integrantă din prezentul ordin.
Art. 12. — Prezentul ordin se publică în Monitorul Oficial al
României, Partea I.

p. Ministrul internelor și reformei administrative,
Liviu Radu,
secretar de stat
București, 12 decembrie 2008.
Nr. 681.
ANEXA Nr. 1

L I S TA

produselor și serviciilor a căror achiziție se realizează la nivel centralizat
A. Baza de Aprovizionare și Depozitare Armament,
Geniu, Chimic Codlea
1. analize fizico-chimice și verificări prin trageri în poligon
pentru muniții, mijloace explozive, chimice și de dare a focului.
B. Direcția generală management logistic și administrativ
I. Produse de natura echipamentului
1. sigilii metalice cu stema României.
C. Direcția generală medicală
I. Produse pentru activitatea medicală:
1. medicamente, substanțe dezinfectante, seruri și vaccinuri,
materiale sanitare pentru asigurarea stocurilor de rezerve proprii
la mobilizare și uz curent, pentru asigurarea situațiilor de urgență
și pentru asigurarea prevenției;
2. dispozitive medicale/aparatură medicală.
II. Servicii de susținere a activității medicale
D. Direcția generală pentru comunicații și tehnologia
informației
1. radiorelee, stații complexe de radio;
2. aparatură, mijloace, echipamente de comunicații și
prelucrare a datelor destinate apărării țării, ordinii publice și
siguranței naționale;
3. aparatură de multiplexare, comutare și terminală pentru
transmisii voce, date, fax cu posibilitate de protecție, criptare,
secretizare a comunicațiilor, inclusiv autospeciale ce conțin
aceste tipuri de echipamente;
4. echipamente pentru criptarea și decriptarea semnalelor
analogice și digitale;
5. echipamente, aparatură și materiale din categoria cifrului
de stat;
6. aparatură complexă de măsură, control și aparatură
specifică pentru măsurarea și analiza semnalelor secundare
emise de aparatura de prelucrare a datelor și informațiilor de
telecomunicații, inclusiv aparatura criptografică;
7. stații radio de bază, digitale în banda Ultra High Frequency —
UHF TETRA, stații radio repetoare analogice convenționale în
banda Very High Frequency — VHF, inclusiv sistemele de
antene aferente;

8. terminale radio digitale TETRA și TETRAPOL fixe, mobile
și portabile;
9. elemente de rețea aferente sistemelor de comunicații
digitale mobile TETRA;
10. dispecerate complexe de comunicații;
11. radiorelee, stații în unde scurte, echipamente pentru
transmisii de date, terminale de satelit pentru interconectarea și
extensia locală a punctelor de radiocomunicații și a nodurilor de
transmisii cu posibilități de criptare a semnalelor, inclusiv
autospeciale ce conțin aceste tipuri de echipamente;
12. mijloace de determinare a poziției autospecialelor aflate
în deplasare;
13. receptoare de trafic, panoramice, de bandă largă pentru
analiza complexă și criptografică a semnalelor analogice
digitale;
14. echipamente protejate la emisii secundare destinate
prelucrării datelor în procese criptografice;
15. instalații, mijloace tehnice și materiale folosite pentru
protecția semnalelor secundare provenind de la echipamente
de prelucrare a datelor și informațiilor specifice;
16. echipamente de calcul de mare putere destinate stocării,
analizei și prelucrării datelor în formă criptată;
17. echipamente destinate protejării informațiilor electronice
în stare de stocare, transport și prelucrare;
18. echipamente omologate prin structurile din sistemul de
apărare, ordine publică și siguranță națională;
19. aparatură pentru măsurători geodezice și topografice:
teodolite, stații totale (tahimetre electronice), receptoare Global
Positioning System — GPS cu o frecvență (L1), receptoare GPS
cu două frecvențe (L1, L2), receptoare GPS de navigație, nivele,
soft de specialitate pentru prelucrarea datelor topogeodezice
culese în teren;
20. servicii de consultanță pentru proiectarea, realizarea și
implementarea sistemelor informatice și/sau de comunicații
integrate;

18

MONITORUL OFICIAL AL ROMÂNIEI, PARTEA I, Nr. 887/29.XII.2008

21. sisteme informatice și/sau de comunicații integrate —
sisteme care au fie acoperire națională, fie se realizează la nivel
regional.
Sunt incluse în această categorie doar în contextul național
sau regional (minimum două județe) extinderile existente în
oricare dintre situațiile:
a) se folosește infrastructura de comunicații realizată prin
eforturile unităților Ministerului Internelor și Reformei Administrative;

b) se folosește infrastructura de comunicații ori se
beneficiază de servicii de comunicații asigurate de instituții ale
statului;
c) se folosește/folosesc infrastructură ori servicii de
comunicații prin prestația unor operatori comerciali.
Nu intră în această categorie achiziția de echipamente
destinată rețelelor locale de calculatoare.

ANEXA Nr. 2

L I S TA

cu produsele și serviciile care se achiziționează la nivel teritorial ale căror specificații tehnice
se avizează de către directorul general al Direcției generale management logistic și administrativ
A. Produse și servicii de resortul armament și tehnică
specială
I. Armament:
1. pistoale;
2. pistoale de semnalizare;
3. revolvere;
4. pistoale automate;
5. pistoale mitralieră;
6. puști mitralieră;
7. mitraliere;
8. puști cu lunetă;
9. puști diferite calibre;
10. arme calibrul 12 și arme-lansator, toate tipurile;
11. aruncătoare de grenade;
12. aruncătoare de grenade antitanc;
13. accesorii armament;
14. materiale de întreținere (uleiuri și unsori).
II. Muniții:
1. cartușe de infanterie;
2. cartușe de iluminare-semnalizare;
3. grenade de mână;
4. grenade pentru aruncător;
5. lovituri pentru aruncător;
6. muniție de manevră, marcare a focului, inerte și de
exercițiu;
7. cartușe încărcate cu substanță iritant-lacrimogenă;
8. cartușe cu bile de cauciuc;
9. grenade iritant-lacrimogene și acustice.
III. Materiale explozive:
1. trotil;
2. explozivi plastici;
3. capse detonante;
4. aprinzători;
5. fitil de amorsare;
6. fitil detonant.
IV. Mijloace specifice de ordine publică:
1. pulverizatoare de capacitate mărită cu substanță iritantlacrimogenă;
2. scuturi și căști antiglonț;
3. veste antiglonț;
4. scuturi și căști de protecție.
V. Aparatură optică de observare și ochire:
1. aparatură electronooptică de observare și ochire pe timp
de zi și pe timp de noapte;
2. telemetre;
3. goniometre;
4. aparatură de conducere a focului.

VI. Tehnică de geniu și protecție civilă:
1. detectoare de mine și metale;
2. detectoare de substanțe explozive;
3. mijloace de detecție a persoanelor surprinse sub
dărâmături;
4. tehnică și echipamente de protecție antischijă;
5. aparate cu raze X pentru controlul nedistructiv al bagajelor
și trimiterilor poștale;
6. disruptoare;
7. muniție pentru disruptoare;
8. rezervoare de apă;
9. costume de scafandru autonom;
10. costume de lucru în apă;
11. costume de înot modernizat;
12. bărci pneumatice;
13. motopropulsoare pentru bărci pneumatice;
14. tehnică și utilaje de geniu;
15. costume, complete și plase de mascare;
16. mijloace individuale de protecție.
VII. Tehnică și materiale de control și protecție nucleară,
bacteriologică și chimică — N.B.C.:
1. semnalizatoare de radiații;
2. indicatoare de radioactivitate;
3. radiometre-roentgenometre;
4. complete dozimetrice;
5. detectoare de substanțe toxice de luptă;
6. avertizoare automate de substanțe toxice de luptă;
7. laboratoare chimice de campanie;
8. laborator chimic mobil pentru analiza fizico-chimică a
gradului de poluare a apelor;
9. contaminometru alfa, beta, gamma;
10. complete individuale de protecție a omului și animalelor
de serviciu;
11. complete de decontaminare chimică, biologică și
radioactivă;
12. grenade și lumânări fumigene;
13. mijloace chimice de marcare a focului;
14. grenade incendiare;
15. detector de gaze.
VIII. Tehnică destinată supravegherii și controlului frontierei:
1. echipament de fotografiat și filmat folosind aparatura de
vedere pe timp de noapte;
2. echipament portabil de supraveghere a frontierei pe
principiul termoviziunii;

MONITORUL OFICIAL AL ROMÂNIEI, PARTEA I, Nr. 887/29.XII.2008
3. servicii de reparație și întreținere a echipamentelor
portabile de supraveghere a frontierei pe principiul termoviziunii.
IX. Tehnică și materiale pentru determinarea și probarea
faptelor infracționale:
1. aparatură de examinare și expertizare documente;
2. aparatură și echipament de iluminat;
3. aparatură de microfilmat;
4. aparatură pentru reproduceri fotografice;
5. microscoape și stereomicroscoape;
6. truse criminalistice și pentru testarea stupefiantelor, testere
pentru determinarea consumului de droguri;
7. aparatură și sisteme pentru supravegherea traficului rutier
și aparatură pentru determinarea vitezei de deplasare a
autovehiculelor/aparatură radar;

19

8. etilometre și alcoolteste.
B. Produse de resortul intendenței
I. Produse de resortul echipamentului:
1. materii prime — stofe, tercoturi, țesături impermeabile sau
imperrespirante;
2. insigne de identificare și insigne pentru legitimații;
3. corturi militare, foi de cort, ranițe, saci pentru merinde;
4. mașini și utilaje pentru dotarea spălătoriilor — mașini de
spălat, stors, uscat și călcat industrial — și a atelierelor de
croitorie.
II. Produse de resortul hrănirii:
1. bucătării auto rulante;
2. bucătării portative în lăzi izoterme.

ANEXA Nr. 3

L I S TA

cu produsele ale căror specificații tehnice se avizează de către directorii generali ai direcțiilor
generale centrale de specialitate, indiferent de nivelul de competență pentru achiziție
A. Produse de resortul echipamentului:
1. articole de echipament din compunerea uniformei de
ceremonie, de reprezentare și de serviciu a polițiștilor (coifură,
îmbrăcăminte, lenjerie, încălțăminte, echipament divers și
accesorii);
2. articole de echipament din compunerea uniformei de
ceremonie, de reprezentare și de serviciu a cadrelor militare
(coifură, îmbrăcăminte, lenjerie, încălțăminte, echipament
divers, epoleți și accesorii);
3. articole de echipament din compunerea uniformei de oraș,
de clasă și de instruire a studenților și elevilor din instituțiile de
învățământ (coifură, îmbrăcăminte, lenjerie, încălțăminte,
echipament divers, cazarmament și accesorii);
4. articole de echipament din compunerea uniformei de oraș
și de instrucție a soldaților și gradaților voluntari (coifură,
îmbrăcăminte, lenjerie, încălțăminte, echipament divers,
cazarmament și accesorii);
5. sigilii metalice fără stema României.
B. Produse de resortul hrănirii:
1. utilaje frigorifice (dulapuri, camere frigorifice, congelatoare
etc.);
2. marmite izoterme;
3. bidoane aluminiu a un litru pentru apă;
4. gamele;
5. plite sau mașini aragaz cu butelie și accesorii;
6. trusă de tacâmuri individuală.
C. Produse de resort medical:
1. dispozitive medicale de natura mijloacelor fixe,
achiziționate de unitățile sanitare ale Ministerului Internelor și
Reformei Administrative.
D. Produse de resortul autovehicule, nave și aeronave:
1. autovehicule și remorci (toate categoriile);
2. nave și mijloace plutitoare;
3. aeronave.
E. Produsele de resortul comunicațiilor și informaticii:
I. Echipamente pentru rețele WAN (Wide Area Network) și
LAN (Local Area Network):
1. cabinete metalice (dulapuri de tip rack pentru echipamente
TIC);
2. routere;

3. switchuri cu management centralizat;
4. modemuri tehnologie x DSL (Digital Subscriber Line);
5. surse de tensiune neîntreruptibilă montabile în cabinete
metalice (rack-mountable).
II. Echipamente de lucru și subansamble de resortul IT:
1. servere;
2. stații grafice;
3. stații de lucru;
4. stații de lucru portabile;
5. PDA;
6. echipamente de captură imagine și sunet;
7. echipamente pentru stocarea datelor;
8. imprimante (mijloace fixe);
9. echipamente multifuncționale.
III. Software:
1. sisteme de operare;
2. software de bază (sisteme de programe utilitare);
3. software de aplicație;
4. soluții software de management sisteme informatice;
5. soluții software pentru securitatea sistemelor informatice.
IV. Produse de resortul comunicațiilor:
1. centrale telefonice digitale sub 100 linii;
2. aparate telefonice de tip digitale, Integrated Services
Digital Network — ISDN, Digital Enhanced Cordless
Telecommunications — DECT, Internet Protocol — IP folosite în
rețelele de telefonie fixă;
3. modemuri tehnologie x Digital Subscriber Line — XDSL
cu interfețe G 703;
4. soluții de contorizare a convorbirilor telefonice;
5. echipamente de măsură și control pentru comunicații
telefonice (cupru, F.O.);
6. terminale radio analogice convenționale în banda VHF
fixe, mobile și portabile;
7. centrale de sesizare și alarmare contra efracției.
V. Servicii:
1. consultanță pentru achiziții de echipamente sau lucrări în
domeniul TIC;
2. servicii de tip Virtual Private Network — VPN asigurate de
la operatori de telecomunicații autorizați.

20

MONITORUL OFICIAL AL ROMÂNIEI, PARTEA I, Nr. 887/29.XII.2008
ANEXA Nr. 4

L I S TA

cu produsele și serviciile a căror achiziție se realizează la nivel teritorial și ale căror specificații tehnice
se aprobă de către structura achizitoare
A. Produse și servicii de resortul armament și tehnică
specială
I. Mijloace specifice de ordine publică:
1. complete de reîncărcare a pulverizatoarelor de capacitate
mărită cu substanță iritant-lacrimogenă.
II. Armament:
1. arme albe;
2. piese de schimb pentru armament;
3. cătușe metalice.
III. Aparatură optică de observare și ochire:
1. raportoare artileristice;
2. piese de schimb pentru aparatură optică de observare și
ochire.
IV. Tehnică de geniu și protecție civilă:
1. endoscoape și stetoscoape;
2. instalații de filtroventilație;
3. lopată mică de infanterie;
4. piese de schimb pentru tehnica de geniu;
5. sirenă de alarmă;
6. set de oglinzi pentru inspecția autovehiculelor.
V. Tehnică și materiale de control și protecție N.B.C.:
1. complete de materiale consumabile pentru aparatura de
control nuclear și chimic;
2. complete meteorologice de campanie;
3. măști contra gazelor, filtrante și izolante pentru om și
animale de serviciu;
4. complet containerizat de decontaminare a personalului;
5. complet containerizat de decontaminare a terenului și
tehnicii;
6. complet containerizat de decontaminare a echipamentului;
7. pachete de decontaminare individuală a personalului;
8. complete de materiale consumabile pentru tehnica de
decontaminare;
9. complete pentru reparat tehnica și materialele chimice și
mijloace de protecție a omului și animalelor de serviciu;
10. piese de schimb pentru tehnica și materialele de control
și protecție N.B.C.;
11. trusă de instruire cu substanțe toxice;
12. trusă pentru verificarea plenitudinii decontaminării;
13. trusă pentru determinarea clorului activ.
VI. Tehnică și materiale pentru determinarea și probarea
faptelor infracționale:
1. aparatură foto;
2. aparatură foto de laborator;
3. lămpi electronice blitz;
4. lămpi cu raze ultraviolete — U.V.;
5. aparatură de proiecție filme, diapozitive și înscrisuri;
6. sisteme de implementare și comparare automată a
amprentelor;
7. aparatură pentru realizarea portretului robot;
8. aparatură pentru determinarea comportamentului simulat
al persoanelor cercetate;
9. aparatură pentru analize fizico-chimice și de biologie
judiciară destinată laboratoarelor criminalistice (gazcromatograf,
spectrofotometru, sistem de determinare a amprentei genetice,
echipamente pentru analiza și detectarea drogurilor etc.);
10. aparatură pentru relevarea urmelor în câmpul infracțional
(aparat electrostatic pentru ridicarea urmelor de pe covoare,
aparatură pentru ridicarea microurmelor, polilight, aparat pentru
evidențierea urmelor scrisului în baza energiei statice etc.);

11. piese de schimb pentru tehnica și materialele pentru
determinarea și probarea faptelor infracționale;
12. consumabile pentru tehnica și materialele pentru
determinarea și probarea faptelor infracționale;
13. mijloace audiovideo și receptoare radio-tv.
VII. Materiale de pregătire pentru luptă, de întreținere și
reparații:
1. truse de instrucție;
2. lucrări de reparații armament și aparatură de detecție și
semnalizare N.B.C. la operatorii economici din afara Ministerului
Internelor și Reformei Administrative.
VIII. Tehnică și materiale pentru nave și mijloace plutitoare:
1. radare de navigație și sisteme integrate de navigație;
2. hărți electronice de navigație;
3. GPS-uri și Diferential Global Positioning System —
DGPS-uri navalizate;
4. girocompasuri și compasuri electromagnetice;
5. lochuri;
6. sonde ultrason;
7. transponder pentru căutare și salvare SART (Society for
Assisted Reproductive Technology) și AIS (Automatic
Identification System);
8. radiogoniometre;
9. pilot automat de navigație;
10. mijloace de salvare colective și individuale;
11. motoare inboard și outboard;
12. sisteme integrate de comunicații navalizate — GMDSS
(Global Maritime Distress Safety System);
13. sisteme navalizate de observare pe timp de noapte;
14. stații de comunicații navalizate;
15. echipament specific pentru echipele de abordaj și control
al navelor;
16. receptoare NAVTEX (Navigational Telex);
17. stație meteo navalizată;
18. simulatoare de navigație, radiocomunicații navale și
managementul propulsiei navelor;
19. instalații și kituri pentru întreținerea navelor și mijloacelor
plutitoare;
20. radiobaliză EPIRB (Emergency Position Indicating Radio
Beacons);
21. binoclu navalizat;
22. instalații de avertizare optico-acustică pentru mijloacele
de mobilitate navală;
23. compresor pentru încărcarea buteliilor de scufundare;
24. remorcă specializată pentru transportul ambarcațiunilor;
25. sisteme mobile/fixe de lansare/scoatere a
ambarcațiunilor la/de la apă;
26. software pentru simulatoarele de navigație,
radiocomunicații navale și managementul propulsiei navelor.
IX. Materiale specifice activității de arhivă:
1. aparatură și materiale pentru restaurare-conservare
documente;
2. aparatură și materiale pentru legătorie;
3. aparatură specifică de urmărire și asigurare a
microclimatului în depozitele de arhivă;
4. aparatură și materiale necesare facsimilării documentelor
de arhivă;
5. aparatură și materiale specifice activității de microfilmare
și de asigurare/conservare microfilme;
6. materiale pentru transportul documentelor de arhivă/al
microfilmelor.

MONITORUL OFICIAL AL ROMÂNIEI, PARTEA I, Nr. 887/29.XII.2008

21
ANEXA Nr. 5

ANTET

Specificația tehnică nr. .....................
Exemplar nr. 1
(Se returnează autorității achizitoare.)

Avizat
Directorul general al direcției generale de specialitate1
.................................

Aprob
Șeful structurii achizitoare,
.......................................

(grad, nume)

(grad, nume)

De acord, rog a aviza
Adjunct pentru logistică,
(similar)

......................
(grad, nume)

Denumirea produsului definit prin specificația tehnică

— conținut —

Întocmit
...................
1

Se acordă de către Direcția generală management logistic și administrativ și Direcția generală medicală.
ANEXA Nr. 5a

ANTET

Aprob
Ordonator de credite,
.............................
(grad, nume)

Rog aprobați
Șeful structurii de comunicații și tehnologia informației1,
......................
(grad, nume)

SPECIFICAȚIE TEHNICĂ

Denumirea produsului definit prin specificație tehnică
Caracteristica tehnică

Întocmit,
(funcția, gradul și numele)
1

Se completează denumirea exactă a structurii de comunicații și tehnologia informației.

Parametri

22

MONITORUL OFICIAL AL ROMÂNIEI, PARTEA I, Nr. 887/29.XII.2008

MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ

ORDIN
privind modificarea Ordinului președintelui Agenției Naționale de Administrare Fiscală nr. 1/2008
pentru aprobarea modelului și conținutului unor formulare de declarații informative
În temeiul art. 12 alin. (3) din Hotărârea Guvernului nr. 495/2007 privind organizarea și funcționarea Agenției Naționale de
Administrare Fiscală, cu modificările și completările ulterioare, și al art. 228 alin. (2) din Ordonanța Guvernului nr. 92/2003 privind
Codul de procedură fiscală, republicată, cu modificările și completările ulterioare,
având în vedere dispozițiile art. 1563 alin. (8) din Legea nr. 571/2003 privind Codul fiscal, cu modificările și completările
ulterioare, și pentru a se asigura informațiile necesare determinării bazei TVA pentru resursa proprie a României, adoptată în
conformitate cu prevederile Regulamentului (CEE, EURATOM) nr. 1.553/89 al Consiliului din 29 mai 1989 privind regimul unitar
definitiv de colectare a resurselor proprii provenite din taxa pe valoarea adăugată,
președintele Agenției Naționale de Administrare Fiscală emite următorul ordin:
Art. I. — Ordinul președintelui Agenției Naționale de
Administrare Fiscală nr. 1/2008 pentru aprobarea modelului și
conținutului unor formulare de declarații informative, publicat în
Monitorul Oficial al României, Partea I, nr. 46 din 21 ianuarie
2008, se modifică după cum urmează:
1. Anexa nr. 3 prin care se aprobă formularul (393)
ăDeclarație informativă privind veniturile obținute din vânzarea
de bilete pentru transportul rutier internațional de persoane, cu
locul de plecare din România în anul....”, cod MEF
14.13.01.02/v, se înlocuiește cu anexa nr. 1, care face parte
integrantă din prezentul ordin.
2. Instrucțiunile pentru completarea formularului (393)
ăDeclarație informativă privind veniturile obținute din vânzarea
de bilete pentru transportul rutier internațional de persoane, cu

locul de plecare din România în anul....”, prevăzute în anexa
nr. 4, se înlocuiesc cu instrucțiunile pentru completarea
formularului (393) prevăzute în anexa nr. 2, care face parte
integrantă din prezentul prezentul ordin.
Art. II. — Prezentul ordin se publică în Monitorul Oficial al
României, Partea I, și se utilizează începând cu transmiterea
informațiilor aferente anului 2008.
Art. III. — Direcția generală proceduri pentru administrarea
veniturilor, Direcția generală de administrare a marilor
contribuabili și Direcția generală de tehnologia informației din
cadrul Agenției Naționale de Administrare Fiscală, precum și
direcțiile generale ale finanțelor publice județene și a
municipiului București vor lua măsuri pentru ducerea la
îndeplinire a prevederilor prezentului ordin.

Președintele Agenției Naționale de Administrare Fiscală,
Daniel Chițoiu
București, 16 decembrie 2008.
Nr. 1.747.

MONITORUL OFICIAL AL ROMÂNIEI, PARTEA I, Nr. 887/29.XII.2008

23
ANEXA Nr. 1*)
(Anexa nr. 3 la Ordinul nr. 1/2008)

Număr de operator de date cu caracter personal 1067

*) Anexa nr. 1 este reprodusă în facsimil.

cod MEF 14.13.01.02/v

24

MONITORUL OFICIAL AL ROMÂNIEI, PARTEA I, Nr. 887/29.XII.2008
ANEXA Nr. 2

INSTRUCȚIUNI

pentru completarea formularului (393) ăDeclarație informativă privind veniturile obținute
din vânzarea de bilete pentru transportul rutier internațional de persoane,
cu locul de plecare din România în anul ....”
Formularul ăDeclarație informativă privind veniturile obținute din vânzarea de bilete pentru transportul
rutier internațional de persoane, cu locul de plecare din România în anul....” se completează de către
persoanele înregistrate în scopuri de TVA, potrivit dispozițiilor art. 153 din Legea nr. 571/2003 privind
Codul fiscal, cu modificările și completările ulterioare, care în cursul anului precedent au prestat servicii
de transport internațional de persoane.
Formularul ăDeclarație informativă privind veniturile obținute din vânzarea de bilete pentru transportul
rutier internațional de persoane, cu locul de plecare din România în anul....” se depune la organul fiscal
competent până la data de 25 februarie inclusiv a anului următor celui de raportare.
Formularul ăDeclarație informativă privind veniturile obținute din vânzarea de bilete pentru transportul
rutier internațional de persoane, cu locul de plecare din România în anul....” se depune, în format
electronic, astfel:
— la registratura organului fiscal competent;
— la poștă, prin scrisoare recomandată.
Formatul electronic, depus pe suport electronic, va fi însoțit de formularul editat de persoana
impozabilă cu ajutorul programului de asistență, semnat și ștampilat, conform legii.
Formularul se editează în două exemplare:
— un exemplar se depune la unitatea fiscală, împreună cu suportul electronic;
— un exemplar se păstrează de către persoana impozabilă.
Formatul electronic al formularului ăDeclarație informativă privind veniturile obținute din vânzarea de
bilete pentru transportul rutier internațional de persoane, cu locul de plecare din România în anul....” se
obține prin folosirea programului de asistență elaborat de Agenția Națională de Administrare Fiscală.
Programul de asistență este pus la dispoziția persoanelor impozabile, gratuit, de unitățile fiscale
sau poate fi descărcat de pe site-ul Ministerului Economiei și Finanțelor, portalul Agenției Naționale de
Administrare Fiscală.
Completarea formularului se face astfel:
SECȚIUNEA ăDATE DE IDENTIFICARE A PERSOANEI IMPOZABILE”

Caseta ăCod de identificare fiscală” se completează cu codul de înregistrare în scopuri de taxă pe
valoarea adăugată.
Înscrierea cifrelor în casetă se face cu aliniere la dreapta.
Casetele ăSerie licență de transport” și ăNumăr licență de transport” se completează cu seria și,
respectiv, numărul licenței de transport acordate de autoritatea competentă, respectiv de Autoritatea
Rutieră Română — ARR.
Caseta ăDenumire/Nume, prenume” se completează cu denumirea persoanei juridice, asociației
sau a entității fără personalitate juridică ori cu numele și prenumele persoanei fizice, după caz.
Caseta ăDomiciliul fiscal” se completează cu datele privind adresa domiciliului fiscal (sediul social,
sediul sau domiciliul fiscal, după caz) al persoanei impozabile.
Reprezentantul fiscal desemnat de o persoană impozabilă stabilită în străinătate înscrie la secțiunea
ăDate de identificare a persoanei impozabile”:
— ăDenumire/Nume, prenume” — persoana impozabilă stabilită în străinătate;
— ăCod de identificare fiscală” — codul de înregistrare în scopuri de taxă pe valoarea adăugată
atribuit persoanei impozabile străine, înscris în certificatul de înregistrare în scopuri de taxă pe valoarea
adăugată;
— ăDomiciliul fiscal” — adresa din stăinătate a persoanei impozabile.
SECȚIUNEA ăDATE DE IDENTIFICARE A REPREZENTANTULUI FISCAL”

Se completează doar în cazul în care depunerea declarației informative se realizează prin
reprezentantul fiscal desemnat potrivit legii.
ăDenumire/Nume, prenume” — se înscrie/înscriu denumirea/numele și prenumele persoanei
impozabile care a fost desemnată ca reprezentant fiscal de către persoana impozabilă străină.
ăCod de identificare fiscală” — se înscrie codul de înregistrare în scopuri de taxă pe valoarea
adăugată atribuit reprezentantului fiscal pentru activitatea proprie.
ăDomiciliul fiscal” se completează cu datele privind adresa domiciliului fiscal al reprezentantului
desemnat de persoana impozabilă.
SECȚIUNEA ăVENITURI DIN VÂNZAREA BILETELOR”

Se completează cu suma totală a veniturilor obținute în anul precedent din vânzarea de bilete pentru
transportul rutier internațional de persoane, cu locul de plecare din România.

MONITORUL OFICIAL AL ROMÂNIEI, PARTEA I, Nr. 887/29.XII.2008

25

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programei școlare, curriculum diferențiat, filiera vocațională,
profil teologic romano-catolic de limbă română
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite prezentul ordin.
Art. 1. — Se aprobă Programa școlară la disciplina Educație
muzicală (clasele a XI-a—a XII-a), filiera vocațională, profil
teologic romano-catolic de limbă română, cuprinsă în anexa*)
care face parte integrantă din prezentul ordin.
Art. 2. — Programa școlară aprobată prin prezentul ordin se
aplică începând cu anul școlar 2008—2009.
Art. 3. — Prezentul ordin se publică în Monitorul Oficial al
României, Partea I.

Art. 4. — Direcția generală management învățământ
preuniversitar, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare județene/al municipiului București și
unitățile de învățământ preuniversitar duc la îndeplinire prezentul
ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 2 septembrie 2008.
Nr. 5.255.

*) Anexa se publică ulterior în Monitorul Oficial al României, Partea I, nr. 887 bis în afara abonamentului, care se poate achiziționa de la Centrul de vânzări
și informare al Regiei Autonome ăMonitorul Oficial”, București, șos. Panduri nr. 1.

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programelor școlare, curriculum diferențiat, filiera vocațională,
profil teologic greco-catolic
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite prezentul ordin.
Art. 1. — Se aprobă Programa școlară la disciplina Studiul
biblic (clasele a IX-a—a X-a), filiera vocațională, profil teologic
greco-catolic, cuprinsă în anexa nr. 1.
Art. 2. — Se aprobă Programa școlară la disciplina Catehism
(clasele a IX-a—a X-a), filiera vocațională, profil teologic grecocatolic, cuprinsă în anexa nr. 2.
Art. 3. — Se aprobă Programa școlară la disciplina Istoria
Bisericii (clasele a IX-a—a X-a), filiera vocațională, profil teologic
greco-catolic, cuprinsă în anexa nr. 3.
Art. 4. — Se aprobă Programa școlară la disciplina
Spiritualitate (clasele a IX-a—a X-a), filiera vocațională, profil
teologic greco-catolic, cuprinsă în anexa nr. 4.

Art. 5. — Se aprobă Programa școlară la disciplina
Spiritualitate (clasele a XI-a—a XII-a), filiera vocațională, profil
teologic greco-catolic, cuprinsă în anexa nr. 5.
Art. 6. — Se aprobă Programa școlară la disciplina Studiu
biblic (clasele a XI-a—a XII-a), filiera vocațională, profil teologic
greco-catolic, cuprinsă în anexa nr. 6.
Art. 7. — Se aprobă Programa școlară la disciplina Catehism
(clasele a XI-a—a XII-a), filiera vocațională, profil teologic grecocatolic, cuprinsă în anexa nr. 7.
Art. 8. — Se aprobă Programa școlară la disciplina Istoria
religiilor (clasele a XI-a—a XII-a), filiera vocațională, profil
teologic greco-catolic, cuprinsă în anexa nr. 8.

26

MONITORUL OFICIAL AL ROMÂNIEI, PARTEA I, Nr. 887/29.XII.2008

Art. 9. — Se aprobă Programa școlară la disciplina Istoria
literaturii creștine (clasele a XI-a—a XII-a), filiera vocațională,
profil teologic greco-catolic, cuprinsă în anexa nr. 9.
Art. 10. — Programele școlare aprobate prin prezentul ordin
se aplică începând cu anul școlar 2008—2009.
Art. 11. — Anexele nr. 1—9*) fac parte integrantă din
pezentul ordin.
Art. 12. — Prezentul ordin se publică în Monitorul Oficial al
României, Partea I.

Art. 13. — Direcția generală management învățământ
preuniversitar, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare județene/al municipiului București și
unitățile de învățământ preuniversitar duc la îndeplinire prezentul
ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 2 septembrie 2008.
Nr. 5.256.
*) Anexele nr. 1—9 se publică ulterior în Monitorul Oficial al României, Partea I, nr. 887 bis în afara abonamentului, care se poate achiziționa de la
Centrul de vânzări și informare al Regiei Autonome ăMonitorul Oficial”, București, șos. Panduri nr. 1.

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programelor școlare, curriculum diferențiat, filiera vocațională,
profil teologic unitarian
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite următorul ordin:
Art. 1. — Se aprobă Programa școlară la disciplina Studii
biblice (clasele a IX-a—a X-a), filiera vocațională, profil teologic
unitarian, cuprinsă în anexa nr. 1.
Art. 2. — Se aprobă Programa școlară la disciplina Istoria
religiilor (clasele a IX-a—a X-a), filiera vocațională, profil teologic
unitarian, cuprinsă în anexa nr. 2.
Art. 3. — Se aprobă Programa școlară la disciplina Literatură
creștină unitariană (clasele a IX-a—a X-a), filiera vocațională,
profil teologic unitarian, cuprinsă în anexa nr. 3.
Art. 4. — Se aprobă Programa școlară la disciplina Educație
spirituală (clasele a IX-a—a X-a), filiera vocațională, profil
teologic unitarian, cuprinsă în anexa nr.4.
Art. 5. — Se aprobă Programa școlară la disciplina Evidență
bisericească informatizată (clasa a X-a), filiera vocațională, profil
teologic unitarian, cuprinsă în anexa nr. 5.
Art. 6. — Se aprobă Programa școlară la disciplina Muzică
bisericească (clasele a IX-a—a X-a), filiera vocațională, profil
teologic unitarian, cuprinsă în anexa nr. 6.
Art. 7. — Se aprobă Programa școlară la disciplina Educație
spirituală (clasele a XI-a—a XII-a), filiera vocațională, profil
teologic unitarian, cuprinsă în anexa nr. 7.
Art. 8. — Se aprobă Programa școlară la disciplina Studii
biblice (clasele a XI-a—a XII-a), filiera vocațională, profil teologic
unitarian, cuprinsă în anexa nr. 8.

Art. 9. — Se aprobă Programa școlară la disciplina Literatură
creștină unitariană (clasele a XI-a—a XII-a), filiera vocațională,
profil teologic unitarian, cuprinsă în anexa nr. 9.
Art. 10. — Se aprobă Programa școlară la disciplina Muzică
bisericească (clasele a XI-a—a XII-a), filiera vocațională, profil
teologic unitarian, cuprinsă în anexa nr. 10.
Art. 11. — Se aprobă Programa școlară la disciplina Istoria
artei creștine (clasele a XI-a—a XII-a), filiera vocațională, profil
teologic unitarian, cuprinsă în anexa nr. 11.
Art. 12. — Se aprobă Programa școlară la disciplina Evidență
bisericească informatizată (clasele a XI-a—a XII-a), filiera
vocațională, profil teologic unitarian, cuprinsă în anexa nr. 12.
Art. 13. — Programele școlare aprobate prin prezentul ordin
se aplică începând cu anul școlar 2008—2009.
Art. 14. — Anexele nr. 1—12*) fac parte integrantă din
prezentul ordin.
Art. 15. — Prezentul ordin se publică în Monitorul Oficial al
României, Partea I.
Art. 16. — Direcția generală management învățământ
preuniversitar, Direcția generală învățământ în limbile
minorităților și relația cu Parlamentul, Centrul Național pentru
Curriculum și Evaluare în Învățământul Preuniversitar,
inspectoratele școlare județene/al municipiului București și
unitățile de învățământ preuniversitar duc la îndeplinire prezentul
ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 2 septembrie 2008.
Nr. 5.257.
*) Anexele nr. 1—12 se publică ulterior în Monitorul Oficial al României, Partea I, nr. 887 bis în afara abonamentului, care se poate achiziționa de la Centrul
de vânzări și informare al Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 887/29.XII.2008

27

ACTE ALE COMITETULUI INTERMINISTERIAL
D E F I N A N Ț Ă R I, G A R A N Ț I I Ș I A S I G U R Ă R I
COMITETUL INTERMINISTERIAL DE FINANȚĂRI, GARANȚII ȘI ASIGURĂRI

HOTĂRÂRE
pentru aprobarea Normei privind activitatea de asigurare a creditului cumpărător
în numele și în contul statului (NI-ASR-03-II/0)
În baza Hotărârii Guvernului nr. 534/2007 privind înființarea, atribuțiile, competențele și modul de funcționare ale
Comitetului Interministerial de Finanțări, Garanții și Asigurări și reglementarea operațiunilor de finanțare, garantare și asigurare
efectuate de Banca de Export-Import a României EXIMBANK — S.A. în numele și în contul statului, cu modificările și completările
ulterioare, luând în analiză propunerea pentru aprobarea Normei privind activitatea de asigurare a creditului cumpărător în numele
și în contul statului (NI-ASR-03-II/0) și ținând seama de:
• Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată;
• Avizul de transmitere nr. 521 din 8 decembrie 2008, întocmit de Banca de Export-Import a României EXIMBANK — S.A.;
• discuțiile și propunerile formulate în ședința din data 11 decembrie 2008 de către membrii Comitetului Interministerial de
Finanțări, Garanții și Asigurări,
Comitetul Interministerial de Finanțări, Garanții și Asigurări, întrunit în plenul ședinței din ziua de 11 decembrie 2008,
hotărăște:
Articol unic. — Se aprobă Norma privind activitatea de
asigurare a creditului cumpărător în numele și în contul statului

(NI-ASR-03-II/0), prevăzută în anexa care face parte integrantă
din prezenta hotărâre.

Președintele Comitetului Interministerial de Finanțări, Garanții și Asigurări,
Eugen Teodorovici
București, 11 decembrie 2008.
Nr. 396.

ANEXĂ

NORMĂ
privind activitatea de asigurare a creditului cumpărător în numele și în contul statului (NI-ASR-03-II/0)
Prezenta normă este elaborată în conformitate cu Legea
nr. 96/2000 privind organizarea și funcționarea Băncii de ExportImport a României EximBank — S.A., republicată1, cu Hotărârea
Guvernului nr. 534/2007 privind înființarea, atribuțiile,
competențele și modul de funcționare ale Comitetului
Interministerial de Finanțări, Garanții și Asigurări și
reglementarea operațiunilor de finanțare, garantare și asigurare
efectuate de Banca de Export-Import a României EximBank —
S.A. în numele și în contul statului2, cu modificările și
completările ulterioare, cu Hotărârea Comitetului Interministerial
nr. 12.720/2003 privind instituirea unei limite pentru angajarea
fondurilor constituite la EximBank pentru asigurări în numele și
în contul statului, cu Protocolul încheiat între EximBank și
Ministerul Finanțelor Publice nr. 472.740 din 30 octombrie 1992
și cu Acordul Organizației pentru Cooperare și Dezvoltare
Economică (O.E.C.D.) privind susținerea oficială a creditelor de
export.
CAPITOLUL I
Dispoziții generale
Art. 1. — (1) În baza hotărârilor Comitetului Interministerial de
Finanțări, Garanții și Asigurări (C.I.F.G.A.), Banca de ExportImport a României EXIMBANK — S.A. (denumită în continuare
EximBank) asigură, în numele și în contul statului, pe o durată
totală de asumare a riscului egală cu sau mai mare de 2 ani
(care include durata de rambursare și durata de fabricație), în
1 Republicată
2 Publicată

conformitate cu prevederile legale în vigoare, creanțele rezultate
din acordurile de credit cumpărător încheiate între băncile
finanțatoare ale exporturilor de bunuri/servicii originare din
România și cumpărătorii externi sau băncile acestora. Exportul
de bunuri/servicii originare din România se realizează în baza
contractelor de export care stau la baza acordului de credit
cumpărător.
(2) EximBank realizează aceste operațiuni în limitele
competențelor ce i-au fost stabilite, potrivit reglementărilor în
vigoare.
(3) Conform prevederilor din polița de asigurare încheiată cu
o bancă finanțatoare (denumită în continuare asigurat),
EximBank asigură creanțele rezultate din acordul de credit
cumpărător împotriva riscului de nerambursare a creditului
cumpărător, risc rezultat în urma producerii unuia sau mai multor
factori generatori de pierdere menționați în prezenta normă sau
din vina exportatorului.
(4) Vor putea fi asigurate de către EximBank, în numele și în
contul statului, cu respectarea prevederilor prezentei norme, și
creditele cumpărător aferente exportului produselor cu ciclu lung
de fabricație și obiectivelor complexe destinate exportului, așa
cum sunt definite acestea de Legea nr. 96/2000, republicată.
Art. 2. — Pentru asigurarea creditelor cumpărător, EximBank
poate
încheia
contracte,
convenții,
acorduri
de
reasigurare/coasigurare facultative. Acestea se încheie pe baza
aprobării C.I.F.G.A.

în Monitorul Oficial al României, Partea I, nr. 260 din 18 aprilie 2007.
în Monitorul Oficial al României, Partea I, nr. 417 din 22 iunie 2007.

28

MONITORUL OFICIAL AL ROMÂNIEI, PARTEA I, Nr. 887/29.XII.2008

Art. 3. — (1) Sursa de realizare a acestor operațiuni în contul
statului este, potrivit art. 10 lit. b) din Legea nr. 96/2000,
republicată, fondul pentru asigurarea și reasigurarea creditelor
de export, a garanțiilor de export, a operațiunilor de export în
leasing și a investițiilor românești în străinătate, precum și a
activităților de dezvoltare a infrastructurii, a utilităților de interes
public, dezvoltare regională, susținere a activității de cercetaredezvoltare, protecția mediului înconjurător, ocupare și formare a
personalului, susținere și dezvoltare a întreprinderilor mici și
mijlocii și a tranzacțiilor internaționale.
(2) Fondul menționat mai sus va putea fi angajat, conform
prevederilor art. 11 alin. (4) din Legea nr. 96/2000, republicată,
în limita maximă de expunere stabilită de C.I.F.G.A.
CAPITOLUL II
Definiții
Art. 4. — În sensul prezentei norme se definesc următoarele
noțiuni:
1. acord de credit cumpărător — acord de împrumut,
menționat în polița de asigurare, încheiat între una sau mai
multe instituții financiare și unul ori mai mulți împrumutați, pentru
finanțarea unui contract comercial de export de bunuri și/sau
servicii originare din România, în temeiul căruia instituția
(instituțiile) de credit se angajează să plătească în numerar, în
numele
cumpărătorului
(cumpărătorilor)/împrumutatului
(împrumutaților), furnizorului (furnizorilor) în cadrul operațiunii
respective, în timp ce cumpărătorul (cumpărătorii)/împrumutatul
(împrumutații) rambursează suma instituțiilor creditoare la
termenul stabilit;
2. asigurat — banca finanțatoare, menționată în polița de
asigurare, care acordă debitorului creditul, în condițiile prevăzute
în acordul de credit cumpărător. În cazul în care creditul
cumpărător este acordat de către un sindicat bancar, asiguratul
poate fi reprezentat de agentul (aranjorul) sindicatului, cu
condiția ca acesta să aibă împuternicire legală valabilă de la toți
membrii sindicatului, privind reprezentarea și atribuțiile aferente;
3. contract de export — contractul comercial care prevede
exportul de bunuri și/sau servicii originare din România, încheiat
între exportator și importator (împrumutat), care stă la baza
acordării creditului cumpărător. Contractul de export poate avea
forma unui:
a) contract ferm de export;
b) contract-cadru de export (însoțit de comenzi confirmate);
4. companie asociată — orice societate controlată de
exportator în mod direct sau indirect ori care controlează
exportatorul în mod direct sau indirect ori care este direct sau
indirect controlată de aceeași societate care controlează
exportatorul.
Situația de control poate apărea în următoarele cazuri:
a) societatea care controlează altă societate deține în mod
direct sau indirect majoritatea drepturilor de vot în cadrul
acesteia (societate controlată), respectiv majoritatea indirectă a
drepturilor de vot prin intermediul oricăror altor societăți
(controlate) sau ca urmare a acordurilor încheiate cu alți
acționari; sau
b) în cazul în care societatea (ce deține controlul) are dreptul
de a numi sau de a revoca membrii organelor de conducere,
inclusiv administratorii societății, directorii executivi și alte
persoane deținând funcții similare în cadrul unei societăți
(controlate); sau
c) mai mult de jumătate din membrii organelor de conducere
ale societății (controlate) fac parte din organele de conducere,
incluzând administratorii, directorii executivi și alte funcții
similare, sau din orice alte organe administrative ori persoane
împuternicite ale societății (ce deține controlul) sau ale oricărei
altei societăți asociate acesteia; sau

d) societatea (ce deține controlul) poate avea o influență de
control (decisivă) asupra conducerii altei societăți;
5. costuri locale — cheltuieli efectuate de exportator în țara
debitorului cu echipamente și materiale de construcție folosite
pe plan local pentru executarea contractului de export asigurat
sau finalizarea proiectului din care contractul de export face
parte; în această categorie nu este inclus comisionul plătibil de
către exportator agentului său din țara debitorului;
6. credit cumpărător — creditul acordat de banca
finanțatoare fie direct importatorului, fie băncii acestuia, în
scopul plății contravalorii bunurilor importate de la exportator;
7. debitor (împrumutat) — împrumutatul, semnatar al
acordului de credit cumpărător, menționat în polița de asigurare
(debitorul/împrumutatul poate fi direct importatorul sau banca
acestuia);
8. debitor (împrumutat) public — orice entitate care
reprezintă, sub orice formă, însăși autoritatea publică și care nu
poate fi declarată insolvabilă din punct de vedere juridic sau
administrativ este considerată debitor public. Aceasta poate fi
fie un debitor suveran, adică o entitate care acționează în
numele și cu garanția statului, cum ar fi Ministerul Economiei și
Finanțelor sau Banca Centrală, fie orice altă entitate publică
subordonată, cum ar fi autoritățile regionale, locale sau
parastatale ori alte instituții publice;
9. despăgubirea maximă — suma maximă ce poate fi plătită
de către EximBank asiguratului în cazul înregistrării de către
acesta a unei pierderi ca urmare a producerii unui risc asigurat,
menționată în polița de asigurare, calculată ca diferență între
suma asigurată și sumele neacoperite;
10. exportator — operator economic stabilit în România și
înființat în baza Legii nr. 31/1990 privind societățile comerciale,
republicată, cu modificările și completările ulterioare, sau în
baza altor legi speciale, semnatar al contractului de export care
stă la baza acordului de credit cumpărător asigurat;
11. franșiza (procentul neasigurat) — partea procentuală din
pierderea suportată de asigurat (aferentă acordului de credit
cumpărător asigurat), neacoperită de către EximBank,
specificată în polița de asigurare;
12. perioada de așteptare — perioada după expirarea căreia
asiguratul poate să solicite despăgubirea și care corespunde
duratei stabilite pentru ca riscul acoperit să se materializeze;
13. perioada de rambursare — perioada care începe odată
cu prima plată efectuată în baza acordului de credit cumpărător
asigurat, conform prevederilor Acordului O.E.C.D., și se încheie
la data rambursării finale a creditului cumpărător;
14. pierderea asigurată — pierderea efectiv înregistrată de
asigurat ca urmare a producerii riscului asigurat, în măsura în
care această pierdere este aferentă sumelor asigurate;
15. polița de asigurare — contractul încheiat între EximBank
și asigurat, prin care EximBank se obligă să plătească
asiguratului, în termenii și condițiile stabilite, o parte din
pierderea suportată de acesta, ca urmare a producerii unui risc
asigurat. Polița de asigurare are ca anexe și părți integrante
Condițiile generale de asigurare, Lista condițiilor specifice, acolo
unde este cazul, Clauze adiționale;
16. prima de asigurare — prețul poliței de asigurare, exprimat
ca sumă plătită de către asigurat la EximBank pentru emiterea
poliței de asigurare. Se obține aplicând procentul de primă la
suma asigurată;
17. procentul asigurat — partea procentuală asigurată din
pierderea suportată de asigurat aferentă acordului de credit
cumpărător asigurat, specificată în polița de asigurare;
18. procentul de primă de asigurare — valoarea procentuală
a primei de asigurare rezultată în urma aplicării metodologiei de
calcul proprie EximBank;

MONITORUL OFICIAL AL ROMÂNIEI, PARTEA I, Nr. 887/29.XII.2008
19. produse cu ciclu lung de fabricație — acele produse care
îndeplinesc cumulativ condițiile prevăzute de legislația în
vigoare3;
20. sume asigurate — sumele prevăzute în polița de
asigurare, datorate de către debitor asiguratului conform
acordului de credit cumpărător și care sunt eligibile pentru a fi
asigurate de EximBank;
21. sume neacoperite — sume neacoperite prin polița de
asigurare, calculate prin aplicarea procentului neasigurat la
suma asigurată;
22. sume reținute pe riscul asiguratului — partea din franșiză
(procentul neacoperit) care este reținută de asigurat pe riscul
său și care nu poate fi asigurată nici de EximBank, nici de un alt
asigurător.
CAPITOLUL III
Criterii de eligibilitate
Art. 5. — (1) Pot beneficia de polițe de asigurare a creditului
cumpărător, acordate de către EximBank, în numele și în contul
statului, solicitanții care îndeplinesc cumulativ următoarele
criterii de eligibilitate:
a) împrumutătorul este instituție financiară legal constituită;
b) exportatorul este operator economic stabilit în România și
înființat în baza Legii nr. 31/1990, republicată, sau în baza altor
legi speciale;
c) împotriva solicitanților (împrumutător și exportator) nu s-a
instituit, la momentul solicitării asigurării, procedura insolvenței
conform legislației în vigoare;
d) împrumutătorul și exportatorul nu se află în dificultate
financiară4;
e) împrumutătorul și exportatorul respectă cerințele impuse
de EximBank prin Politica EximBank privind combaterea faptelor
de corupție în domeniul creditelor de export susținute oficial;
f) exportatorul respectă cerințele impuse de EximBank
referitoare la standardele privind protecția mediului aplicabile
creditelor de export susținute oficial;
g) împrumutătorul și exportatorul nu se află, la momentul
solicitării asigurării, în litigiu cu EximBank, cu altă bancă sau
instituție a statului român, în calitate de pârât, pentru
neîndeplinirea unor obligații contractuale sau pentru neplata
taxelor, impozitelor ori altor sume cuvenite statului român,
anterioare acestei solicitări;
h) acordul de credit cumpărător pe baza căruia se încheie
asigurarea trebuie să aibă ca obiectiv susținerea exporturilor de
bunuri și/sau servicii originare din România, în baza unor
contracte de export semnate și valabile din punct de vedere
legal;
i) contractul de export prevede obligația importatorului de a
achita un avans la plată de minimum 15% din valoarea
contractului de export, înainte de sau la data livrării
bunurilor/executării serviciilor ori lucrărilor;
j) principalul la creditul cumpărător și dobânda aferentă se
vor rambursa/achita, de regulă, în rate egale, cu o frecvență nu
mai mică de 6 luni și nu mai mare de 12 luni de la data începerii
perioadei de rambursare;
k) principalul la creditul cumpărător va include maximum
85% din valoarea contractului de export. Această sumă poate
include maximum 15% din valoarea costurilor locale. În calculul
acestei sume se pot include:

29

— valoarea bunurilor și/sau serviciilor importate dintr-o terță
țară și care în țara de origine nu au beneficiat de instrumente
de susținere în contul statului;
— comisionul plătibil de către exportator agentului său din
țara debitorului (dacă este cazul).
Principalul la creditul cumpărător asigurat va putea include și
valoarea primei de asigurare;
l) perioada de rambursare a creditului cumpărător pentru
care se solicită asigurare și care este aferent contractului de
export nu trebuie să depășească durata de viață a bunurilor
exportate.
(2) Asigurarea nu se acordă pentru:
a) exportul de armament;
b) exporturile românești înscrise în lista mărfurilor de export
care nu pot beneficia de instrumente de susținere a comerțului
exterior derulate prin EximBank5;
c) exporturile care au un impact negativ asupra mediului în
țara debitorului, conform cerințelor impuse de EximBank
referitoare la standardele privind protecția mediului aplicabile
creditelor de export susținute oficial;
d) exporturile realizate către filiale ale societății-mamă
exportatoare sau operatori economici asociați. Prin excepție,
asigurarea se poate acorda în cazul în care exportul se face
către un cumpărător extern din afara grupului, prin intermediul
filialei sau al operatorilor economici asociați;
e) exporturile către o persoană fizică.
Art. 6. — În cazul în care creditul cumpărător se acordă
pentru susținerea exporturilor de obiective complexe și/sau
produse cu ciclu lung de fabricație (așa cum sunt definite în
Legea nr. 96/2000, republicată), exportatorii români pot fi
contractantul general sau, după caz, subcontractanții participanți
la realizarea acestor exporturi.
Art. 7. — (1) În ceea ce privește debitorii, aceștia pot fi publici
sau privați.
(2) Pentru a aprecia statutul unui debitor, EximBank poate
lua în considerare următoarele elemente:
a) statutul juridic al debitorului;
b) posibilitatea reală de inițiere a unei acțiuni juridice
împotriva debitorului;
c) sursele de finanțare și de venituri ale debitorului; trebuie să
se ia în considerare faptul că un debitor public poate, de
asemenea, să își achite datoriile apelând la resurse care nu
provin din fonduri guvernamentale, ci, de exemplu, din venituri
provenite din impozitele și taxele locale sau din furnizarea de
servicii publice;
d) gradul de influență sau de control pe care îl poate exercita
asupra debitorului guvernul țării în care activează debitorul.
(3) Orice debitor care nu este public în conformitate cu
criteriile menționate anterior este, în principiu, considerat privat.
Art. 8. — (1) În cazul în care pierderea asigurată se produce
din cauze datorate debitorului sau țării acestuia, EximBank are
drept de recurs împotriva debitorului.
(2) În cazul în care pierderea asigurată se produce din vina
exportatorului sau ca urmare a nerespectării de către exportator
a cerințelor impuse de EximBank prin Politica EximBank privind
combaterea faptelor de corupție în domeniul creditelor de export
susținute oficial și/sau a cerințelor impuse de EximBank
referitoare la standardele privind protecția mediului aplicabile
creditelor de export susținute oficial, EximBank are drept de
recurs împotriva exportatorului. Dreptul de recurs apare din
momentul în care EximBank achită despăgubirea asiguratului, în
baza prevederilor poliței de asigurare a creditului cumpărător.

3 Conform prevederilor Hotărârii Guvernului nr. 2.298/2004 privind stabilirea perioadei de fabricație a produselor cu ciclu lung de fabricație și a valorii
contractelor de export eferente acestora, precum și a listei mărfurilor de export care nu pot beneficia de instrumente de susținere a comerțului exterior derulate
prin Banca de Eport-Import a României EXIMBANK — S.A.
4 Conform prevederilor din Instrucțiunile privind ajutorul de stat pentru salvarea și restructurarea firmelor în dificultate, publicate în Jurnalul Oficial al Uniunii
Europene nr. 244 din 1 octombrie 2004, seria C.
5 Conform prevederilor Hotărârii Guvernului nr. 2.298/2004 privind stabilirea perioadei de fabricație a produselor cu ciclu lung de fabricație și a valorii
contractelor de export aferente acestora, precum și a listei mărfurilor de export care nu pot beneficia de instrumente de susținere a comerțului exterior derulate
prin Banca de Export-Import a României EXIMBANK — S.A.

30

MONITORUL OFICIAL AL ROMÂNIEI, PARTEA I, Nr. 887/29.XII.2008
CAPITOLUL IV
Descrierea asigurării

Art. 9. — EximBank încheie, în numele și în contul statului,
polițe de asigurare a creditelor cumpărător în baza cărora se
angajează să despăgubească asiguratul, cu condiția ca acesta
să își fi îndeplinit toate obligațiile ce îi revin, conform prevederilor
din poliță.
Art. 10. — (1) Asigurarea are ca obiect acordul de credit
cumpărător încheiat pentru creditul cumpărător acordat de
asigurat debitorului dintr-o anumită țară și care se referă fie la un
contract individual de export, fie la mai multe contracte de export —
de exemplu: linia de credit cumpărător.
(2) Obiectul contractelor de export îl constituie livrarea unor
bunuri și/sau prestarea unor servicii originare din România în
țara debitorului.
(3) În cazul în care creditul cumpărător se acordă unei bănci,
acordul de credit cumpărător trebuie să prevadă angajamentul
necondiționat al debitorului (împrumutatului) de a-și rambursa
creditul, independent de executarea contractului de export care
urmează să fie finanțat.
Art. 11. — Asigurarea poate acoperi fie numai principalul la
creditul cumpărător, fie principalul și dobânda aferentă acestuia,
așa cum sunt menționate acestea în acordul de credit
cumpărător. Asigurarea poate acoperi și dobânda aferentă
principalului la creditul cumpărător pe durata perioadei de
așteptare.
Art. 12. — Asigurarea nu acoperă comisioanele și spezele
bancare ce trebuie plătite de către debitor, conform acordului de
credit cumpărător, precum și dobânzile penalizatoare și alte
datorii cu caracter de penalitate pe care debitorul trebuie să le
achite, după caz, conform prevederilor acestui acord.
Art. 13. — Durata asigurării poate fi de maximum 15 ani, în
funcție de încadrarea tranzacției în înțelegerile sectoriale din
cadrul Acordului O.E.C.D.
Art. 14. — Polița de asigurare se încheie în USD, EUR sau
altă monedă liber convertibilă.
Art. 15. — Polițele de asigurare intră în vigoare la data
semnării lor de către părți sau la orice altă dată specificată în
poliță, cu condiția ca asiguratul să își fi îndeplinit toate condițiile
prealabile stabilite prin poliță.
Art. 16. — (1) Răspunderea EximBank în cadrul poliței de
asigurare începe la data intrării în vigoare a poliței de asigurare.
(2) Răspunderea EximBank în cadrul poliței de asigurare
încetează în următoarele condiții:
a) în ziua rambursării integrale a creditului cumpărător și a
dobânzii aferente, conform condițiilor și prevederilor acordului
de credit cumpărător care face obiectul asigurării;
b) la data rezilierii acordului de credit cumpărător de către
asigurat, fără acordul prealabil al EximBank;
c) la data rezilierii de plin drept a poliței de asigurare de către
EximBank, conform prevederilor din poliță;
d) în cazul în care EximBank constată că asiguratul a
transmis, cu intenție, informații eronate sau incomplete care au
influențat decizia EximBank cu privire la acceptarea riscului și
încheierea poliței de asigurare;
e) în cazul producerii unui risc asigurat, la data când
EximBank plătește despăgubirea;
f) la data rezilierii poliței de asigurare în baza notificării
transmise de către asigurat.
Art. 17. — Polița de asigurare este formată din: Condițiile
generale de asigurare, Lista condițiilor specifice și, acolo unde
este cazul, Clauze adiționale. Orice addendumuri și actele
adiționale încheiate ulterior fac parte integrantă din polița de
asigurare.
Art. 18. — (1) Informațiile referitoare la derularea acordului
de credit cumpărător furnizate de către asigurat și/sau de către

exportator în scopul încheierii și derulării poliței de asigurare
reprezintă baza asigurării.
(2) Orice informație eronată sau incompletă furnizată de
asigurat și/sau de către exportator, informație care influențează
decizia EximBank cu privire la acceptarea riscului, poate
conduce la anularea/rezilierea poliței de asigurare.
Art. 19. — Comisioanele ce trebuie achitate de
solicitanți/asigurați pentru asigurarea creditului cumpărător se
regăsesc în Caietul de comisioane al EximBank. Prima de
asigurare va fi plătită de către asigurat conform prevederilor din
polița de asigurare.
CAPITOLUL V
Riscuri asigurate. Excluderi de la asigurare
Art. 20. — (1) Asigurarea acoperă riscul de nerambursare a
creditului cumpărător acordat de asigurat debitorului, cu condiția
ca pierderea să fie rezultatul:
— producerii unuia sau mai multor factori generatori de
pierdere datorați debitorului ori țării acestuia; sau
— neîndeplinirii de către exportator a obligațiilor ce îi revin
din contractul de export care stă la baza acordului de credit
cumpărător sau ca urmare a nerespectării de către exportator a
cerințelor impuse de EximBank prin polița de asigurare.
(2) Factorii generatori de pierdere datorați debitorului sau țării
acestuia sunt următorii:
a) Factori de natură comercială generatori de pierdere:
(i) insolvența de jure sau de facto a debitorului privat:
— împotriva debitorului există o hotărâre judecătorească
definitivă și irevocabilă de insolvență, în conformitate cu
legislația în vigoare în țara debitorului;
— s-a hotărât dizolvarea/lichidarea debitorului, în
conformitate cu legislația în vigoare în țara debitorului;
— alte condiții care, potrivit sistemului legal din țara
debitorului, sunt echivalente celor menționate mai sus și conduc
la insolvența de jure sau de facto a debitorului;
(ii) neplata prelungită: plata nu a fost efectuată în
maximum 90 de zile calendaristice de la scadență
din alte cauze decât cele asimilate factorilor de
natură politică și/sau de forță majoră generatori de
pierdere, cu excepția cazului în care neplata se
datorează unui litigiu între asigurat și debitor privind
debitul sau valabilitatea dreptului asiguratului.
b) Factori de natură politică generatori de pierdere:
(i) moratoriu general privitor la datoria externă, declarat
de guvernul din țara debitorului sau de guvernul unei
terțe țări, prin intermediul căreia trebuie efectuată
plata datorată în temeiul acordului de credit
cumpărător;
(ii) orice evenimente politice, dificultăți economice sau
măsuri legislative ori administrative care survin sau
sunt luate în afara României și care blochează ori
întârzie transferul fondurilor virate în temeiul
acordului de credit cumpărător;
(iii) orice act sau decizie luată de guvernul unei alte țări
decât România și/sau țara asiguratului, inclusiv orice
act sau decizie a autorităților publice, asimilată unei
intervenții a guvernului, care împiedică derularea
acordului de credit cumpărător;
(iv) dispoziții legale adoptate în țara debitorului, prin care
se stipulează că plățile efectuate de debitor trebuie
să fie făcute în monedă locală, fără a ține cont de
faptul că, în urma fluctuațiilor cursului de schimb,
aceste plăți convertite în moneda acordului de credit
cumpărător nu mai acoperă valoarea creanței în
momentul transferului de fonduri;
(v) măsuri sau decizii luate de statul român ori de
guvernul din țara asiguratului, inclusiv cele luate de

MONITORUL OFICIAL AL ROMÂNIEI, PARTEA I, Nr. 887/29.XII.2008
Uniunea Europeană, referitoare la derularea
comerțului cu state terțe (cum ar fi interzicerea
exporturilor către aceste state terțe), care împiedică
total sau parțial derularea acordului de credit
cumpărător, cu condiția ca efectele acestor măsuri
sau decizii să nu fie compensate în alt fel prin
adoptarea unor măsuri compensatorii.
c) Factori generatori de pierdere de natura forței majore:
(i) evenimente de tipul catastrofelor naturale declarate
și constatate în mod oficial de autoritatea competentă
din țara debitorului (inundații, cutremure, erupții
vulcanice, cicloane, tsunami, accident nuclear — cu
condiția ca efectele acestora să nu fie acoperite în
alt mod), cu excepția celor apărute pe teritoriul
României, care îl pun pe debitor în imposibilitatea de
a rambursa, total sau parțial, creditul cumpărător;
(ii) evenimente de tipul războaielor, războaielor civile,
revoluțiilor, revoltelor, tulburărilor sociale și alte
evenimente asimilate, care au loc în afara României
și care împiedică derularea acordului de credit
cumpărător sau efectuarea plății de către debitor, cu
condiția ca efectele acestora să nu fie acoperite în
alt mod;
(iii) alte evenimente asimilate forței majore care conduc
la nerambursarea, totală sau parțială, a creditului
cumpărător.
Art. 21. — Se pot accepta la asigurare fie numai factori de
natură comercială generatori de pierdere (atunci când debitorul
își desfășoară activitatea într-un stat membru al O.E.C.D.), fie
numai factori de natură politică împreună cu factori de natura
forței majore generatori de pierdere, fie toți factorii generatori de
pierdere (de natură comercială, politică și de forță majoră).
Art. 22. — Nu se asigură, iar EximBank, în numele și în
contul statului, va fi exonerată de răspundere pentru orice
pierdere care se datorează, direct sau indirect, următoarelor
cauze:
a) orice acțiune sau omisiune a asiguratului ori a oricărei
persoane care acționează în numele acestuia;
b) orice prevedere care limitează drepturile asiguratului,
inclusă în acordul de credit cumpărător sau în orice document
accesoriu la acesta;
c) rezilierea de către asigurat a acordului de credit
cumpărător încheiat între asigurat și debitor, fără obținerea
acordului prealabil, dat în scris de către EximBank, ca urmare a
apariției unui caz de culpă;
d) orice înțelegere (acord) încheiată între asigurat și debitor,
în afara acordului de credit cumpărător, după încheierea acestui
acord, care au ca efect întârzierea la plată sau nerambursarea
creditului cumpărător;
e) orice sume avansate de către asigurat în cadrul acordului
de credit cumpărător, după primirea notificării din partea
EximBank de a stopa efectuarea tragerilor din cadrul acordului
de credit cumpărător;
f) impozite datorate și neachitate de asigurat în țara
debitorului;
g) existența unei dispute (litigiu sau neînțelegere de orice
natură) între importator și debitor (atunci când sunt entități
diferite), care împiedică derularea acordului de credit
cumpărător.
CAPITOLUL VI
Încheierea poliței de asigurare
Art. 23. — (1) Pentru obținerea unei polițe de asigurare,
solicitanții vor depune la EximBank documentația necesară.
(2) În situația în care acordul de credit cumpărător nu este
încheiat (semnat), EximBank, pe baza hotărârii C.I.F.G.A., poate
încheia cu un solicitant eligibil o promisiune de asigurare.

31

(3) Promisiunea de asigurare reprezintă obligația EximBank
de a încheia, în numele și în contul statului, polița de asigurare
la data semnării acordului de credit cumpărător, cu condiția să
se păstreze toate condițiile de asigurare stabilite în promisiunea
de asigurare.
Art. 24. — (1) Dacă în perioada de valabilitate a promisiunii
de asigurare EximBank intră în posesia unor informații privind
deteriorarea situației financiare a debitorului sau deteriorarea
situației economice și politice a țării acestuia, EximBank nu va
mai avea obligația de a încheia polița de asigurare.
(2) Dacă în perioada de valabilitate a promisiunii de
asigurare EximBank intră în posesia unor dovezi certe că fie
împrumutătorul, fie exportatorul nu a respectat cerințele impuse
de EximBank prin Politica EximBank privind combaterea faptelor
de corupție în domeniul creditelor de export susținute oficial sau
că exportatorul nu respectă cerințele impuse de EximBank
referitoare la standardele privind protecția mediului aplicabile
creditelor de export susținute oficial, EximBank nu va mai avea
obligația de a încheia polița de asigurare.
Art. 25. — EximBank va analiza riscurile implicate de
tranzacție pe baza informațiilor puse la dispoziție de solicitanții
asigurării și a informațiilor obținute din surse folosite în practica
internațională a asigurărilor de credite de export.
Art. 26. — (1) Încheierea polițelor de asigurare se realizează
pe baza aprobărilor C.I.F.G.A.
(2) Polițele de asigurare vor fi semnate de către asigurat,
exportator și EximBank.
Art. 27. — Modificarea condițiilor inițiale de asigurare poate
avea loc la solicitarea asiguratului, în cazul în care acesta
intenționează să modifice termenii și condițiile acordului de
credit cumpărător.
Art. 28. — Acordul de credit cumpărător poate fi modificat de
către asigurat numai după aprobarea modificării condițiilor
inițiale de asigurare de către C.I.F.G.A.
CAPITOLUL VII
Despăgubiri/Recuperări
Art. 29. — (1) În cazul producerii unui risc asigurat,
constatarea și evaluarea pierderii, precum și plata despăgubirii
se efectuează de către EximBank potrivit prevederilor poliței de
asigurare.
(2) Decizia acordării despăgubirii va fi luată de C.I.F.G.A. pe
baza propunerilor EximBank.
Art. 30. — Asiguratul va respecta termenele menționate în
polița de asigurare referitoare la obligațiile pe care le are pentru
solicitarea despăgubirii. În cazul în care aceste termene nu sunt
respectate, EximBank poate refuza acordarea despăgubirii.
Art. 31. — Asiguratul poate solicita acordarea despăgubirii
numai dacă îndeplinește cumulativ următoarele condiții:
a) și-a îndeplinit obligațiile către debitor și/sau garantul
acestuia, la timp și în întregime;
b) și-a îndeplinit obligațiile ce decurg din polița de asigurare,
la timp și în întregime;
c) și-a îndeplinit toate obligațiile legale și administrative în
țara debitorului cu privire la derularea acordului de credit
cumpărător;
d) nu a acordat debitorului facilități de credit care nu se
regăsesc în termenii și condițiile de plată prevăzute în acordul
de credit cumpărător asigurat;
e) pierderea nu rezultă dintr-un litigiu între asigurat și debitor
(sau garantul debitorului) referitor la acordul de credit
cumpărător;
f) creanța pentru care EximBank urmează să plătească
despăgubirea este valabilă din punct de vedere juridic;

32

MONITORUL OFICIAL AL ROMÂNIEI, PARTEA I, Nr. 887/29.XII.2008

g) pierderea asigurată nu se datorează nerespectării de către
asigurat a condițiilor și obligațiilor ce îi revin conform prevederilor
Politicii EximBank privind combaterea faptelor de corupție în
domeniul creditelor de export susținute oficial;
h) a expirat perioada de așteptare prevăzută în polița de
asigurare.
Art. 32. — (1) Odată cu plata despăgubirii EximBank se
subrogă de drept, proporțional cu despăgubirea plătită, în
drepturile, acțiunile și garanțiile asiguratului rezultate din acordul
de credit cumpărător asigurat și se îndreaptă împotriva
exportatorului sau debitorului (în funcție de cauza înregistrării
pierderii) sau a oricărei altei persoane asupra căreia exportatorul
ori debitorul și-a transferat obligațiile, până la nivelul despăgubirii
plătite.
(2) În cazul în care pierderea asigurată se produce din vina
exportatorului sau ca urmare a nerespectării de către exportator
a cerințelor impuse de EximBank prin polița de asigurare,
EximBank se îndreaptă împotriva exportatorului sau a oricărei
altei persoane asupra căreia exportatorul și-a transferat
obligațiile ce decurg din contractul de export, până la nivelul
despăgubirii plătite asiguratului, conform procedurii de
executare fiscală în vigoare.
Art. 33. — Ulterior plății despăgubirii, EximBank va
întreprinde toate demersurile și acțiunile necesare pentru
realizarea acțiunii de recuperare a sumelor plătite ca
despăgubire.
CAPITOLUL VIII
Dispoziții finale
Art. 34. — În scopul aplicării prezentei norme, EximBank
elaborează proceduri generale care vor fi supuse aprobării
C.I.F.G.A.

Art. 35. — Dacă este necesar pentru scopul și natura
asigurării, EximBank poate include în polițele de asigurare a
creditelor cumpărător orice alte prevederi sau clauze adiționale
care nu contravin legislației în vigoare și, după caz, prevederilor
acordului de reasigurare aprobat prin Hotărârea C.I.F.G.A.,
aferent reasigurării polițelor emise.
Art. 36. — EximBank poate rezilia unilateral polița de
asigurare. Polița de asigurare se consideră reziliată de plin
drept, fără a mai fi necesară îndeplinirea vreunei alte formalități,
fără punerea în întârziere și fără intervenția instanțelor
judecătorești, în termen de 7 zile de la data când asiguratul a
primit notificarea de reziliere, în următoarele situații:
— neîndeplinirea de către asigurat a obligațiilor sale
prevăzute în polița de asigurare;
— existența unor dovezi de necontestat că asiguratul a
încălcat cerințele impuse de EximBank prin Politica EximBank
privind combaterea faptelor de corupție în domeniul creditelor
de export susținute oficial;
— orice agravare a riscului din vina asiguratului;
— când EximBank constată că asiguratul a furnizat, cu
intenție, informații eronate sau incomplete care au influențat
decizia EximBank cu privire la acceptarea riscului;
— nerespectarea de către asigurat a reglementărilor legale
referitoare la obiectul asigurării.
Art. 37. — (1) În cazul apariției unei dispute între asigurat și
EximBank, ambele părți contractante trebuie să folosească toate
căile pentru soluționarea disputelor pe cale amiabilă.
(2) Disputele care nu vor fi rezolvate pe cale amiabilă vor fi
rezolvate în conformitate cu legea română de către instanța
competentă.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 887/29.XII.2008 conține 32 de pagini.

Prețul: 2,50 lei

&JUYDGY|323377]
ISSN 1453—4495

