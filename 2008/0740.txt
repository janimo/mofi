PARTEA I

Anul 176 (XX) — Nr. 740

Vineri, 31 octombrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

184. — Lege pentru modificarea și completarea Legii
nr. 198/2004 privind unele măsuri prealabile lucrărilor
de construcție de autostrăzi și drumuri naționale ......

2–5

965. — Decret privind promulgarea Legii pentru modificarea
și completarea Legii nr. 198/2004 privind unele măsuri
prealabile lucrărilor de construcție de autostrăzi și
drumuri naționale........................................................

5

1.011. — Decret privind înaintarea unui contraamiral de flotilă
în gradul de contraamiral — cu două stele ................

6

1.012. — Decret privind înaintarea unui general de flotilă
aeriană în gradul de general-maior — cu două stele....

6

1.013. — Decret privind acordarea gradului de general de
brigadă — cu o stea unui colonel din Ministerul
Apărării ......................................................................

7

1.014. — Decret privind acordarea gradului de general de
brigadă — cu o stea unui colonel din Ministerul
Apărării ......................................................................

7

1.015. — Decret privind acordarea gradului de general de
brigadă — cu o stea unui colonel din Ministerul
Apărării ......................................................................

8

1.016. — Decret privind acordarea gradului de general de
brigadă — cu o stea unui colonel din Ministerul
Apărării ......................................................................

8

2

MONITORUL OFICIAL AL ROMÂNIEI, PARTEA I, Nr. 740/31.X.2008

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 198/2004 privind unele măsuri prealabile lucrărilor
de construcție de autostrăzi și drumuri naționale
Parlamentul României adoptă prezenta lege.
Art. I. — Legea nr. 198/2004 privind unele măsuri prealabile
lucrărilor de construcție de autostrăzi și drumuri naționale,
publicată în Monitorul Oficial al României, Partea I, nr. 487 din
31 mai 2004, cu modificările ulterioare, se modifică și se
completează după cum urmează:
1. Titlul legii se modifică și va avea următorul cuprins:
ăL E G E
privind unele măsuri prealabile lucrărilor de construcție
de drumuri de interes național, județean și local”
2. Articolul 1 se modifică și va avea următorul cuprins:
ăArt. 1. — (1) Prezenta lege stabilește cadrul juridic pentru
luarea unor măsuri de pregătire prealabilă a executării lucrărilor
de construcție de drumuri de interes național, județean și local
prevăzute la art. 5 din Ordonanța Guvernului nr. 43/1997 privind
regimul drumurilor, republicată, cu modificările și completările
ulterioare.
(2) În sensul prezentei legi, drumurile de interes național sunt
considerate de importanță strategică și de securitate națională.
(3) Coridorul de expropriere cuprinde elementele drumurilor
astfel cum sunt definite la art. 2 din Ordonanța Guvernului
nr. 43/1997, republicată, cu modificările și completările
ulterioare, și este stabilit de autoritatea centrală în domeniul
transporturilor, Ministerul Transporturilor, pentru drumurile de
interes național, sau de către direcțiile de specialitate ale
consiliilor județene, pentru drumurile de interes județean și local,
cu avizul Ministerului Internelor și Reformei Administrative.”
3. Articolul 2 se modifică și va avea următorul cuprins:
ăArt. 2. — (1) Prin prezenta lege se declară ca fiind de utilitate
publică toate lucrările de construcție de drumuri de interes
național, județean și local; expropriator este statul român pentru
drumurile de interes național, județele pentru drumurile de
interes județean, iar municipiile, orașele și comunele pentru
drumurile de interes local. În aplicarea prevederilor prezentei
legi, statul român este reprezentat de Ministerul Transporturilor,
prin Compania Națională de Autostrăzi și Drumuri Naționale din
România — S.A., iar unitățile administrativ-teritoriale sunt
reprezentate de autoritățile administrației publice locale.
(2) În înțelesul prezentei legi, prin lucrări de construcție de
drumuri, denumite în continuare lucrări, se înțelege lucrări de
construire, reabilitare, dezvoltare, modernizare ori extindere a
drumurilor de interes național, județean și local.
(3) Fac parte din drumurile de interes național, județean și
local elementele drumurilor astfel cum sunt definite în Ordonanța
Guvernului nr. 43/1997, republicată, cu modificările și completările
ulterioare.
(4) Terenurile necesare pentru relocarea utilităților, pentru
drumurile tehnologice, drumurile temporare, drumurile
ocolitoare, precum și cele necesare gropilor de împrumut pot fi
expropriate și se supun prevederilor prezentei legi.
(5) Terenurile expropriate conform prevederilor alin. (4) se
predau, după finalizarea lucrărilor, autorităților publice locale și
nu pot fi înstrăinate.”

4. Articolul 3 se modifică și va avea următorul cuprins:
ăArt. 3. — (1) Documentația tehnico-economică aferentă
lucrărilor de execuție de drumuri de interes național, județean și
local se elaborează în condițiile Legii nr. 500/2002 privind
finanțele publice, cu modificările ulterioare, ale Legii
administrației publice locale nr. 215/2001, republicată, cu
modificările și completările ulterioare, și ale celorlalte acte
normative aplicabile în materie de investiții publice de către
Compania Națională de Autostrăzi și Drumuri Naționale din
România — S.A. sau de către autoritățile administrației publice
locale, după caz, și va conține varianta finală a studiului de
fezabilitate.
(2) Deținătorii cu orice titlu ai imobilelor afectate de
elaborarea studiului de fezabilitate pe coridorul de expropriere
sunt obligați, după o prealabilă înștiințare, să permită accesul
pentru efectuarea măsurătorilor topografice, a studiilor
geotehnice și a oricăror operațiuni necesare studiului de
fezabilitate.
(3) După avizarea de către Agenția Națională de Cadastru și
Publicitate Imobiliară, prin unitățile sale teritoriale, a fiecărei
documentații cadastral-juridice de expropriere, aceasta are
obligația de a transmite unităților administrativ-teritoriale lista
imobilelor situate pe coridorul de expropriere. După transmiterea
acestei liste se interzice emiterea oricărui aviz, acord, permis,
autorizație cu privire la imobilele supuse exproprierii.
(4) Documentațiile pentru eliberarea certificatelor de
urbanism necesare construcției obiectivelor prevăzute la art. 1
se depun de Compania Națională de Autostrăzi și Drumuri
Naționale din România — S.A., pentru lucrările de interes
național, respectiv de către autoritățile administrației publice
locale, pentru lucrările de interes județean și local.
(5) Certificatele de urbanism pentru lucrările ce fac obiectul
prezentei legi se eliberează și se comunică Companiei
Naționale de Autostrăzi și Drumuri Naționale din România —
S.A., pentru lucrările de interes național, respectiv autorităților
administrației publice locale, pentru lucrările de interes județean
și local, în termen de 10 zile calendaristice de la data depunerii
documentației.
(6) Avizele, acordurile, permisele și autorizațiile solicitate prin
certificatele de urbanism, cu excepția acordului de mediu, vor fi
eliberate și comunicate Companiei Naționale de Autostrăzi și
Drumuri Naționale din România — S.A., pentru lucrările de
interes național, respectiv autorităților administrației publice
locale, pentru lucrările de interes județean și local, în termen de
25 de zile calendaristice de la data depunerii documentației
pentru eliberarea lor.
(7) În conformitate cu prevederile Ordonanței de urgență a
Guvernului nr. 27/2003 privind procedura aprobării tacite,
aprobată cu modificări și completări prin Legea nr. 486/2003,
certificatele de urbanism, avizele, acordurile, permisele și
autorizațiile se consideră acordate, dacă acestea nu au fost
transmise către Compania Națională de Autostrăzi și Drumuri
Naționale din România — S.A., pentru lucrările de interes
național, respectiv către autoritățile administrației publice locale,

MONITORUL OFICIAL AL ROMÂNIEI, PARTEA I, Nr. 740/31.X.2008
pentru lucrările de interes județean și local, în termenele
menționate la alin. (5) și (6).
(8) În cazul aprobării tacite a certificatelor de urbanism,
avizelor, acordurilor, permiselor și autorizațiilor, autoritățile
competente sunt obligate să emită documentul oficial în termen
de 5 zile lucrătoare de la data aprobării tacite.
(9) Prin derogare de la prevederile art. 3 lit. c) din Legea
nr. 50/1991 privind autorizarea executării lucrărilor de
construcții, republicată, cu modificările și completările ulterioare,
se exceptează de la eliberarea autorizației de construire
realizarea obiectivelor prevăzute la art. 1.
(10) Proiectele cuprinse în programul Ministerului
Transporturilor sau în cele ale autorităților administrației publice
locale privind dezvoltarea de drumuri de interes național,
respectiv de interes județean și local sunt scutite de taxele către
Inspectoratul de Stat în Construcții menționate în Legea
nr. 10/1995 privind calitatea în construcții, cu modificările
ulterioare, și în Legea nr. 50/1991, republicată, cu modificările și
completările ulterioare.
(11) Certificatele de urbanism, avizele, acordurile, permisele
sau autorizațiile sunt valabile până la finalizarea executării
lucrărilor pentru care au fost eliberate, respectiv până la
eliberarea procesului-verbal de recepție finală a lucrărilor.”
5. Articolul 4 se modifică și va avea următorul cuprins:
ăArt. 4. — (1) Pe baza documentației tehnico-economice
prevăzute la art. 3 alin. (1), Guvernul sau autoritatea publică
locală competentă, după caz, aprobă, prin hotărâre, indicatorii
tehnico-economici, amplasamentul lucrării, conform variantei
finale a studiului de fezabilitate, sursa de finanțare, precum și
declanșarea procedurii de expropriere a tuturor imobilelor care
constituie coridorul de expropriere, suma globală a
despăgubirilor estimată de către expropriator pe baza unui
raport de evaluare, termenul în care aceasta se virează într-un
cont deschis pe numele expropriatorului.
(2) După publicarea hotărârii prevăzute la alin. (1),
expropriatorul întocmește documentațiile cadastral-juridice
pentru fiecare imobil propus spre expropriere, având în vedere
și dispozițiile Legii cadastrului și a publicității imobiliare
nr. 7/1996, republicată. Documentațiile vor cuprinde și date
privind încadrarea lucrării în planurile de urbanism și amenajare
a teritoriului, precum și planuri cu amplasamentul lucrării care
se avizează de Agenția Națională de Cadastru și Publicitate
Imobiliară, prin unitățile sale teritoriale. Planul cu amplasamentul
lucrării, pe fiecare unitate administrativ-teritorială, care conține
delimitarea imobilelor — teren și/sau construcții — propuse spre
expropriere, cu indicarea numelor deținătorilor, precum și a
ofertelor de despăgubire, pe categorii de imobile, stabilite de
evaluatori autorizați, se aduce la cunoștință publică prin afișarea
la sediul consiliului local respectiv, unde va rămâne afișat până
la finalizarea procedurii de expropriere, și prin afișare pe pagina
proprie de internet a expropriatorului.
(3) Suma globală estimată a despăgubirilor se virează la
dispoziția expropriatorului, în termen de cel mult 30 de zile de la
data solicitării acestuia.
(4) Suma prevăzută la alin. (3) poate fi suplimentată, prin
hotărâre a Guvernului sau a autorității administrației publice
locale competente, după caz, la cererea expropriatorului, ca
urmare a realizării rapoartelor de evaluare a imobilelor supuse
exproprierii, pentru fiecare unitate administrativ-teritorială, pe
fiecare categorie de folosință, a modificării numărului de imobile
necesar a fi expropriate, precum și în orice alte situații, temeinic
motivate.
(5) Tabelele cu imobilele proprietate privată supuse
exproprierii în condițiile prezentei legi, cuprinzând județul,
localitatea, indicatorul cadastral, suprafața (m2) și numele
proprietarului/deținătorului, conform documentației cadastraljuridice, se vor afla la expropriator și vor fi aduse la cunoștință

3

publică prin afișare la sediul consiliului local al fiecărei unități
administrativ-teritoriale și pe pagina proprie de internet a
expropriatorului, cu 10 zile înainte de data începerii activității
comisiei prevăzute la art. 6 alin. (1).
(6) Data începerii activității comisiei prevăzute la art. 6
alin. (1) și data la care vor fi afișate tabelele prevăzute la alin. (5)
se vor aduce la cunoștința persoanelor interesate prin
publicarea unui anunț într-un ziar local.
(7) În situația în care, ca urmare a definitivării proiectului
tehnic sau a detaliilor de execuție, amplasamentul lucrării se
modifică, expropriatorul va proceda la regularizarea datelor de
identificare a imobilelor supuse exproprierii și la actualizarea
tabelelor prevăzute la alin. (5), cu respectarea reglementărilor în
vigoare și fără a mai fi necesară modificarea hotărârii Guvernului
sau a autorității administrației publice locale competente, după
caz.
(8) Înainte de data începerii activității prevăzute la art. 6
alin. (1), un evaluator autorizat va întocmi un raport de evaluare
a imobilelor supuse exproprierii, pentru fiecare unitate
administrativ-teritorială, pe fiecare categorie de folosință.
Raportul de evaluare a terenurilor forestiere va fi întocmit de un
evaluator autorizat, agreat de Ministerul Agriculturii și Dezvoltării
Rurale.”
6. La articolul 5, alineatele (2), (3), (5) și (6) se modifică și
vor avea următorul cuprins:
ă(2) Cererea pentru plata despăgubirilor va conține numele și
prenumele titularilor drepturilor reale, adresa de domiciliu, actele
doveditoare referitoare la existența drepturilor reale asupra
bunului imobil expropriat. Cererea, împreună cu documentele
doveditoare, originale și/sau copii legalizate, va fi depusă în
termen de 10 zile de la data aducerii la cunoștință publică, prin
afișare la sediul consiliului local pe raza căruia se află imobilul
a tabelelor prevăzute la art. 4 alin. (5).
(3) Dovada dreptului de proprietate și a celorlalte drepturi
reale asupra imobilelor expropriate se face prin orice mijloace de
probă admise de lege, inclusiv în zonele în care se aplică
Decretul-lege nr. 115/1938 pentru unificarea dispozițiilor
referitoare la cărțile funciare, cu modificările ulterioare, în funcție
de modalitatea de dobândire a drepturilor — convențională,
judiciară, legală, succesorală, înțelegând prin dobândire și
constituirea sau reconstituirea dreptului de proprietate în temeiul
unor legi speciale.
..............................................................................................
(5) În cazul în care despăgubirile referitoare la același imobil
sunt cerute în concurs sau în contradictoriu de mai multe
persoane aparent îndreptățite, despăgubirile se vor consemna
pe numele tuturor, urmând să fie împărțite potrivit legii civile.
Despăgubirea va fi eliberată numai titularilor drepturilor dovedite
prin acte autentice și/sau hotărâri judecătorești definitive și
irevocabile. Eventualele litigii amână eliberarea despăgubirilor
consemnate, dar nu suspendă transferul dreptului de proprietate
către expropriator.
(6) În situația în care imobilele ce urmează a fi expropriate
fac obiectul unei succesiuni, iar succesorii nu sunt cunoscuți sau
nu pot prezenta certificat de moștenitor, dacă procedura
succesorală este deschisă, despăgubirea se va consemna pe
seama moștenitorilor aparenți. În ipoteza în care procedura
succesorală nu este deschisă, un reprezentant al
expropriatorului este îndreptățit să solicite deschiderea
succesiunii, iar suma reprezentând despăgubirile va fi
consemnată într-un cont distinct, pe seama moștenitorilor
aparenți. Despăgubirile vor fi eliberate numai succesorilor care
își vor dovedi calitatea cu certificatul de moștenitor sau cu
hotărârea judecătorească definitivă și irevocabilă.”
7. La articolul 5, după alineatul (6) se introduce un nou
alineat, alineatul (61), cu următorul cuprins:
ă(61) Prin derogare de la prevederile art. 21 alin. (5) din
Legea nr. 10/2001 privind regimul juridic al unor imobile preluate

4

MONITORUL OFICIAL AL ROMÂNIEI, PARTEA I, Nr. 740/31.X.2008

în mod abuziv în perioada 6 martie 1945 — 22 decembrie 1989,
republicată, cu modificările și completările ulterioare, imobilele
pentru care s-au formulat notificări de restituire vor fi expropriate
în condițiile prezentei legi sau, după caz, transferate în domeniul
public al statului și în administrarea Companiei Naționale de
Autostrăzi și Drumuri Naționale — S.A. În ipoteza în care
imobilul se află în domeniul privat al statului, suma reprezentând
cuantumul despăgubirii se va consemna pe numele deținătorului
și al persoanei care a făcut notificarea. În situația în care imobilul
se află în domeniul public al statului sau al unităților
administrativ-teritoriale, acesta va face obiectul transferului în
condițiile Legii nr. 213/1998 privind proprietatea publică și
regimul juridic al acesteia, cu modificările și completările
ulterioare. În această ipoteză persoana îndreptățită la restituire
va fi despăgubită în condițiile Legii nr. 10/2001, republicată, cu
modificările și completările ulterioare.”
8. La articolul 5, după alineatul (7) se introduc două noi
alineate, alineatele (8) și (9), cu următorul cuprins:
ă(8) În cazul în care titularul sau unul dintre titularii dreptului
real, aflați în concurs, nu este de acord cu despăgubirea
stabilită, suma reprezentând despăgubirea se consemnează pe
numele titularului sau, după caz, al titularilor. Despăgubirea va
fi eliberată în baza cererii formulate în acest sens, însoțită de
acte autentice sau de hotărârea judecătorească definitivă și
irevocabilă de stabilire a cuantumului despăgubirii ori, după caz,
de declarația autentică de acceptare a cuantumului despăgubirii
prevăzute în hotărârea de stabilire a despăgubirii.
(9) Identificarea imobilelor supuse exproprierii, aflate în litigiu,
se va face numai în coordonate cadastrale, în conformitate cu
prevederile Legii nr. 7/1996, republicată.”
9. Articolul 6 se modifică și va avea următorul cuprins:
ăArt. 6. — (1) În termen de 5 zile de la data intrării în vigoare
a hotărârii Guvernului, respectiv de la data publicării hotărârii
autorității administrației publice locale, prevăzute la art. 4
alin. (1), expropriatorul numește o comisie care verifică dreptul
de proprietate ori alt drept real în temeiul căruia cererea a fost
formulată și constată acceptarea sau, după caz, neacceptarea
cuantumului despăgubirii de către proprietar sau titularii altor
drepturi reale asupra imobilului supus exproprierii.
(2) La cererea comisiei prevăzute la alin. (1), solicitantul are
obligația să completeze documentația depusă privind calitatea
de titular al dreptului real pentru care solicită despăgubirea, în
termen de 15 zile. În caz contrar, comisia prevăzută la alin. (1)
va consemna despăgubirea pe numele solicitantului, însă
eliberarea acesteia se va face numai la data la care solicitantul
își va dovedi dreptul în condițiile prezentei legi.”
10. Articolul 7 se modifică și va avea următorul cuprins:
ăArt. 7. — Hotărârea de stabilire a cuantumului despăgubirii
emisă în condițiile prevăzute la art. 5 și 6 se comunică
solicitantului, precum și celorlalți titulari ori, după caz, titulari
aparenți, se afișează în extras la sediul consiliului local pe raza
căruia se află situat imobilul expropriat și în extras, pe pagina
proprie de internet a expropriatorului.”
11. Articolul 8 se modifică și va avea următorul cuprins:
ăArt. 8. — În termen de cel mult 90 de zile de la data emiterii
hotărârii de stabilire a cuantumului despăgubirilor, expropriatorul
efectuează, prin transfer bancar sau numerar, plata
despăgubirilor către titularii drepturilor reale asupra imobilelor
expropriate sau consemnarea acestora, în condițiile art. 5
alin. (4)—(8) și ale art. 6.”
12. Articolul 9 se modifică și va avea următorul cuprins:
ăArt. 9. — (1) Expropriatul nemulțumit de cuantumul
despăgubirii consemnate în condițiile art. 5 alin. (4)—(8) și ale
art. 6 alin. (2) se poate adresa instanței judecătorești
competente în termen de 30 de zile de la data la care i-a fost
comunicată hotărârea de stabilire a cuantumului despăgubirii,
sub sancțiunea decăderii, fără a putea contesta transferul

dreptului de proprietate către expropriator asupra imobilului
supus exproprierii, iar exercitarea căilor de atac nu suspendă
efectele hotărârii de stabilire a cuantumului despăgubirii,
respectiv transferul dreptului de proprietate asupra terenului.
(2) În cazul în care hotărârea nu a fost comunicată, orice
persoană care se consideră îndreptățită la despăgubire pentru
exproprierea imobilului se poate adresa instanței judecătorești
competente, în termen de 3 ani de la data afișării hotărârii de
stabilire a cuantumului despăgubirii, în condițiile art. 7, sub
sancțiunea decăderii.
(3) Acțiunea formulată în conformitate cu prevederile
prezentului articol se soluționează potrivit dispozițiilor art. 21—27
din Legea nr. 33/1994 privind exproprierea pentru cauză de
utilitate publică, în ceea ce privește stabilirea despăgubirii. La
calcularea cuantumului despăgubirii, experții și instanța de
judecată se vor raporta la momentul transferului dreptului de
proprietate, în condițiile art. 15 din prezenta lege.
(4) Fac excepție de la prevederile art. 21 alin. (5) din Legea
nr. 10/2001, republicată, cu modificările și completările
ulterioare, situațiile în care imobilele sunt solicitate pentru
expropriere în vederea realizării lucrărilor de utilitate publică
privind drumurile. În acest caz, persoanelor îndreptățite li se va
atribui de expropriator despăgubirea legală.
(5) Lucrările de utilitate publică privind drumurile care fac
obiectul prezentei legi nu pot fi suspendate sau sistate la
cererea vreunei persoane care invocă existența unor litigii
privind posesia ori proprietatea imobilului expropriat.”
13. La articolul 10, alineatul (1) se modifică și va avea
următorul cuprins:
ăArt. 10. — (1) Cererile adresate instanței judecătorești
pentru stabilirea, în contradictoriu cu statul român sau cu
unitățile administrativ-teritoriale, după caz, a dreptului la
despăgubire pentru expropriere și a cuantumului acesteia sunt
scutite de taxa judiciară de timbru.”
14. Articolul 11 se abrogă.
15. Articolul 12 se modifică și va avea următorul cuprins:
ăArt. 12. — (1) Actele juridice care se încheie după data
comunicării hotărârii de stabilire a cuantumului despăgubirii sau
după data plății ori, după caz, a consemnării sumelor stabilite
ca despăgubiri, pentru constituirea sau transferul de drepturi
reale având ca obiect imobilele afectate de expropriere, sunt
lovite de nulitate absolută, cu excepția celor care clarifică ulterior
exproprierii situația juridică a imobilelor, în cazurile prevăzute la
art. 5 alin. (4)—(8) și art. 6 alin. (2) din prezenta lege.
(2) Începând cu data publicării hotărârii prevăzute la art. 4
alin. (1), actele juridice prin care se face trecerea din extravilan
în intravilan, precum și cele prin care se face trecerea din
domeniul public în domeniul privat al unităților administrativteritoriale, referitoare la imobilele necesar a fi expropriate,
potrivit studiului de fezabilitate, sunt lovite de nulitate absolută.”
16. Articolul 13 se abrogă.
17. După articolul 13 se introduce un nou articol,
articolul 131, cu următorul cuprins:
ăArt. 131. — Scoaterea, definitivă ori temporară, a terenurilor
necesare pentru lucrări de construcție de drumuri de interes
național, județean și local din circuitul agricol și, respectiv, din
fondul forestier național se exceptează de la plata taxelor
prevăzute la art. 92 alin. (4) din Legea fondului funciar
nr. 18/1991, republicată, cu modificările și completările
ulterioare, respectiv a taxelor și a celorlalte sume datorate
potrivit art. 33 alin. (3) lit. h), art. 36 alin. (2), art. 41 și 42 din
Legea nr. 46/2008 — Codul silvic.”
18. Articolul 15 se modifică și va avea următorul cuprins:
ăArt. 15. — Transferul imobilelor din proprietatea privată în
proprietatea publică a statului sau a unităților administrativteritoriale și în administrarea expropriatorului operează de drept

MONITORUL OFICIAL AL ROMÂNIEI, PARTEA I, Nr. 740/31.X.2008
la data plății despăgubirilor pentru expropriere sau, după caz, la
data consemnării acestora, în condițiile prezentei legi.”
19. Articolul 17 se modifică și va avea următorul cuprins:
ăArt. 17. — Serviciile privind înregistrarea, avizarea și
recepționarea documentațiilor cadastral-juridice sunt scutite de
la plata taxelor, iar taxele aferente procedurii de intabulare
pentru terenurile necesare realizării lucrărilor de construire de
drumuri de interes național, județean și local, precum și orice
alte taxe datorate bugetului de stat sau bugetelor locale sunt
scutite de la plată.”
20. După articolul 18 se introduce un nou articol,
articolul 181, cu următorul cuprins:
ăArt. 181. — (1) Orice avize, acorduri, permise sau autorizații
emise unor terțe persoane pentru imobilele supuse exproprierii
de la data avizării de către Agenția Națională de Cadastru și
Publicitate Imobiliară, prin unitățile sale teritoriale, a
documentațiilor cadastral-juridice sunt lovite de nulitate absolută.
(2) Neeliberarea în termenele stabilite prin prezenta lege a
certificatelor de urbanism, avizelor, acordurilor, permiselor și a
autorizațiilor de autoritățile în a căror sarcină cade eliberarea lor
se sancționează cu amendă cuprinsă între 5.000 lei și 10.000 lei.
(3) Constatarea contravențiilor și aplicarea amenzilor se fac
de către prefect, în calitatea sa de autoritate publică,
reprezentant al Guvernului pe plan local.
(4) Dispozițiile prezentului articol se completează în mod
corespunzător cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(5) În situația în care, din cauza lipsei unui aviz, acord,
permis sau a unei autorizații, constructorii înregistrează întârzieri
în executarea lucrărilor definite la art. 1, valoarea daunelor
pretinse de către aceștia va fi suportată de instituțiile care se fac

5

vinovate de depășirea termenelor stabilite la art. 3 alin. (5), (6)
și (8).
(6) Dispoziția prevăzută la alin. (5) se aplică și în cazul
eliberării unui aviz, acord, permis sau a unei autorizații unor terțe
persoane pentru imobilele supuse exproprierii.”
21. Articolul 19 se modifică și va avea următorul cuprins:
ăArt. 19. — În termen de 30 de zile de la intrarea în vigoare
a prezentei legi, Ministerul Transporturilor va elabora normele
metodologice de punere în aplicare a prezentei legi, care vor fi
aprobate prin hotărâre a Guvernului.”
Art. II. — Pentru lucrările pentru care procedura de
expropriere se află în curs la data intrării în vigoare a prezentei
legi, Guvernul va emite câte o hotărâre pentru fiecare lucrare,
prin care va aproba declanșarea procedurii de expropriere
pentru toate imobilele rămase de expropriat, precum și suma
globală estimată a despăgubirilor.
Art. III. — Orice documentație tehnică sau de evaluare
realizată anterior intrării în vigoare a prezentei legi se consideră
valabilă.
Art. IV. — În termen de 30 de zile de la intrarea în vigoare a
prezentei legi, Ministerul Transporturilor va modifica normele
metodologice prevăzute la art. 19 din Legea nr. 198/2004 privind
unele măsuri prealabile lucrărilor de construcție de autostrăzi și
drumuri naționale și le va supune spre aprobare Guvernului.
Art. V. — Legea nr. 198/2004 privind unele măsuri prealabile
lucrărilor de construcție de autostrăzi și drumuri naționale,
publicată în Monitorul Oficial al României, Partea I, nr. 487 din
31 mai 2004, cu modificările ulterioare, precum și cu modificările
și completările aduse prin prezenta lege, se va republica în
Monitorul Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 21 octombrie 2008.
Nr. 184.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 198/2004 privind unele măsuri prealabile lucrărilor
de construcție de autostrăzi și drumuri naționale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 198/2004 privind unele măsuri prealabile lucrărilor de construcție de autostrăzi
și drumuri naționale și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 20 octombrie 2008.
Nr. 965.

6

MONITORUL OFICIAL AL ROMÂNIEI, PARTEA I, Nr. 740/31.X.2008
PREȘEDINTELE ROMÂNIEI

DECRET
privind înaintarea unui contraamiral de flotilă
în gradul de contraamiral — cu două stele
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnul contraamiral de flotilă Dănilă Nicolae Dorin se
înaintează în gradul de contraamiral — cu două stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 29 octombrie 2008.
Nr. 1.011.

PREȘEDINTELE ROMÂNIEI

DECRET
privind înaintarea unui general de flotilă aeriană
în gradul de general maior — cu două stele
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnul general de flotilă aeriană Stanciu Dumitru Ion-Aurel
se înaintează în gradul de general maior — cu două stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 29 octombrie 2008.
Nr. 1.012.

MONITORUL OFICIAL AL ROMÂNIEI, PARTEA I, Nr. 740/31.X.2008
PREȘEDINTELE ROMÂNIEI

DECRET
privind acordarea gradului de general de brigadă —
cu o stea unui colonel din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnului colonel Tofan Vasile Mihai i se acordă gradul de
general de brigadă — cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 29 octombrie 2008.
Nr. 1.013.

PREȘEDINTELE ROMÂNIEI

DECRET
privind acordarea gradului de general de brigadă —
cu o stea unui colonel din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnului colonel Simina Ioan Gheorghe i se acordă gradul
de general de brigadă — cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 29 octombrie 2008.
Nr. 1.014.

7

8

MONITORUL OFICIAL AL ROMÂNIEI, PARTEA I, Nr. 740/31.X.2008
PREȘEDINTELE ROMÂNIEI

DECRET
privind acordarea gradului de general de brigadă —
cu o stea unui colonel din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnului colonel Macri Aurel Marian i se acordă gradul de
general de brigadă — cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 octombrie 2008.
Nr. 1.015.
PREȘEDINTELE ROMÂNIEI

DECRET
privind acordarea gradului de general de brigadă —
cu o stea unui colonel din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării și Hotărârea Consiliului
Suprem de Apărare a Țării nr. 96 din data de 23 octombrie 2008,
Președintele României d e c r e t e a z ă:
Articol unic. — Domnului colonel Vasilache Mihail Ion i se acordă gradul de
general de brigadă — cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 octombrie 2008.
Nr. 1.016.
EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 740/31.X.2008 conține 8 pagini.

Prețul: 0,65 lei

&JUYDGY|321908]
ISSN 1453—4495

