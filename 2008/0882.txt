PARTEA I

Anul 176 (XX) — Nr. 882

Miercuri, 24 decembrie 2008

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECRETE

1.363. — Decret pentru eliberarea din funcție a unui consilier
prezidențial ................................................................

2

1.364. — Decret privind acordarea Drapelului de luptă
Comandamentului Brigăzii 4 Logistică ăTransilvania” ....

2

ORDONANȚE ALE GUVERNULUI ROMÂNIEI
221.

— Ordonanță de urgență pentru stabilirea unor măsuri
de reorganizare în cadrul administrației publice
centrale ......................................................................

3–4

DECIZII ALE PRIMULUI-MINISTRU
301.

302.

303.

— Decizie privind numirea domnului Ion Moraru în
funcția de secretar de stat la Secretariatul General al
Guvernului ..................................................................

5

— Decizie privind reluarea de către domnul Radian
Doru Tufă a activității în funcția de secretar general al
Ministerului Transporturilor ........................................

5

— Decizie privind eliberarea doamnei Lorincz Csilla
din funcția de consilier de stat în cadrul aparatului de
lucru al ministrului de stat pentru coordonarea
activităților din domeniile culturii, învățământului și
integrării europene ....................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
127.

600.

— Ordin al președintelui Autorității Naționale de
Reglementare în Domeniul Energiei privind stabilirea
cotei obligatorii de achiziție de certificate verzi de către
furnizorii de energie electrică, pentru anul 2008 ........

6

— Ordin al ministrului muncii, familiei și egalității de șanse
pentru aprobarea unor acorduri de delegare de funcții
privind implementarea Programului operațional sectorial
ăDezvoltarea resurselor umane 2007—2013” ................

7–8

2

MONITORUL OFICIAL AL ROMÂNIEI, PARTEA I, Nr. 882/24.XII.2008

DECRETE
PREȘEDINTELE ROMÂNIEI

DECRET
pentru eliberarea din funcție a unui consilier prezidențial
În temeiul prevederilor art. 94 lit. c) și ale art. 100 alin. (1) din Constituția
României, republicată, precum și ale art. 4 alin. 1 din Legea nr. 47/1994 privind
serviciile din subordinea Președintelui României, republicată,
Președintele României d e c r e t e a z ă:
Articol unic. — La data emiterii prezentului decret, domnul Mihai Stănișoară
se eliberează din funcția de consilier prezidențial pentru apărare și securitate
națională.
PREȘEDINTELE ROMÂNIEI

TRAIAN BĂSESCU
București, 22 decembrie 2008.
Nr. 1.363.

PREȘEDINTELE ROMÂNIEI

DECRET
privind acordarea Drapelului de luptă Comandamentului
Brigăzii 4 Logistică ăTransilvania”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării,
Președintele României d e c r e t e a z ă:
Articol unic. — Se acordă Drapelul de luptă Comandamentului Brigăzii 4
Logistică ăTransilvania”.
PREȘEDINTELE ROMÂNIEI

TRAIAN BĂSESCU
București, 22 decembrie 2008.
Nr. 1.364.

MONITORUL OFICIAL AL ROMÂNIEI, PARTEA I, Nr. 882/24.XII.2008

3

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru stabilirea unor măsuri de reorganizare în cadrul administrației publice centrale
Având în vedere Hotărârea Parlamentului României nr. 31 din 22 decembrie 2008 pentru acordarea încrederii Guvernului,
publicată în Monitorul Oficial al României, Partea I, nr. 869 din 22 decembrie 2008, prin care s-a aprobat structura pe ministere a
Guvernului învestit,
luând în considerare necesitatea asigurării imediate a funcționării normale a Guvernului, în noua structură aprobată prin
Hotărârea Parlamentului României nr. 31/2008 pentru acordarea încrederii Guvernului,
având în vedere faptul că, în lipsa unei reglementări imediate, există riscuri serioase legate de funcționalitatea Guvernului,
ținând cont de faptul că aceste elemente constituie situații extraordinare, vizând interesul public, a căror reglementare nu
poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se înființează Ministerul Administrației și Internelor
prin reorganizarea Ministerului Internelor și Reformei
Administrative.
Art. 2. — Se înființează Ministerul Agriculturii, Pădurilor și
Dezvoltării Rurale prin reorganizarea Ministerului Agriculturii și
Dezvoltării Rurale.
Art. 3. — Se înființează Ministerul Apărării Naționale prin
reorganizarea Ministerului Apărării.
Art. 4. — Se înființează Ministerul Comunicațiilor și Societății
Informaționale prin reorganizarea Ministerului Comunicațiilor și
Tehnologiei Informației.
Art. 5. — Se înființează Ministerul Culturii, Cultelor și
Patrimoniului Național prin reorganizarea Ministerului Culturii și
Cultelor.
Art. 6. — Se înființează Ministerul Dezvoltării Regionale și
Locuinței prin reorganizarea Ministerului Dezvoltării, Lucrărilor
Publice și Locuințelor.
Art. 7. — Se înființează Ministerul Economiei prin preluarea
activității și structurilor specializate pe domeniul economic de la
Ministerul Economiei și Finanțelor, precum și, dacă este cazul,
prin preluarea unor activități din cadrul Autorității pentru
Valorificarea Activelor Statului și a unor structuri din portofoliul
acesteia, astfel cum va fi stabilit prin actul normativ de
organizare și funcționare a ministerului.
Art. 8. — Se înființează Ministerul Finanțelor Publice prin
preluarea activității și structurilor specializate pe domeniul
finanțelor de la Ministerul Economiei și Finanțelor, care se
desființează.
Art. 9. — Se înființează Ministerul Educației, Cercetării și
Inovării prin reorganizarea Ministerului Educației, Cercetării și
Tineretului.
Art. 10. — Se înființează Ministerul Întreprinderilor Mici și
Mijlocii, Comerțului și Mediului de Afaceri prin preluarea activității
și structurilor specializate pe domeniul întreprinderilor mici și
mijlocii și comerțului de la Ministerul pentru Întreprinderi Mici și
Mijlocii, Comerț, Turism și Profesii Liberale.
Art. 11. — Se înființează Ministerul Transporturilor și
Infrastructurii prin reorganizarea Ministerului Transporturilor.
Art. 12. — Se înființează Ministerul Justiției și Libertăților
Cetățenești prin reorganizarea Ministerului Justiției.
Art. 13. — Se înființează Ministerul Mediului prin
reorganizarea Ministerului Mediului și Dezvoltării Durabile.
Art. 14. — Se înființează Ministerul Muncii, Familiei și
Protecției Sociale prin reorganizarea Ministerului Muncii,
Familiei și Egalității de Șanse.
Art. 15. — Se înființează Ministerul Sănătății prin
reorganizarea Ministerului Sănătății Publice.
Art. 16. — Se înființează Ministerul Tineretului și Sportului
prin comasarea Autorității Naționale pentru Tineret cu Agenția
Națională pentru Sport, instituții publice care se desființează.

Art. 17. — Se înființează Ministerul Turismului prin preluarea
activității și structurilor specializate pe domeniul turismului de la
Ministerul pentru Întreprinderi Mici și Mijlocii, Comerț, Turism și
Profesii Liberale, care se desființează.
Art. 18. — Aparatul de lucru al ministrului de stat pentru
coordonarea activităților din domeniile culturii, învățământului și
integrării europene, structură fără personalitate juridică,
finanțată prin bugetul Secretariatului General al Guvernului, își
încetează activitatea.
Art. 19. — (1) În termen de 30 de zile de la data intrării în
vigoare a prezentei ordonanțe de urgență, ministerele
nou-înființate, prevăzute la art. 1—17, vor supune Guvernului
spre adoptare proiectele de acte normative pentru
reglementarea măsurilor privind organizarea și funcționarea lor.
(2) Până la data adoptării reglementărilor prevăzute la
alin. (1), în realizarea măsurilor și obiectivelor cuprinse în
Programul de guvernare pe perioada 2009—2012, activitatea
ministerelor nou-înființate este supusă dispozițiilor cuprinse în
actele normative privind organizarea și funcționarea ministerelor
care se reorganizează potrivit prezentei ordonanțe de urgență.
Art. 20. — Unitățile care funcționează în subordinea, în
coordonarea sau sub autoritatea ministerelor desființate sau ale
căror structuri ori activități au fost preluate potrivit prezentei
ordonanțe de urgență trec, în mod corespunzător, în subordinea,
în coordonarea sau sub autoritatea ministerelor nou-înființate.
Art. 21. — Ministerele nou-înființate vor prelua, în mod
corespunzător, toate drepturile și obligațiile instituției desființate
ori ale structurii sau activității din domeniile preluate, inclusiv
personalul și bunurile mobile și imobile aflate în administrarea
sau, după caz, în proprietatea acestora, în conformitate cu
prevederile Legii nr. 115/1999 privind responsabilitatea
ministerială, republicată, cu modificările ulterioare, și ale
Hotărârii Guvernului nr. 2/2001 pentru aprobarea structurii și
conținutului protocolului de predare-primire întocmit de membrii
Guvernului și de conducătorii celorlalte organe de specialitate
ale administrației publice la expirarea mandatului.
Art. 22. — (1) Se autorizează Ministerul Finanțelor Publice să
introducă modificările în structura bugetului de stat și în bugetele
ordonatorilor principali de credite și în anexele la acestea,
precum și în bugetele sumelor alocate din credite externe,
fonduri externe nerambursabile și pentru activități finanțate
integral din venituri proprii pe anul 2008, corespunzător
prevederilor prezentei ordonanțe de urgență, la propunerea
ordonatorilor principali de credite, pe baza protocoalelor de
predare-preluare.
(2) Protocoalele de predare-preluare se încheie în termen de
30 de zile de la data intrării în vigoare a prezentei ordonanțe de
urgență și cuprind prevederile bugetare, execuția bugetară până
la data preluării, structurile de personal preluate, precum și
celelalte drepturi și obligații prevăzute la art. 21.

4

MONITORUL OFICIAL AL ROMÂNIEI, PARTEA I, Nr. 882/24.XII.2008

(3) Până la aprobarea legii bugetului de stat pe anul 2009,
finanțarea ministerelor reorganizate conform prezentei
ordonanțe de urgență se asigură în cadrul unei limite lunare de
cheltuieli ce nu poate depăși de regulă 1/12 din prevederile
bugetare ale anului 2008 aferente activității reorganizate.
(4) Încadrarea în limita de cheltuieli stabilită conform alin. (3)
este în responsabilitatea ordonatorilor principali de credite.
(5) Până la introducerea modificărilor prevăzute la alin. (1)
în bugetul de stat și în bugetele ordonatorilor principali de
credite, finanțarea acestora se asigură din bugetele
ordonatorilor principali de credite existenți înainte de intrarea în
vigoare a prezentei ordonanțe de urgență.
(6) Deschiderea creditelor bugetare se efectuează din
bugetele ordonatorilor principali de credite existenți înainte de
intrarea în vigoare a prezentei ordonanțe de urgență și se
aprobă de ordonatorii principali de credite ai ministerelor
înființate în condițiile prezentei ordonanțe de urgență.
(7) Personalul ministerelor nou-înființate se preia de la
instituțiile ale căror structuri sau activități sunt preluate, respectiv
de la instituțiile care se reorganizează, care se comasează sau
care își încetează activitatea, și își menține nivelul salarizării
prevăzut prin actele normative în vigoare.
(8) Efectuarea modificărilor în execuția bugetului de stat, în
condițiile prezentei ordonanțe de urgență, se va face de către
ordonatorii principali de credite, pe baza precizărilor Ministerului
Finanțelor Publice.
Art. 23. — (1) Actele normative în care sunt prevăzute
ministerele, organele de specialitate ale administrației publice
centrale și instituțiile publice, care se desființează, se
reorganizează ori își schimbă raporturile de subordonare sau de
coordonare, după caz, potrivit prevederilor prezentei ordonanțe
de urgență, se modifică în mod corespunzător.
(2) În cuprinsul actelor normative în vigoare, următoarele
denumiri se înlocuiesc în mod corespunzător prevederilor
prezentei ordonanțe de urgență, după cum urmează:
a) ăMinisterul Internelor și Reformei Administrative” cu
ăMinisterul Administrației și Internelor”;
b) ăMinisterul Agriculturii și Dezvoltării Rurale” cu ăMinisterul
Agriculturii, Pădurilor și Dezvoltării Rurale”;
c) ăMinisterul Apărării” cu ăMinisterul Apărării Naționale”;
d) ăMinisterul Comunicațiilor și Tehnologiei Informației” cu
ăMinisterul Comunicațiilor și Societății Informaționale”;
e) ăMinisterul Culturii și Cultelor” cu ăMinisterul Culturii,
Cultelor și Patrimoniului Național”;
f) ăMinisterul Dezvoltării, Lucrărilor Publice și Locuințelor” cu
ăMinisterul Dezvoltării Regionale și Locuinței”;
g) ăMinisterul Economiei și Finanțelor” cu ăMinisterul
Economiei”, în cazul prevederilor care reglementează activitatea
de economie, și cu ăMinisterul Finanțelor Publice”, în cazul
prevederilor care reglementează activitatea de finanțe;
h) ăMinisterul Educației, Cercetării și Tineretului” cu
ăMinisterul Educației, Cercetării și Inovării”;
i) ăMinisterul pentru Întreprinderile Mici și Mijlocii, Comerț,
Turism și Profesii Liberale” cu ăMinisterul Întreprinderilor Mici și
Mijlocii, Comerțului și Mediului de Afaceri”, în cazul prevederilor
care reglementează activitatea legată de întreprinderile mici și
mijlocii, comerț și mediul de afaceri, și cu ăMinisterul Turismului”,
în cazul prevederilor care reglementează activitatea de turism;

j) ăMinisterul Transporturilor” cu ăMinisterul Transporturilor și
Infrastructurii”;
k) ăMinisterul Justiției” cu ăMinisterul Justiției și Libertăților
Cetățenești”;
l) ăMinisterul Mediului și Dezvoltării Durabile” cu ăMinisterul
Mediului”;
m) ăMinisterul Muncii, Familiei și Egalității de Șanse” cu
ăMinisterul Muncii, Familiei și Protecției Sociale”;
n) ăMinisterul Sănătății Publice” cu ăMinisterul Sănătății”;
o) ăAutoritatea Națională pentru Tineret” și ăAgenția Națională
pentru Sport” cu ăMinisterul Tineretului și Sportului”.
Art. 24. — Articolul 3 din Legea nr. 90/2001 privind
organizarea și funcționarea Guvernului și a ministerelor,
publicată în Monitorul Oficial al României, Partea I, nr. 164 din
2 aprilie 2001, cu modificările și completările ulterioare, se
modifică și se completează după cum urmează:
1. Alineatul (2) se modifică și va avea următorul cuprins:
ă(2) Din Guvern pot face parte: un viceprim-ministru, miniștri
de stat, precum și miniștri-delegați, cu însărcinări speciale pe
lângă primul-ministru, prevăzuți în lista Guvernului prezentată
Parlamentului pentru acordarea votului de încredere.”
2. După alineatul (2) se introduc trei noi alineate,
alineatele (3), (4) și (5), având următorul cuprins:
ă(3) Viceprim-ministrul dispune de un aparat propriu de lucru
care face parte din aparatul de lucru al Guvernului și are în
coordonare următoarele autorități și instituții publice:
a) Departamentul pentru Afaceri Europene;
b) Departamentul pentru Lupta Antifraudă din cadrul
Cancelariei Primului-Ministru;
c) Autoritatea Națională de Reglementare în Domeniul Energiei;
d) Autoritatea Națională pentru Comunicații;
e) Autoritatea Națională de Reglementare pentru Serviciile
Comunitare de Utilități Publice din subordinea Ministerului
Administrației și Internelor.
(4) Structura organizatorică, statul de funcții și numărul de
maxim de posturi ale aparatului propriu de lucru al viceprimministrului, structură fără personalitate juridică, finanțată prin
bugetul Secretariatului General al Guvernului, se aprobă prin
decizie a primului-ministru, cu încadrarea în numărul maxim de
posturi aprobat pentru aparatul de lucru al Guvernului.
(5) Viceprim-ministrul este ajutat în activitatea sa de unul sau
mai mulți consilieri de stat, numiți, respectiv eliberați din funcție prin
decizie a primului-ministru, la propunerea viceprim-ministrului.”
Art. 25. — Anexa nr. VII/2b din Ordonanța Guvernului
nr. 10/2008 privind nivelul salariilor de bază și al altor drepturi ale
personalului bugetar salarizat potrivit Ordonanței de urgență a
Guvernului nr. 24/2000 privind sistemul de stabilire a salariilor de
bază pentru personalul contractual din sectorul bugetar și
personalului salarizat potrivit anexelor nr. II și III la Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, precum și unele măsuri de
reglementare a drepturilor salariale și a altor drepturi ale
personalului contractual salarizat prin legi speciale, publicată în
Monitorul Oficial al României, Partea I, nr. 79 din 1 februarie
2008, aprobată cu modificări prin Legea nr. 177/2008, cu
modificările și completările ulterioare, se completează cu o nouă
poziție, poziția nr. 11, cu următorul cuprins:
ă11. Viceprim-ministru — octombrie — 8.400.”

PRIM-MINISTRU

EMIL BOC
Contrasemnează:
Ministrul administrației și internelor,
Gabriel Oprea
Ministrul finanțelor publice,
Gheorghe Pogea
Ministrul justiției și libertăților cetățenești,
Cătălin Marian Predoiu
București, 23 decembrie 2008.
Nr. 221.

MONITORUL OFICIAL AL ROMÂNIEI, PARTEA I, Nr. 882/24.XII.2008

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Ion Moraru în funcția
de secretar de stat la Secretariatul General al Guvernului
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Ion
Moraru se numește în funcția de secretar de stat la Secretariatul General al
Guvernului.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 23 decembrie 2008.
Nr. 301.

GUVERNUL ROMÂNIEI
PRIMUL-MINISTRU

DECIZIE
privind reluarea de către domnul Radian Doru Tufă a activității
în funcția de secretar general al Ministerului Transporturilor
Având în vedere:
— Decizia primului-ministru nr. 303/2007 privind suspendarea, la cerere, a
raportului de serviciu al domnului Radian Doru Tufă, secretar general la Ministerul
Transporturilor;
— solicitarea formulată de domnul Radian Doru Tufă, prin Adresa înregistrată
sub nr. 5/8.049 din 23 decembrie 2008,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 și al art. 96 alin. (1) din Legea nr. 188/1999 privind Statutul funcționarilor
publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Radian
Doru Tufă își reia activitatea în funcția de secretar general al Ministerului
Transporturilor.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu

București, 23 decembrie 2008.
Nr. 302.

5

6

MONITORUL OFICIAL AL ROMÂNIEI, PARTEA I, Nr. 882/24.XII.2008
GUVERNUL ROMÂNIEI
PRIMUL-MINISTRU

DECIZIE
privind eliberarea doamnei Lorincz Csilla din funcția de
consilier de stat în cadrul aparatului de lucru al ministrului de
stat pentru coordonarea activităților din domeniile culturii,
învățământului și integrării europene
În temeiul art. 4 alin. (2) din Ordonanța de urgență a Guvernului nr. 11/2004
privind stabilirea unor măsuri de reorganizare în cadrul administrației publice
centrale, aprobată cu modificări și completări prin Legea nr. 228/2004, cu
modificările și completările ulterioare, și al art. 19 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, doamna Lorincz
Csilla se eliberează din funcția de consilier de stat în cadrul aparatului de lucru al
ministrului de stat pentru coordonarea activităților din domeniile culturii,
învățământului și integrării europene.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 23 decembrie 2008.
Nr. 303.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind stabilirea cotei obligatorii de achiziție de certificate verzi
de către furnizorii de energie electrică, pentru anul 2008
Având în vedere Referatul de aprobare întocmit de Departamentul piață de energie electrică din data de 11 decembrie 2007,
în temeiul art. 9 alin. (8) și (9) din Legea energiei electrice nr. 13/2007, cu modificările și completările ulterioare, și al
Hotărârii Guvernului nr. 1.538/2008 privind modificarea art. 4 alin. (2) din Hotărârea Guvernului nr. 1.892/2004 pentru stabilirea
sistemului de promovare a producerii energiei electrice din surse regenerabile de energie,
președintele Autorității Naționale de Reglementare în Domeniul Energiei emite următorul ordin:
Art. 1. — Cota obligatorie, pentru anul 2008, de achiziție de
certificate verzi de către furnizori se stabilește la 0,316% din
energia electrică furnizată clienților finali.
Art. 2. — Furnizorii de energie electrică prevăzuți la art. 1 vor
duce la îndeplinire prevederile prezentului ordin.

Art. 3. — Departamentul piață de energie din cadrul
Autorității Naționale de Reglementare în Domeniul Energiei va
urmări respectarea prevederilor prezentului ordin.
Art. 4. — Prezentul ordin se publică în Monitorul Oficial al
României, Partea I.

p. Președintele Autorității Naționale de Reglementare în Domeniul Energiei,
Nicolae Opriș
București, 11 decembrie 2008.
Nr. 127.

MONITORUL OFICIAL AL ROMÂNIEI, PARTEA I, Nr. 882/24.XII.2008

7

MINISTERUL MUNCII, FAMILIEI ȘI EGALITĂȚII DE ȘANSE

ORDIN
pentru aprobarea unor acorduri de delegare de funcții privind implementarea
Programului operațional sectorial ăDezvoltarea resurselor umane 2007—2013”
Având în vedere:
— Decizia CE nr. 5811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Hotărârea Guvernului nr. 457/2008 privind cadrul instituțional de coordonare și de gestionare a instrumentelor
structurale,
în baza art. 14 din Hotărârea Guvernului nr. 381/2007 privind organizarea și funcționarea Ministerului Muncii, Familiei și
Egalității de Șanse, cu modificările și completările ulterioare,
ministrul muncii, familiei și egalității de șanse emite următorul ordin:
Art. 1. — Se aprobă următoarele acorduri de delegare de
funcții privind implementarea Programului operațional sectorial
ăDezvoltarea resurselor umane 2007—2013” între Autoritatea
de management pentru Programul operațional sectorial pentru
dezvoltarea resurselor umane și organismele intermediare
pentru Programul operațional sectorial pentru dezvoltarea
resurselor umane, după cum urmează:
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Nord-Est;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea București—Ilfov;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Vest;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Nord-Vest;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Vest Oltenia;
— Acordul de delegare de funcții privind implementarea
Programului operațional sectorial ăDezvoltarea resurselor

umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Centru;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Est;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar regional pentru Programul
operațional sectorial pentru dezvoltarea resurselor umane —
Regiunea Sud-Muntenia;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar pentru Programul operațional
sectorial pentru dezvoltarea resurselor umane — Agenția
Națională pentru Ocuparea Forței de Muncă;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar pentru Programul operațional
sectorial pentru dezvoltarea resurselor umane — Ministerul
Educației, Cercetării și Tineretului;
— Acordul de delegare de funcții privind implementarea
Programului operațional sectorial ăDezvoltarea resurselor
umane 2007—2013” între Autoritatea de management pentru
Programul operațional sectorial pentru dezvoltarea resurselor
umane și organismul intermediar pentru Programul operațional
sectorial pentru dezvoltarea resurselor umane — Centrul
Național de Dezvoltare a Învățământului Profesional și Tehnic.
Art. 2. — Acordurile de delegare de funcții privind
implementarea Programului operațional sectorial ăDezvoltarea
resurselor umane 2007—2013” între Autoritatea de
management pentru Programul operațional sectorial pentru

8

MONITORUL OFICIAL AL ROMÂNIEI, PARTEA I, Nr. 882/24.XII.2008

dezvoltarea resurselor umane și organismele intermediare
pentru Programul operațional sectorial pentru dezvoltarea
resurselor umane sunt incluse în anexele nr. 1—11*), care fac
parte integrantă din prezentul ordin.
Art. 3. — Ministerul Muncii, Familiei și Egalității de Șanse,
prin Autoritatea de management pentru Programul operațional
sectorial pentru dezvoltarea resurselor umane, va duce la
îndeplinire prevederile prezentului ordin.

Art. 4. — (1) Prezentul ordin se publică în Monitorul Oficial al
României, Partea I.
(2) La data intrării în vigoare a prezentului ordin se abrogă
Ordinul ministrului muncii, familiei și egalității de șanse
nr. 99/2008 privind aprobarea unor acorduri de delegare de
funcții privind implementarea Programului operațional sectorial
ăDezvoltarea resurselor umane 2007—2013”.

p. Ministrul muncii, familiei și egalității de șanse,
Valer Bindea,
secretar de stat
București, 23 septembrie 2008.
Nr. 600.
*) Anexele nr. 1—11 se publică ulterior în Monitorul Oficial al României, Partea I, nr. 882 bis în afara abonamentului, care se poate achiziționa de la Centrul
de vânzări și informare al Regiei Autonome ăMonitorul Oficial”, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 882/24.XII.2008 conține 8 pagini.

Prețul: 0,65 lei

&JUYDGY|323322]
ISSN 1453—4495

