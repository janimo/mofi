Anul 176 (XX) — Nr. 803

PARTEA I

LEGI, DECRETE, HOTĂRÂRI ȘI ALTE ACTE

Marți, 2 decembrie 2008

SUMAR

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 1.248 din 18 noiembrie 2008 referitoare la excepția
de neconstituționalitate a prevederilor art. 11 alin. (2)
lit. e) și g) și ale art. 12 alin. (1) și (2) din Legea
nr. 35/2008 pentru alegerea Camerei Deputaților și a
Senatului și pentru modificarea și completarea Legii
nr. 67/2004 pentru alegerea autorităților administrației
publice locale, a Legii administrației publice locale
nr. 215/2001 și a Legii nr. 393/2004 privind Statutul
aleșilor locali, precum și a Ordonanței de urgență a
Guvernului nr. 66/2008 pentru modificarea și
completarea Legii administrației publice locale
nr. 215/2001 și a Legii nr. 334/2006 privind finanțarea
partidelor politice și a campaniilor electorale, precum și
pentru modificarea Legii nr. 35/2008 pentru alegerea
Camerei Deputaților și a Senatului și pentru
modificarea și completarea Legii nr. 67/2004 pentru
alegerea autorităților administrației publice locale, a
Legii administrației publice locale nr. 215/2001 și a
Legii nr. 393/2004 privind Statutul aleșilor locali și a
Ordonanței de urgență a Guvernului nr. 97/2008
privind modificarea și completarea titlului I al Legii
nr. 35/2008 pentru alegerea Camerei Deputaților și a
Senatului și pentru modificarea și completarea Legii
nr. 67/2004 pentru alegerea autorităților administrației
publice locale, a Legii administrației publice locale
nr. 215/2001 și a Legii nr. 393/2004 privind Statutul
aleșilor locali, în integralitatea lor ..............................

Opinie separată privind soluția de respingere a excepției de
neconstituționalitate a dispozițiilor art. III din Ordonanța
de urgență a Guvernului nr. 66/2008 și a dispozițiilor
art. I pct. 11 din Ordonanța de urgență a Guvernului
nr. 97/2008 ................................................................

8–10

ORDONANȚE ȘI HOTĂRÂRI
ALE GUVERNULUI ROMÂNIEI
184. — Ordonanță de urgență pentru modificarea
Ordonanței Guvernului nr. 69/2002 privind regimul
juridic al cărții electronice de identitate ......................

11

187. — Ordonanță de urgență pentru modificarea și
completarea Legii nr. 122/2006 privind azilul în
România ....................................................................

12–13

1.423. — Hotărâre privind modificarea Hotărârii Guvernului
nr. 1.141/2008 pentru aprobarea indicatorilor tehnicoeconomici ai obiectivului de investiții ăModernizare
DN 67C, Bengești—Sebeș, km 0+000—km 148+414”

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
599. — Ordin al ministrului internelor și reformei
administrative pentru aprobarea Normativului privind
asigurarea tehnică de autovehicule a structurilor
Ministerului Internelor și Reformei Administrative ......

14

ACTE ALE COLEGIULUI FARMACIȘTILOR
DIN ROMÂNIA

2–8

3. — Decizie privind aprobarea cuantumului cotizației de
membru al Colegiului Farmaciștilor din România și
stabilirea procedurii de încasare ................................

15–16

2

MONITORUL OFICIAL AL ROMÂNIEI, PARTEA I, Nr. 803/2.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.248
din 18 noiembrie 2008

referitoare la excepția de neconstituționalitate a prevederilor art. 11 alin. (2) lit. e) și g) și ale art. 12
alin. (1) și (2) din Legea nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001 și a Legii nr. 393/2004
privind Statutul aleșilor locali, precum și a Ordonanței de urgență a Guvernului nr. 66/2008
pentru modificarea și completarea Legii administrației publice locale nr. 215/2001
și a Legii nr. 334/2006 privind finanțarea partidelor politice și a campaniilor electorale,
precum și pentru modificarea Legii nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001 și a Legii nr. 393/2004
privind Statutul aleșilor locali și a Ordonanței de urgență a Guvernului nr. 97/2008
privind modificarea și completarea titlului I al Legii nr. 35/2008 pentru alegerea Camerei Deputaților
și a Senatului și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001
și a Legii nr. 393/2004 privind Statutul aleșilor locali, în integralitatea lor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. III din Ordonanța de urgență a Guvernului
nr. 66/2008 pentru modificarea și completarea Legii
administrației publice locale nr. 215/2001 și a Legii nr. 334/2006
privind finanțarea partidelor politice și a campaniilor electorale,
precum și pentru modificarea Legii nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor
locali, a prevederilor art. I pct. 11 din Ordonanța de urgență a
Guvernului nr. 97/2008 privind modificarea și completarea titlului I
al Legii nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, precum și a ambelor ordonanțe în
integralitatea lor, excepție ridicată de Partidul România Mare în
Dosarul nr. 5.446/2/2008 al Curții de Apel București — Secția
a VIII-a contencios administrativ și fiscal.
La apelul nominal răspund autorul excepției, prin
reprezentant Augustin Lucian Bolcaș, cu delegație depusă la
dosar, și partea Guvernul României, prin avocat Robert Roșu, cu
împuternicire avocațială depusă la dosar.
Cauza fiind în stare de judecată, președintele Curții acordă
cuvântul reprezentantului autorului excepției.

Acesta susține, în esență, că prevederile Ordonanței de
urgență a Guvernului nr. 66/2008, reluate și de Ordonanța de
urgență a Guvernului nr. 97/2008, modifică în mod substanțial
voința legiuitorului exprimată prin adoptarea cu o majoritate
covârșitoare a Legii nr. 35/2008 pentru alegerea Camerei
Deputaților și a Senatului, lege confirmată, de altfel, și din punct
de vedere constituțional, prin Decizia nr. 305 din 12 martie 2008
a Curții Constituționale și promulgată prin decret al Președintelui
României. Astfel, cele două acte normative criticate încalcă
prevederile art. 115 alin. (6) din Constituție, prin care este
interzis ca prin adoptarea ordonanțelor de urgență să fie
afectate drepturile electorale, deoarece acestea încalcă norma
prohibitivă cuprinsă la art. 11 alin. (2) lit. g) din Legea
nr. 35/2008, referitoare la diferența maximă acceptată, de 30 %,
dintre cel mai mic și cel mai mare colegiu uninominal,
transformând-o, prin utilizarea sintagmei ăde regulă”, introdusă
prin art. III din Ordonanța de urgență a Guvernului nr. 66/2008,
într-o normă dispozitivă, care permite, așadar, depășirea acestei
limite, denaturând voința legiuitorului.
Se susține că modalitatea de constituire a colegiilor
uninominale nu poate fi privită drept o simplă operațiune tehnică,
aceasta având o influență majoră asupra egalității votului. Or,
legiuitorul delegat, prin delimitarea unor bazine electorale în
temeiul normelor introduse prin cele două ordonanțe de urgență,
își creează avantaje proprii, știut fiind faptul că de ăgeografia
electorală” depinde respectarea principiului democratic al
egalității votului, rezultat din prevederile art. 16 alin. (1), art. 37
și ale art. 62 alin. (1) din Constituție. În plus, potrivit art. 12 din
Legea nr. 35/2008, hotărârea Guvernului prin care se
efectuează prima delimitare a colegiilor uninominale trebuie să
fie conformă hotărârii unei comisii parlamentare speciale și nu
potrivnică acesteia, astfel că această primă delimitare, care
fixează geografia colegiilor uninominale, este cu atât mai
importantă în planul respectării exercitării drepturilor electorale
în condiții de constituționalitate. Pentru motivele formulate,
solicită admiterea excepției de neconstituționalitate.
Având cuvântul, Guvernul României, prin apărătorul ales,
solicită respingerea ca neîntemeiată a excepției de
neconstituționalitate, pentru următoarele motive:

MONITORUL OFICIAL AL ROMÂNIEI, PARTEA I, Nr. 803/2.XII.2008
În ceea ce privește critica de neconstituționalitate referitoare
la cele două ordonanțe de urgență în integralitatea lor, susține
că autorul excepției nu indică textele de lege pretins încălcate,
astfel că nu se poate lua în discuție o astfel de critică. De
asemenea, nici în privința nesocotirii prevederilor art. 16
alin. (1), art. 37 și ale art. 62 alin. (1) din Constituție, vizate sub
aspectul reglementării unor drepturi componente ale dreptului
de a alege și de a fi ales, nu sunt formulate motive concrete de
pretinsă neconformitate.
Ceea ce, în esență, critică autorul excepției se rezumă la
utilizarea sintagmei ăde regulă” în cuprinsul art. 11 alin. (2) lit. g)
din Legea nr. 35/2008, introdusă prin art. III din Ordonanța de
urgență a Guvernului nr. 66/2008, despre care se afirmă că ar
conduce la încălcarea interdicției prevăzute la art. 115 alin. (6)
din Constituție, referitoare la afectarea drepturilor electorale prin
adoptarea de ordonanțe de urgență. Or, cele două ordonanțe
au fost adoptate în conformitate cu prevederile art. 102 alin. (1)
din Constituție și nu vizează drepturi electorale, ci
reglementează anumite operațiuni tehnice specifice derulării
procesului electoral, emise în aplicarea legii, respectiv a hotărârii
comisiei parlamentare speciale care prezenta anumite lipsuri și
necorelări, astfel că s-a urmărit evitarea impedimentelor practice
ce ar putea produce un blocaj în desfășurarea acestui proces.
Mai mult, delimitarea colegiilor uninominale nu poate fi
confundată cu modalitatea lor de stabilire, prima fiind, potrivit
Deciziei nr. 305 din 12 martie 2008 a Curții Constituționale, o
operațiune tehnică. Totodată, dispozițiile art. 11 alin. (2) lit. g)
din Legea nr. 35/2008, criticate, care cuprind sintagma ăde
regulă”, trebuie aplicate cu respectarea condițiilor prevăzute la
lit. a)—e) ale aceluiași alineat (2), astfel că nu se poate susține
că simpla introducere a acestei expresii poate avea consecințele
negative asupra egalității votului la care face referire autorul
excepției. De altfel, întreaga argumentație a acestuia vorbește
despre eventualele efecte negative asupra dreptului obiectiv,
pornind de la prezumția că legiuitorul delegat a adoptat o
reglementare în propriul beneficiu, când, în realitate, astfel de
consecințe inechitabile nu se pot crea în mod practic și, oricum,
o asemenea motivare nu poate avea valoarea unei veritabile
critici de neconstituționalitate.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate.
Referindu-se la critica de neconstituționalitate a ordonanțelor de
urgență a Guvernului nr. 66/2008 și nr. 97/2008, în integralitatea
lor, față de prevederile art. 115 alin. (6) din Constituție, arată că
aceasta nu poate fi reținută, deoarece cele două acte normative
nu aduc modificări drepturilor fundamentale, respectiv drepturilor
electorale, ci conțin norme de ordin tehnic adoptate în vederea
delimitării colegiilor uninominale, în conformitate cu legea-cadru —
Legea nr. 35/2008. În ceea ce privește dispozițiile art. 11 alin. (2)
lit. g) și art. 12 alin. (1) și (2) din aceeași lege, apreciază că ele
nu contravin normelor art. 16 alin. (1), art. 37 și ale art. 62
alin. (1) din Constituție, pretins a fi încălcate.
C U R T E A,

având în vedere actele și lucrările dosarelor, reține următoarele:
Prin Încheierea din 28 octombrie 2008, pronunțată în
Dosarul nr. 5.446/2/2008, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor ăart. III din Ordonanța de urgență a Guvernului
nr. 66/2008 pentru modificarea și completarea Legii
administrației publice locale nr. 215/2001 și a Legii
nr. 334/2006 privind finanțarea partidelor politice și a
campaniilor electorale, precum și pentru modificarea Legii
nr. 35/2008 pentru alegerea Camerei Deputaților și a
Senatului și pentru modificarea și completarea Legii
nr. 67/2004 pentru alegerea autorităților administrației

3

publice locale, a Legii administrației publice locale nr.
215/2001 și a Legii nr. 393/2004 privind Statutul aleșilor
locali, a prevederilor art. I pct. 11 din Ordonanța de urgență
a Guvernului nr. 97/2008 privind modificarea și completarea
titlului I al Legii nr. 35/2008 pentru alegerea Camerei
Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice
locale nr. 215/2001 și a Legii nr. 393/2004 privind Statutul
aleșilor locali, precum și a ambelor ordonanțe în
integralitatea lor”.
Excepția a fost ridicată de Partidul România Mare într-o
cauză de contencios administrativ având ca obiect o acțiune în
anulare a unui act administrativ, respectiv a Hotărârii Guvernului
nr. 802/2008 pentru aprobarea primei delimitări a colegiilor
uninominale pentru alegerea Camerei Deputaților și a Senatului.
În motivarea excepției de neconstituționalitate autorul
acesteia susține, mai întâi, neconstituționalitatea Ordonanței de
urgență a Guvernului nr. 66/2008 și a Ordonanței de urgență a
Guvernului nr. 97/2008 sub aspectul încălcării prevederilor
art. 115 alin. (6) din Legea fundamentală, deoarece cele două
acte normative au fost adoptate în domeniul drepturilor
electorale. Se susține, în acest sens, că ăa dispune asupra
modalităților de stabilire a colegiilor pentru votul uninominal este
o acțiune juridică de natură să influențeze direct drepturile
electorale”. Or, ăinterdicția prevăzută în textul constituțional
încălcat urmărește protejarea modului de formare a organelor
fundamentale ale oricărei democrații de ingerințele unui executiv
oricând să le adapteze unui scop politic și electoral politic, în
interes propriu”. Totodată, potrivit art. 11 și art. 12 din Legea
nr. 35/2008, în forma adoptată inițial de legiuitor, stabilirea
primelor colegii uninominale constituie un atribut exclusiv al
Parlamentului, reprezentat prin hotărârea unei comisii speciale,
iar hotărârile de Guvern ce se adoptă din punct de vedere tehnic
normativ trebuie să fie conforme acestei hotărâri a comisiei
speciale. Emiterea ambelor ordonanțe de urgență criticate în
cauză constituie, și sub acest aspect, o încălcare a art. 115
alin. (6) din Constituție.
Cât privește neconstituționalitatea art. 11 alin. (2) lit. e) și g)
și ale art. 12 alin. (1) și (2) din Legea nr. 35/2008, astfel cum au
fost modificate prin cele două texte de lege criticate, se susține
că acestea contravin principiului egalității și al egalității votului,
așa cum se reflectă din prevederile art. 16, art. 37 și ale art. 62
alin. (1) din Constituție.
Stabilirea colegiilor nu reprezintă simple operații tehnice, ci
constituie chiar modalitatea de garantare a principiului
democratic al egalității votului.
Or, introducerea unei simple sintagme — ăde regulă” — în
cuprinsul art. 11 alin. (2) lit. e) și g) din lege are influențe
deosebite în procesul acordării mandatelor, în sensul inegalității
valorii votului. Aceasta, deoarece ăde geografia electorală
depinde în mod esențial egalitatea votului, care este definit de
ponderea pe care o are în constituirea unui mandat,” astfel cum
s-a susținut și în literatura de specialitate (I. Muraru, S.
Tănăsescu, ăDrept constituțional și instituții politice”, Editura
Lumina Lex 2001, p. 397 și urm.).
Se mai menționează că, prin actele normative criticate și
chiar prin introducerea unei simple sintagme — ăde regulă”,
executivul a uzat de o modalitate subtilă de a modifica esențial
voința legiuitorului, transpusă în Legea nr. 35/2008, prin
emiterea, imediat după adoptarea legii, a unor acte normative
proprii, în disprețul rațiunilor care au stat la baza adoptări legii.
Curtea de Apel București — Secția a VIII-a contencios
administrativ și fiscal apreciază că prevederile art. III din
Ordonanța de urgență a Guvernului nr. 66/2008 și ale art. I
pct. 11 din Ordonanța de urgență a Guvernului nr. 97/2008 nu
contravin principiilor constituționale invocate, susținerile

4

MONITORUL OFICIAL AL ROMÂNIEI, PARTEA I, Nr. 803/2.XII.2008

autorului excepției vizând, de fapt, eventuala nerespectare a
normelor de tehnică legislativă, care ar fi de natură să
influențeze legalitatea și oportunitatea actului administrativ
dedus judecății, respectiv a Hotărârii Guvernului nr. 802/2008.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președintele Camerei Deputaților consideră că excepția
de neconstituționalitate a Ordonanței de urgență a Guvernului
nr. 66/2008 și a Ordonanței de urgență a Guvernului nr. 97/2008
este neîntemeiată.
În ceea ce privește critica de neconstituționalitate raportată
la prevederile art. 115 alin. (6) din Legea fundamentală, se arată
că ăanaliza art. 11 alin. (2) lit. e) din Legea nr. 35/2008, astfel
cum a fost modificat prin art. III din Ordonanța de urgență a
Guvernului nr. 66/2008, relevă cu limpezime că textul introdus
prin ordonanța de urgență se referă la stabilirea obligației ca
delimitarea colegiilor uninominale pentru alegerea Camerei
Deputaților și a Senatului în cadrul celor 6 sectoare ale
municipiului București să se facă cu respectarea unor prevederi
existente deja în cuprinsul Legii nr. 35/2008”. Se desprind, prin
urmare, două concluzii: ăa) intervenția Guvernului în modificarea
Legii nr. 35/2008 prin ordonanța de urgență (...) se limitează la
o operațiune tehnică în limitele unor texte aprobate deja de
Parlament, respectându-se regimul juridic general stabilit prin
Legea nr. 35/2008; b) completarea adusă pe această cale lit. e)
a alin. (2) al art. 11 din Legea nr. 35/2008 nu are legătură cu
drepturile electorale, așa cum sunt ele reglementate de art. 36
și 37 din Constituția României.” Cât privește introducerea
sintagmei ăde regulă”, se observă că aceasta ăeste condiționată
de respectarea prevederilor lit. a)—e)” din cuprinsul aceluiași
alineat (2) al art. 11 din Legea nr. 35/2008 și ea ănu vizează
direct șansele candidaților de a câștiga un mandat de deputat
sau de senator, ci se referă la stabilirea mărimii colegiilor
uninominale, or această operațiune are un evident caracter
tehnic și ține de existența unui factor material obiectiv: numărul
locuitorilor care rezidează pe raza unui colegiu uninominal.”
Modificarea alin. (1) și (2) ale art. 12 din Legea nr. 35/2008,
operată prin art. I pct. 11 din Ordonanța de urgență a Guvernului
nr. 97/2008 este, de asemenea, ăo operațiune tehnică și
necesară, la care Guvernul a recurs pentru a face o serie de
corecții ce vizează aplicarea corespunzătoare a Legii
nr. 35/2008”, ceea ce nu este de natură ăa afecta drepturile
electorale”.
Se mai arată, în legătură cu înțelesul termenului de ăafectare
a drepturilor electorale”, din cuprinsul art. 115 alin. (6) din
Constituție, că ălegiuitorul constituant a avut în vedere prin acest
termen (...) interdicția de a leza, a micșora sfera de cuprindere
sau de a restrânge drepturile electorale pe calea ordonanțelor
de urgență și nicidecum interdicția de a stabili operațiuni de
tehnică electorală prin care s-ar stabili cadrul legal de aplicare
a prevederilor legale referitoare la exercitarea drepturilor
electorale.”
Arată, în acest sens, că, ăîn virtutea delegării sale
constituționale, Guvernul este îndreptățit să reglementeze
domeniul drepturilor electorale, cu condiția de a nu le știrbi sau
de a nu restrânge sfera de exercitare a acestora; or, rezultă
limpede că cele două ordonanțe de urgență s-au limitat la
reglementarea unor operațiuni de exercitare a dreptului de a fi
ales, nevizând dreptul ca atare.”
Guvernul apreciază că dispozițiile de lege criticate nu
contravin prevederilor art. 115 alin. (6), art. 16, art. 37 și art. 62
alin. (1) din Constituție, excepția de neconstituționalitate fiind,
așadar, neîntemeiată. Astfel, Ordonanța de urgență a
Guvernului nr. 66/2008 și Ordonanța de urgență a Guvernului

nr. 97/2008 ămodifică Legea nr. 35/2008, și nu Constituția
României, pentru a fi în prezența unei legi constituționale”, astfel
că este neîntemeiată critica potrivit căreia Guvernul a
reglementat, prin adoptarea celor două ordonanțe de urgență, în
domeniul legilor constituționale.
Cât privește critica de neconstituționalitate față de
prevederile art. 115 alin. (6) din Constituție, se arată că ăatât
dispozițiile art. III din Ordonanța de urgență a Guvernului
nr. 66/2008, cât și cele ale art. I pct. 11 din Ordonanța de urgență
a Guvernului nr. 97/2008 nu sunt de natură a afecta vreun drept
electoral.” Astfel, dispozițiile art. 11 alin. (2) lit. g), modificate prin
Ordonanța de urgență a Guvernului nr. 66/2008, ămenținând în
continuare ca regulă criteriul proporției între cel mai mic și cel
mai mare colegiu uninominal, stabilește și posibilitatea derogării
de la aceasta pentru a se putea rezolva situațiile practice în care
acest criteriu nu ar putea fi respectat din motive obiective,
evitându-se astfel situațiile de blocaj în aplicarea și executarea
legii. Acest aspect însă nu este de natură a afecta egalitatea
dreptului de vot al cetățenilor, fiecare cetățean având dreptul la
un singur vot pentru Senat și unul singur pentru Camera
Deputaților dat într-un colegiu uninominal, în condițiile legii.”
De asemenea, nici modificările aduse art. 12 prin Ordonanța
de urgență a Guvernului nr. 97/2008 ănu afectează în niciun fel
drepturile electorale, ci clarifică aspecte practice cum ar fi cele
referitoare la faptul că stabilirea colegiilor uninominale ar trebui
să aibă în vedere nu numai delimitarea, ci și numerotarea
acestora, sau că, în anumite cazuri obiective, actualizarea este
necesară a fi făcută și anual.”
În consecință, se apreciază că nu au fost încălcate nici
dispozițiile art. 16 alin. (1) și ale art. 62 alin. (1) din Constituția
României.
În plus, se menționează că prevederile art. 37 din Legea
fundamentală, invocate în cauză, nu sunt incidente, ele
referindu-se la condițiile în care o persoană poate fi aleasă.
Avocatul Poporului apreciază că prevederile art. III din
Ordonanța de urgență a Guvernului nr. 66/2008 și ale art. I pct. 11
din Ordonanța de urgență a Guvernului nr. 97/2008 sunt
neconstituționale. Aceasta, deoarece ăinstituirea prin
ordonanțele de urgență menționate a unor reguli privind
delimitarea colegiilor uninominale aduce atingere prevederilor
constituționale ale art. 115 alin. (6), potrivit cărora ordonanțele
de urgență nu pot afecta drepturile și libertățile prevăzute de
Constituție, drepturile electorale”, de vreme ce ăposibilitatea de
a dispune asupra modalităților de stabilire a colegiilor
uninominale este o acțiune juridică ce influențează drepturile
electorale”. Legiuitorul constituant a dorit să precizeze, prin
conținutul art. 115 alin. (6) din Constituție, că ăsub nicio formă
printr-o ordonanță de urgență nu poate fi afectat regimul de
realizare al drepturilor electorale, cu alte cuvinte, prin ordonanță
de urgență nu se pot adopta legi electorale sau coduri
electorale.” Totodată, prin Decizia nr. 544/2006, Curtea
Constituțională a reținut că depășirea limitelor delegării
legislative de către Guvern reprezintă o imixtiune în competența
legislativă a Parlamentului.
Textele de lege criticate conțin și norme contrare egalității
votului, regulă rezultată din conținutul art. 16, art. 62 alin. (1) și
art. 37 din Constituție și ăcare semnifică, pe de o parte, că
fiecare alegător are dreptul la un singur vot pentru alegerea unui
deputat, și respectiv, senator, iar, pe de altă parte, că puterea
fiecărui vot este egală.” Ca atare, ăegalitatea votului presupune
și înlăturarea unor tehnici și procedee electorale de limitare sau
deturnare a acestui deziderat”.
Totodată, utilizarea sintagmei ăde regulă” în cuprinsul
prevederilor art. III din Ordonanța de urgență a Guvernului
nr. 66/2008 ădetermină neîndeplinirea criteriilor de claritate,
previziune și predictibilitate ce trebuie să caracterizeze normele
juridice, pentru ca subiectul de drept vizat să își poată conforma

MONITORUL OFICIAL AL ROMÂNIEI, PARTEA I, Nr. 803/2.XII.2008
conduita, astfel încât să evite consecințele nerespectării lor.
Lipsa de claritate și ambiguitatea textului legal indicat lasă loc
arbitrariului și poate genera interpretări greșite, confuze în
aplicare, de natură să aducă atingere regulilor constituționale
privind egalitatea votului.”
Președintele Senatului nu a comunicat punctul său de
vedere.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor, susținerile
părților, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare și motivării scrise a autorului
excepției, prevederile ăart. III din Ordonanța de urgență a
Guvernului nr. 66/2008 pentru modificarea și completarea Legii
administrației publice locale nr. 215/2001 și a Legii nr. 334/2006
privind finanțarea partidelor politice și a campaniilor electorale,
precum și pentru modificarea Legii nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor
locali”, publicată în Monitorul Oficial al României, Partea I,
nr. 409 din 30 mai 2008, dispoziții prin care au fost modificate
lit. e) și g) ale alin. (2) din art. 11 al Legii nr. 35/2008 pentru
alegerea Camerei Deputaților și a Senatului și pentru
modificarea și completarea Legii nr. 67/2004 pentru alegerea
autorităților administrației publice locale, a Legii administrației
publice locale nr. 215/2001 și a Legii nr. 393/2004 privind
Statutul aleșilor locali. De asemenea, obiect al excepției îl
constituie, potrivit încheierii de sesizare și motivării scrise a
autorului excepției, și prevederile ăart. I pct. 11 din Ordonanța
de urgență a Guvernului nr. 97/2008 privind modificarea și
completarea titlului I al Legii nr. 35/2008 pentru alegerea
Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților
administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor
locali”, publicată în Monitorul Oficial al României, Partea I,
nr. 630 din 29 august 2008, dispoziții prin care au fost modificate
prevederile alin. (1) și (2) ale art. 12 din aceeași lege — Legea
nr. 35/2008. Totodată, obiect al excepției de neconstituționalitate
îl constituie și cele două ordonanțe criticate — Ordonanța de
urgență a Guvernului nr. 66/2008 și Ordonanța de urgență a
Guvernului nr. 97/2008 —, în integralitatea lor.
În ceea ce privește modalitatea de formulare a obiectului
excepției, Curtea Constituțională observă că, potrivit normelor
de tehnică legislativă, dispozițiile de modificare și de completare
sunt încorporate, de la data intrării lor în vigoare, în actul de
bază, identificându-se cu acesta. Ca atare, Curtea reține că
obiectul excepției de neconstituționalitate îl constituie, în
realitate, dispozițiile art. 11 alin. (2) lit. e) și g) și ale art. 12
alin. (1) și (2) din Legea nr. 35/2008 pentru alegerea Camerei
Deputaților și a Senatului și pentru modificarea și completarea
Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001
și a Legii nr. 393/2004 privind Statutul aleșilor locali, publicată în
Monitorul Oficial al României, Partea I, nr. 196 din 13 martie
2008, astfel cum aceste texte de lege au fost modificate prin

5

art. III din Ordonanța de urgență a Guvernului nr. 66/2008,
respectiv prin art. I pct. 11 din Ordonanța de urgență a
Guvernului nr. 97/2008, dar și cele două ordonanțe de urgență
în integralitatea lor.
Textele de lege atacate au în prezent următoarea redactare:
Art. 11 alin. (2) lit. e) și g) din Legea nr. 35/2008:
ă(2) Delimitarea colegiilor uninominale se face ținând cont de
următoarele reguli: (...)
e) în municipiul București, colegiile uninominale nu trebuie
să depășească limitele administrativ-teritoriale dintre cele
6 sectoare. În fiecare dintre sectoare se vor delimita colegii
uninominale pentru alegerea Camerei Deputaților și pentru
alegerea Senatului cu aplicarea prevederilor alin. (1) lit. a),
prevederile lit. g) urmând să fie aplicate pentru colegiile
uninominale delimitate în interiorul fiecărui sector în parte; (...)
g) în cadrul unei circumscripții electorale, delimitarea
colegiilor uninominale pentru alegerea Camerei Deputaților și
pentru alegerea Senatului se face astfel încât mărimea acestora,
calculată în număr de locuitori, să fie de așa natură încât cel mai
mare colegiu uninominal să fie, de regulă, cu cel mult 30% mai
mare decât cel mai mic colegiu uninominal, în condițiile în care
sunt respectate prevederile lit. a)—e).”
Art. 12 alin. (1) și (2): ă(1) Prima delimitare și numerotare a
colegiilor uninominale va fi efectuată prin hotărâre a Guvernului,
conform hotărârii unei comisii parlamentare speciale constituite
pe baza proporționalității reprezentării parlamentare, în termen
de maximum 90 de zile de la intrarea în vigoare a prezentului
titlu.
(2) Delimitarea și numerotarea colegiilor uninominale se
actualizează de către Autoritatea Electorală Permanentă.
Operațiunea de delimitare se actualizează anual în cazul în care
au apărut modificări în structura, denumirea sau rangul unităților
administrativ-teritoriale, precum și după fiecare recensământ al
populației, cu cel puțin 12 luni înainte de alegerile parlamentare
la termen, prin emiterea unei hotărâri a Autorității Electorale
Permanente, care se publică în Monitorul Oficial al României,
Partea I.”
Normele fundamentale invocate în susținerea excepției de
neconstituționalitate sunt cele ale art. 16 ăEgalitatea în drepturi”,
art. 37 ăDreptul de a fi ales”, ale art. 62 alin. (1), potrivit cărora
ăCamera Deputaților și Senatul sunt alese prin vot universal,
egal, direct, secret și liber exprimat, potrivit legii electorale” și
ale art. 115 alin. (6), conform cărora ăOrdonanțele de urgență
nu pot fi adoptate în domeniul legilor constituționale, nu pot
afecta regimul instituțiilor fundamentale ale statului, drepturile,
libertățile și îndatoririle prevăzute de Constituție, drepturile
electorale și nu pot viza măsuri de trecere silită a unor bunuri în
proprietate publică.”
Examinând criticile de neconstituționalitate formulate, Curtea
constată că acestea sunt neîntemeiate, urmând a fi respinse
pentru cele ce se vor arăta în continuare.
Din conținutul excepției de neconstituționalitate rezultă că
autorul acesteia vizează, în principal, două aspecte de
neconstituționalitate:
1. Primul aspect privește controlul de constituționalitate a
ordonanțelor de urgență a Guvernului nr. 66/2008 și nr. 97/2008,
în integralitatea lor, prin raportare la prevederile art. 115 alin. (6)
din Constituție. În acest sens, se susține că cele două acte
normative, prin faptul că aduc modificări și completări, în
principal, Legii nr. 35/2008 pentru alegerea Camerei Deputaților
și a Senatului și pentru modificarea și completarea Legii
nr. 67/2004 pentru alegerea autorităților administrației publice
locale, a Legii administrației publice locale nr. 215/2001 și a Legii
nr. 393/2004 privind Statutul aleșilor locali, reglementează, în
realitate, în materia drepturilor electorale, ceea ce norma
fundamentală invocată interzice.

6

MONITORUL OFICIAL AL ROMÂNIEI, PARTEA I, Nr. 803/2.XII.2008

Potrivit art. 115 alin. (6) din Constituție: ăOrdonanțele de
urgență nu pot fi adoptate în domeniul legilor constituționale, nu
pot afecta regimul instituțiilor fundamentale ale statului,
drepturile, libertățile și îndatoririle prevăzute de Constituție,
drepturile electorale și nu pot viza măsuri de trecere silită a unor
bunuri în proprietate publică.”
Curtea Constituțională a examinat recent o critică de
neconstituționalitate asemănătoare celei formulate în prezentul
dosar, cu prilejul soluționării, prin Decizia nr. 1.189 din
6 noiembrie 2008, a excepției de neconstituționalitate a
dispozițiilor art. 32 alin. (1) și (2) din Legea nr. 35/2008 pentru
alegerea Camerei Deputaților și a Senatului și pentru
modificarea și completarea Legii nr. 67/2004 pentru alegerea
autorităților administrației publice locale, a Legii administrației
publice locale nr. 215/2001 și a Legii nr. 393/2004 privind
Statutul aleșilor locali. Cu privire la invocarea art. 115 alin. (6) din
Constituție, Curtea a statuat prin decizia menționată că ăse
poate deduce că interdicția adoptării de ordonanțe de urgență
este totală și necondiționată atunci când menționează că «nu
pot fi adoptate în domeniul legilor constituționale» și că «nu pot
viza măsuri de trecere silită a unor bunuri în proprietate
publică». În celelalte domenii prevăzute de text, ordonanțele de
urgență nu pot fi adoptate dacă «afectează», dacă au
consecințe negative, dar, în schimb, pot fi adoptate dacă, prin
reglementările pe care le conțin, au consecințe pozitive în
domeniile în care intervin.”
Prin aceeași decizie Curtea s-a referit și asupra conținutului
noțiunii de ădrepturi electorale”, astfel cum aceasta este cuprinsă
în art. 115 alin. (6) din Constituție, statuând: ăDrepturile
electorale formează o categorie distinctă între drepturile și
libertățile cetățenilor. Deși drepturile electorale sunt cuprinse în
sfera drepturilor și libertăților prevăzute de Constituție, legiuitorul
constituant a înserat distinct, alături de acestea, în cuprinsul
alin. (6) al art. 115 din Legea fundamentală, categoria drepturilor
electorale pentru a sublinia că acestea se referă și la drepturile
electorale menționate de legislația infraconstituțională. Alături
de drepturile electorale fundamentale consacrate de Constituție
se regăsesc și alte drepturi electorale reglementate prin lege
(dreptul alegătorilor de a face întâmpinări împotriva omisiunilor,
a înscrisurilor greșite sau a oricăror erori din Registrul electoral;
dreptul alegătorilor de a verifica înscrierea în listele electorale,
de a face întâmpinări împotriva omisiunilor, a înscrierilor greșite
și a oricăror erori; dreptul alegătorilor de a face contestație cu
privire la listele electorale; dreptul alegătorilor de a obține cartea
de alegător; dreptul de contestare a candidaturilor; dreptul
candidaților de a contesta operațiunile electorale; dreptul
candidaților de a avea acces la mijloacele de informare în
masă). Aceste drepturi sunt drepturi electorale procedurale ce
țin de exercitarea drepturilor electorale fundamentale ale
cetățenilor (dreptul de vot, dreptul de a fi ales, dreptul de a
alege.”
În ceea ce privește interdicția cuprinsă la art. 115 alin. (6) din
Constituție, referitoare la ăafectarea” drepturilor electorale pe
calea ordonanțelor de urgență, Curtea a reținut, prin aceeași
decizie, că această noțiune ătrebuie examinată cu anumite
nuanțări, în special în ce privește acele drepturi care sunt legate
de organizarea și desfășurarea procesului electoral, ținând
seama și de anumite realități practice”, deoarece ăîn cadrul
duratei procesului electoral, cuprinzând diverse faze, se impune
o corelare a termenelor, în succesiunea lor, la care operațiunile
electorale să se desfășoare.” Cu privire la categoria drepturilor
electorale, Curtea, cu acel prilej, a reținut numai sensul juridic al
noțiunii ăa afecta”, sub diferite nuanțe, cum ar fi: ăa suprima”, ăa
aduce atingere”, ăa prejudicia”, ăa vătăma”, ăa leza”, ăa antrena
consecințe negative”.
Așadar, analizând, în acest context, dispozițiile Ordonanței
de urgență a Guvernului nr. 66/2008, Curtea constată că

acestea nu aduc modificări de natură a afecta, a aduce prejudicii
exercitării drepturilor electorale. Acestea conțin norme tehnice
privind constituirea consiliilor locale, procedura pentru validarea
alegerii primarului și a președintelui consiliului județean,
reglementarea modului în care acesta participă la constituirea
consiliului județean, precum și dispoziții prin care se instituie sau
se modifică anumite termene, în scopul respectării calendarului
electoral, în sensul corelării cu alte asemenea termene
prevăzute de legislația în materie în vigoare. Cât privește
modificarea art. 11 alin. (2) lit. e) și g) din Legea nr. 35/2008,
Curtea observă că dispozițiile art. III din Ordonanța de urgență
a Guvernului nr. 66/2008 aduc lămuriri suplimentare, detaliate
asupra modului de delimitare a colegiilor uninominale, fără a
modifica însă voința legiuitorului.
Cât privește dispozițiile Ordonanței de urgență a Guvernului
nr. 97/2008, Curtea observă că și acestea cuprind norme
referitoare la anumite operațiuni tehnice și termene specifice
desfășurării procesului electoral, fără a se denatura intenția
legiuitorului.
În plus, cele două acte normative criticate, așa cum se arată
în preambulul lor, au fost adoptate în considerarea necesității
ăde a oferi comisiei parlamentare speciale, constituită pentru
delimitarea colegiilor uninominale, posibilitatea efectivă de a
realiza această delimitare în termenul prevăzut de lege”, precum
și în scopul ăasigurării unui proces electoral coerent.”
Curtea constată totodată că, potrivit art. 62 alin. (1) din
Constituție, invocat, de altfel, ca fiind încălcat, ăCamera
Deputaților și Senatul sunt alese prin vot universal, egal, direct,
secret și liber exprimat, potrivit legii electorale.” Or, potrivit
art. 73 alin. (3) lit. a) din Legea fundamentală, sistemul electoral
se reglementează prin lege organică, astfel că asupra Legii
nr. 35/2008, lege organică ce reprezintă sediul materiei în
domeniul exercitării drepturilor electorale, se poate reglementa
și pe calea ordonanței de urgență, de vreme ce, așa cum s-a
arătat, nu sunt afectate drepturile electorale.
În concluzie, Curtea nu poate reține ca fiind întemeiată critica
de neconstituționalitate referitoare la nesocotirea normelor
fundamentale ale art. 115 alin. (6), actele normative atacate
fiind, sub acest aspect, constituționale.
2. Cel de-al doilea aspect de neconstituționalitate sesizat de
autorul excepției vizează încălcarea principiului egalității votului,
rezultat din prevederile art. 16, art. 37 și art. 62 alin. (1) din
Constituție, deoarece, prin modificările aduse art. 11 alin. (2)
lit. e) și g) și art. 12 alin. (1) și (2) din Legea nr. 35/2008,
dispozițiile art. III din Ordonanța de urgență a Guvernului
nr. 66/2008 și ale art. I pct. 11 din Ordonanța de urgență a
Guvernului nr. 97/2008 intervin în mod esențial asupra
modalității de delimitare a colegiilor uninominale, reglementate
inițial de Parlament prin Legea nr. 35/2008, având drept
consecință încălcarea drepturilor constituționale invocate.
Pentru a examina aceste critici de neconstituționalitate,
Curtea apreciază că este util a se lua în considerare, pe de o
parte, conținutul juridic al dispozițiilor art. 11 alin. (2) lit. e) și g)
și ale art. 12 alin. (1) și (2) din Legea nr. 35/2008, în redactarea
lor anterioară și, pe de altă parte, cuprinsul acestora în forma
actuală, rezultată în urma intervenției legiuitorului delegat.
Astfel, în redactarea anterioară, textele de lege criticate
aveau următorul conținut:
Art. 11 alin. (2) lit. e) și g): ă(2)Delimitarea colegiilor
uninominale se face ținând cont de următoarele reguli: ( )
e) în municipiul București, colegiile uninominale nu trebuie
să depășească limitele administrativ-teritoriale dintre cele
6 sectoare; ( )
g) în cadrul unei circumscripții electorale, delimitarea
colegiilor uninominale pentru alegerea Camerei Deputaților și
pentru alegerea Senatului se face astfel încât mărimea acestora,
calculată în număr de locuitori, să fie de așa natură încât cel mai

MONITORUL OFICIAL AL ROMÂNIEI, PARTEA I, Nr. 803/2.XII.2008
mare colegiu uninominal să fie cu cel mult 30% mai mare decât
cel mai mic colegiu uninominal, în condițiile în care sunt
respectate prevederile lit. a)—e).”
Art. 12 alin. (1) și (2): ă(1) Prima delimitare a colegiilor
uninominale va fi efectuată prin hotărâre a Guvernului, conform
hotărârii unei comisii parlamentare speciale constituite pe baza
proporționalității reprezentării parlamentare, în termen de
maximum 90 de zile de la intrarea în vigoare a prezentului titlu.
(2) Delimitarea colegiilor uninominale se actualizează de
către Autoritatea Electorală Permanentă. Operațiunea de
delimitare se actualizează după fiecare recensământ al
populației, cu cel puțin 12 luni înainte de alegerile parlamentare
la termen, prin emiterea unei hotărâri a Autorității Electorale
Permanente, care se publică în Monitorul Oficial al României,
Partea I.”
În urma modificărilor aduse, dispozițiile legale atacate au în
prezent următoarea redactare:
Art. 11 alin. (2) lit. e) și g): ă(2) Delimitarea colegiilor
uninominale se face ținând cont de următoarele reguli: ( )
e) în municipiul București, colegiile uninominale nu trebuie
să depășească limitele administrativ-teritoriale dintre cele
6 sectoare. În fiecare dintre sectoare se vor delimita colegii
uninominale pentru alegerea Camerei Deputaților și pentru
alegerea Senatului cu aplicarea prevederilor alin. (1) lit. a),
prevederile lit. g) urmând să fie aplicate pentru colegiile
uninominale delimitate în interiorul fiecărui sector în
parte; ( )
g) în cadrul unei circumscripții electorale, delimitarea
colegiilor uninominale pentru alegerea Camerei Deputaților și
pentru alegerea Senatului se face astfel încât mărimea acestora,
calculată în număr de locuitori, să fie de așa natură încât cel mai
mare colegiu uninominal să fie, de regulă, cu cel mult 30% mai
mare decât cel mai mic colegiu uninominal, în condițiile în care
sunt respectate prevederile lit. a)—e).”
Prevederile art. 11 alin. (1) lit. a), la care face trimitere art. 11
alin. (2) lit. e), conțin următoarele: ă(1) În cadrul fiecăreia dintre
cele 43 de circumscripții electorale se constituie colegii
uninominale pe baza normei de reprezentare, după cum
urmează:
a) numărul colegiilor uninominale pentru Camera Deputaților,
respectiv pentru Senat se determină prin raportarea numărului
de locuitori al fiecărei circumscripții electorale la normele de
reprezentare prevăzute la art. 5 alin. (2) și (3), la care se adaugă
un colegiu de deputat, respectiv de senator pentru ceea ce
depășește jumătatea normei de reprezentare, fără ca numărul
colegiilor de deputat dintr-o circumscripție electorală să fie mai
mic de 4, iar cel de senator, mai mic de 2.”
Art. 11 alin. (2) lit. a)—d), la care se face trimitere în alin. (2)
lit. g) al aceluiași articol, prevede următoarele: ă(2) Delimitarea
colegiilor uninominale se face ținând cont de următoarele reguli:
a) o circumscripție electorală poate fi compusă numai din
colegii uninominale întregi;
b) teritoriul cuprins de un colegiu uninominal trebuie să se
afle pe teritoriul unuia și aceluiași județ sau al municipiului
București;
c) pe teritoriul unei localități pot fi delimitate, de regulă, doar
colegii uninominale întregi;
d) un colegiu uninominal poate cuprinde, de regulă, una sau
mai multe localități întregi.”
Art. 12 alin. (1) și (2), criticat: ă(1) Prima delimitare și
numerotare a colegiilor uninominale va fi efectuată prin
hotărâre a Guvernului, conform hotărârii unei comisii
parlamentare speciale constituite pe baza proporționalității
reprezentării parlamentare, în termen de maximum 90 de zile
de la intrarea în vigoare a prezentului titlu.
(2) Delimitarea și numerotarea colegiilor uninominale se
actualizează de către Autoritatea Electorală Permanentă.

7

Operațiunea de delimitare se actualizează anual în cazul în
care au apărut modificări în structura, denumirea sau
rangul unităților administrativ-teritoriale, precum și după
fiecare recensământ al populației, cu cel puțin 12 luni înainte de
alegerile parlamentare la termen, prin emiterea unei hotărâri a
Autorității Electorale Permanente, care se publică în Monitorul
Oficial al României, Partea I.”
În opinia autorului excepției, inserarea sintagmei ăde regulă”
în cuprinsul art. 11 alin. (2) lit. g) are consecințe grave în ceea
ce privește delimitarea, în funcție de numărul de locuitori, a
colegiilor uninominale pentru alegerea Camerei Deputaților și a
Senatului, în sensul încălcării principiului exercitării dreptului de
vot în condiții democratice și de egalitate.
Mai întâi, Curtea reține că, potrivit art. 62 alin. (1) din
Constituție, votul este universal, egal, direct, secret și liber
exprimat, potrivit legii electorale. Or, s-a arătat deja că atât
Ordonanța de urgență a Guvernului nr. 66/2008, cât și
Ordonanța de urgență a Guvernului nr. 97/2008 respectă
condițiile prevăzute de art. 115 alin. (6) din Constituție,
referitoare la reglementarea pe calea ordonanței de urgență în
domeniul drepturilor electorale. Prin urmare, legea electorală o
constituie Legea nr. 35/2008, cu modificările și completările
ulterioare.
Curtea constată apoi că dispozițiile art. 11 alin. (2) lit. g) din
Legea nr. 35/2008 se aplică ăîn condițiile în care sunt respectate
prevederile lit. a)—e)”, texte ce conțin reguli generale referitoare
la modalitatea de stabilire a circumscripțiilor electorale și de
delimitare a colegiilor uninominale. Prin coroborarea textelor de
lege rezultă că dispozițiile art. 11 alin. (2) lit. g), în actuala
redactare, nu pot avea drept consecință deturnarea voinței
inițiale a legiuitorului, care este menținută, în principiu, prin
aplicarea normelor la care se face trimitere în textul de lege
criticat. De altfel, semnificația egalității votului, garantată de
art. 62 alin. (1), coroborat cu art. 16 alin. (1) din Constituție, are
o dublă accepțiune, și anume aceea potrivit căreia fiecare
alegător are dreptul la un singur vot pentru alegerea unui
deputat, respectiv senator și că valoarea unui vot este aceeași.
În acest sens, Curtea Constituțională s-a pronunțat prin Decizia
nr. 2 din 30 iunie 1992, publicată în Monitorul Oficial al
României, Partea I, nr. 165 din 16 iulie 1992.
Totodată, Curtea constată că expresia ăde regulă” a fost
utilizată în cuprinsul Legii nr. 35/2008 în forma sa inițială,
reflectând de la bun început chiar intenția Parlamentului, la
momentul adoptării legii și fără a fi deci o inovație a legiuitorului
delegat. Un astfel de exemplu este art. 11 alin. (2) lit. c) și d),
care reglementează regulile pentru delimitarea colegiilor
uninominale astfel: ăc) pe teritoriul unei localități pot fi delimitate,
de regulă, doar colegii uninominale întregi; d) un colegiu
uninominal poate cuprinde, de regulă, una sau mai multe
localități întregi;”. Așadar, legiuitorul însuși a avut în vedere
relativitatea delimitării colegiilor uninominale, astfel încât
repartizarea populației să se încadreze în anumite limite
minimale, respectiv maximale și prin aceasta să se asigure
reprezentarea tuturor colegiilor în Parlament. Relevante în
acest sens sunt prevederile art. 11 alin. (1) lit. a) din Legea
nr. 35/2008, care dispun: ă(1) În cadrul fiecăreia dintre cele 43 de
circumscripții electorale se constituie colegii uninominale pe
baza normei de reprezentare, după cum urmează: a) numărul
colegiilor uninominale pentru Camera Deputaților, respectiv
pentru Senat se determină prin raportarea numărului de locuitori
al fiecărei circumscripții electorale la normele de reprezentare
prevăzute la art. 5 alin. (2) și (3), la care se adaugă un colegiu
de deputat, respectiv de senator pentru ceea ce depășește
jumătatea normei de reprezentare, fără ca numărul colegiilor de
deputat dintr-o circumscripție electorală să fie mai mic de 4, iar
cel de senator, mai mic de 2;”.

8

MONITORUL OFICIAL AL ROMÂNIEI, PARTEA I, Nr. 803/2.XII.2008

În plus, Curtea observă că, prin Decizia nr. 305 din 12 martie
2008, publicată în Monitorul Oficial al României, Partea I, nr. 213
din 20 martie 2008, instanța de contencios constituțional a
statuat că ădelimitarea colegiilor uninominale nu este decât o
operațiune tehnică la a cărei realizare participă o comisie
parlamentară, ale cărei opțiuni vor fi reglementate printr-o
hotărâre a Guvernului. Ca atare, delimitarea colegiilor electorale
nu poate fi confundată cu sistemul electoral, ale cărui elemente
sunt stabilite prin lege. Organizarea și executarea acestei legi se
fac prin hotărâri ale Guvernului, în temeiul art. 108 alin. (2) din
Constituție.”

Prin urmare, nu se poate reține critica de neconstituționalitate
potrivit căreia prevederile art. 11 alin. (2) lit. e) și g) și ale art. 12
alin. (1) și (2) din Legea nr. 35/2008, astfel cum au fost
modificate prin art. III din Ordonanța de urgență a Guvernului
nr. 66/2008, respectiv art. I pct. 11 din Ordonanța de urgență a
Guvernului nr. 97/2008, contravin prevederilor art. 16 alin. (1),
art. 37 și ale art. 62 alin. (1) din Constituție. Mai mult, textele de
lege criticate nu privesc dreptul de a fi ales, așa cum acesta este
reglementat de art. 37 din Legea fundamentală, astfel că aceste
norme fundamentale invocate nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (2) lit. e) și g) și ale art. 12 alin. (1) și (2) din Legea
nr. 35/2008 pentru alegerea Camerei Deputaților și a Senatului și pentru modificarea și completarea Legii nr. 67/2004 pentru
alegerea autorităților administrației publice locale, a Legii administrației publice locale nr. 215/2001 și a Legii nr. 393/2004 privind
Statutul aleșilor locali, precum și a Ordonanței de urgență a Guvernului nr. 66/2008 pentru modificarea și completarea Legii
administrației publice locale nr. 215/2001 și a Legii nr. 334/2006 privind finanțarea partidelor politice și a campaniilor electorale,
precum și pentru modificarea Legii nr. 35/2008 pentru alegerea Camerei Deputaților și a Senatului și pentru modificarea și
completarea Legii nr. 67/2004 pentru alegerea autorităților administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor locali și a Ordonanței de urgență a Guvernului nr. 97/2008 privind
modificarea și completarea titlului I al Legii nr. 35/2008 pentru alegerea Camerei Deputaților și a Senatului și pentru modificarea
și completarea Legii nr. 67/2004 pentru alegerea autorităților administrației publice locale, a Legii administrației publice locale
nr. 215/2001 și a Legii nr. 393/2004 privind Statutul aleșilor locali, în integralitatea lor, excepție ridicată de Partidul România Mare
în Dosarul nr. 5.446/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

O P I N I E S E PA R AT Ă

privind soluția de respingere a excepției de neconstituționalitate a dispozițiilor art. III din Ordonanța de urgență
a Guvernului nr. 66/2008 și a dispozițiilor art. I pct. 11 din Ordonanța de urgență a Guvernului nr. 97/2008
Cu privire la această excepție pe care o consider întemeiată,
mă voi referi punctual asupra câtorva chestiuni legate de
posibilitatea Guvernului de a emite ordonanțe de urgență în
domeniul drepturilor electorale, astfel:
O primă chestiune este tocmai lămurirea noțiunii de
ăa afecta”, noțiune folosită de legiuitorul constituant în art. 115
alin. (6) din Constituția României.
Potrivit textului folosit de legiuitorul constituant ăOrdonanțele
de urgență nu pot fi adoptate în domeniul legilor constituționale,
nu pot afecta regimul instituțiilor fundamentale ale statului,
drepturile, libertățile și îndatoririle prevăzute de Constituție,

drepturile electorale și nu pot viza măsuri de trecere silită a unor
bunuri în proprietatea publică”.
Este evident că noțiunea de ăa afecta” trebuie lămurită în
mod firesc și natural sub ăaspect juridic” și nu sub aspect literal.
Curtea Constituțională s-a mai pronunțat prin Decizia
nr. 1.189 din 6 noiembrie 2008 asupra acestui aspect, statuând
că sensul juridic al noțiunii de ăa afecta” este acela de ăa
suprima”, ăa aduce atingere”, ăa prejudicia”, ăa vătăma”, ăa leza”,
ăa antrena consecințe negative”, cu privire la categoria
drepturilor electorale.
Apreciez că această interpretare ocolește tocmai sensul
juridic al noțiunii de ăa afecta” lăsând să se înțeleagă că ori de

MONITORUL OFICIAL AL ROMÂNIEI, PARTEA I, Nr. 803/2.XII.2008
câte ori, prin ordonanță de urgență, se îmbunătățește regimul
drepturilor electorale, respectiva ordonanță de urgență este
constituțională și, ori de câte ori prin ordonanță de urgență se
restrânge, se vătămează, se lezează etc. regimul drepturilor
electorale, respectiva ordonanță de urgență este
neconstituțională, ceea ce reprezintă un paradox din cel puțin
două motive esențiale:
a) cine apreciază, de exemplu, că delimitarea colegiilor
uninominale care, potrivit art. III din Ordonanța de urgență a
Guvernului nr. 66/2008 și art. I pct. 11 din Ordonanța de urgență
a Guvernului nr. 97/2008, se face astfel încât ămărimea
acestora, calculată în număr de locuitori, să fie de așa natură
încât cel mai mare colegiu uninominal să fie, de regulă, cu cel
mult 30% mai mare decât cel mai mic colegiu uninominal”,
reprezintă o îmbunătățire a regimului drepturilor electorale sau,
dimpotrivă, textul modificat aduce o restrângere, o vătămare, a
regimului acestor drepturi, text statuat expres în conținutul Legii
nr. 35/2008 art. 11 lit. g), potrivit căruia ădelimitarea colegiilor
uninominale se face astfel încât cel mai mare colegiu uninominal
să fie cu cel mult 30% mai mare decât cel mai mic colegiu
uninominal”?;
b) cum explicăm noțiunea de ăa afecta” când este vorba de
regimul instituțiilor fundamentale ale statului; putem aprecia și
de această dată că regimul instituțiilor fundamentale ale statului
este susceptibil de vătămare, de lezare etc., prin ordonanță de
urgență a Guvernului?
Este evident că în privința regimului instituțiilor fundamentale
ale statului nu putem vorbi de o lezare, vătămare, suprimare
etc., respectiv de o îmbunătățire pe calea unei ordonanțe de
urgență a Guvernului, ci doar de o modificare a acestuia. Prin
urmare, sintagma ăa afecta”, trebuie explicată prin raportare la
adevăratul sens juridic, acela de ăa modifica”.
Este de altfel și sensul dorit de legiuitorul constituant prin
interzicerea Guvernului de a legifera și în domeniul drepturilor
electorale alături de domeniul legilor constituționale.
Prin dispozițiile art. 115 alin. (6) din Constituție, legiuitorul
constituant a dorit în realitate să își păstreze exclusivitatea
legiferării în domeniile enumerate, iar prevederea constituțională
este perfect logică, având în vedere tocmai importanța
deosebită a acestor domenii.
Niciun moment legiuitorul constituant nu a intenționat să lase
Guvernului libertatea de a aprecia asupra dispozițiilor din legile
organice care reglementează aceste domenii și de a opera
modificări asupra acestora.
De altfel, potrivit art. 115 alin. (4) din Constituție, Guvernul
poate adopta ordonanțe de urgență numai în situații
extraordinare ăa căror reglementare nu poate fi amânată”, ceea
ce presupune fie inexistența reglementării (un vid de
reglementare), fie o insuficientă reglementare; în niciun caz
ordonanța de urgență nu se justifică atunci când Guvernul
intenționează să modifice o prevedere expresă a legii, pentru
că astfel s-ar încălca în mod flagrant dispozițiile art. 61 alin. (1)

1)

9

din Constituție, potrivit cărora: ăParlamentul este unica autoritate
legiuitoare a țării.”
Este de reținut că Legea nr. 35/2008 a fost adoptată prin
asumarea răspunderii Guvernului, fiind prin urmare creația
acestuia, legea fiind însă supusă controlului parlamentar.
Prin ordonanțele de urgență ale Guvernului nr. 66/2008 și
nr. 97/2008 se modifică tocmai textele de lege care au fost
adoptate prin procedura asumării răspunderii Guvernului,
scăpând astfel de sub acest control, încălcând în mod flagrant
prevederile art. 16 alin. (1) din Constituția României, potrivit
cărora: ăCetățenii sunt egali în fața legii și a autorităților publice,
fără privilegii și fără discriminări”, prevederile art. 62 alin. (1),
potrivit cărora: ăCamera Deputaților și Senatul sunt alese prin
vot universal, egal, direct, secret și liber exprimat, potrivit legii
electorale”, și prevederile art. 62 alin. (3), potrivit cărora:
ăNumărul deputaților și al senatorilor se stabilește prin legea
electorală, în raport cu populația țării”.
Sunt încălcate, de asemenea, și prevederile art. 115 alin. (6)
din Constituție, care interzic adoptarea ordonanței de urgență a
Guvernului care să afecteze ori să modifice drepturile electorale,
privite atât ca drepturi fundamentale prevăzute ca atare de
dispozițiile art. 36, 37 și 38 din Constituția României, cât și ca
alte drepturi electorale.
De altfel, Curtea Constituțională s-a mai pronunțat în această
materie prin Decizia nr. 544 din 28 iunie 2006, când a soluționat
excepția de neconstituționalitate a Ordonanței de urgență a
Guvernului nr. 43/2006 privind organizarea și funcționarea Curții
de Conturi, excepție ridicată direct de Avocatul Poporului în
temeiul art. 146 lit. d) teza a doua din Constituție, statuând, pe
de o parte, că ăprin rolul său, Curtea de Conturi face parte din
instituțiile fundamentale ale statului”1) și, pe de altă parte, că
ăreglementarea organizării și funcționării Curții de Conturi prin
ordonanța de urgență a Guvernului contravine prevederilor
art. 115 alin. (6) din Constituție, conform cărora ordonanțele de
urgență ale Guvernului nu pot afecta regimul instituțiilor
fundamentale ale statului”.
Din cuprinsul acestei decizii a Curții Constituționale se
desprinde concluzia că interpretarea corectă a sintagmei ănu pot
afecta” are sensul de a nu modifica într-un fel sau altul regimul
juridic al instituțiilor fundamentale ale statului, în caz contrar nu
s-ar putea explica noțiunea de ăa afecta” prin lezare, vătămare,
prejudiciere, suprimare etc. a regimului juridic al acestor instituții.
O a doua chestiune ce trebuie clarificată privește noțiunea
de drepturi electorale.
Se admite, pe de o parte, că drepturile electorale de care
face vorbire art. 115 alin (6) din Constituție sunt în primul rând
drepturile fundamentale prevăzute ca atare de dispozițiile
art. 36, 37 și 38 din Constituția României.

Instituția Curții de Conturi este de altfel reglementată din punct de vedere constituțional prin art. 140 din actuala Constituție a României.

10

MONITORUL OFICIAL AL ROMÂNIEI, PARTEA I, Nr. 803/2.XII.2008

Pe de altă parte, Curtea a admis prin Decizia nr. 1.189 din
6 noiembrie 2008 că, pe lângă drepturile fundamentale, legea
are în vedere și alte drepturi electorale, cum ar fi: dreptul
alegătorilor de a face întâmpinări împotriva omisiunilor, a
înscrisurilor greșite sau a oricăror erori din Registrul electoral,
dreptul alegătorilor de a face contestații cu privire la listele
electorale, dreptul candidaților de a avea acces la mijloacele de
informare în masă etc., dar, în opinia Curții, acestea reprezintă
drepturi electorale procedurale ce țin de exercitarea drepturilor
electorale fundamentale ale cetățenilor (dreptul de vot, dreptul
de a fi ales, dreptul de a alege), astfel încât reglementarea
acestora pe calea ordonanței de urgență nu ar afecta drepturile
electorale fundamentale.
Curtea a mai reținut în această decizie că noțiunea ăafectare”
ătrebuie examinată cu anumite nuanțări, în special în ce privește
acele drepturi care sunt legate de organizarea și desfășurarea
procesului electoral, ținând seama și de anumite realități
practice”, deoarece, ăîn cadrul duratei procesului electoral,
cuprinzând diverse faze, se impune o corelare a termenelor,
în succesiunea lor, la care operațiunile electorale să se
desfășoare”.
Dar, oare, modificarea marjei de fluctuație stabilite de
legiuitor în cuprinsul art. 11 alin. (2) lit. g) din Legea nr. 35/2008
ca fiind de maximum 30% a fost dictată de necesitatea ăcorelării
termenelor, în succesiunea lor, la care operațiunile electorale să
se desfășoare”?
Apreciez că modificarea marjei de fluctuație stabilită inițial
de legiuitor în cuprinsul art. 11 alin. (2) lit. g) din Legea
nr. 35/2008 nu are nicio legătură cu corelarea unor termene în
procesul electoral, ci, dimpotrivă, modifică în mod nepermis
chiar voința Parlamentului, exprimată expres în cuprinsul textului
modificat.
Cu referire la distincția care se face între drepturile materiale
și drepturile procedurale, trebuie făcută precizarea că, în orice
democrație constituțională, însuși dreptul material este afectat în
condițiile în care normele procedurale restrâng posibilitatea
exercitării acestuia și, în consecință, cele două categorii de
norme juridice (de drept material și de drept procesual) trebuie
să coexiste și să fie aplicate într-o corelație perfectă.
Iată de ce apreciez că indiferent de încadrarea normei de
drept într-o categorie sau alta (drept material sau drept
procesual) acțiunea asupra acesteia prin ordonanța de urgență
a Guvernului în domeniile enunțate de art. 115 alin. (6) din
Constituție nu este permisă.
Însă, chiar și în ipoteza în care s-ar admite că modificarea
pe calea ordonanței de urgență a Guvernului este permisă în
privința așa-numitelor drepturi electorale procedurale, vom
observa că, în cauza supusă controlului de constituționalitate,
introducerea prin ordonanța de urgență a Guvernului a
sintagmei ăde regulă”, în cuprinsul art. 11 alin. (2) lit. g) din lege,
contravine regulii constituționale privind egalitatea votului, care
semnifică, pe de o parte, că fiecare alegător are dreptul la un

vot pentru alegerea unui deputat și, respectiv, senator, iar pe de
altă parte, că puterea fiecărui vot trebuie să fie egală, așa cum
de altfel, corect, susține și Avocatul Poporului în punctul de
vedere transmis Curții cu privire la această excepție.
Tot astfel nu poate fi acreditată ideea că, din punct de vedere
matematic, votul nu poate fi egal din moment ce legiuitorul, la
adoptarea Legii nr. 35/2008, plecând de la realitățile existente,
a creat o marjă de manevră în cuprinsul art. 11 alin. (2) lit. g),
statuând că ăîn cadrul unei circumscripții electorale, delimitarea
colegiilor uninominale pentru alegerea Camerei Deputaților și
pentru alegerea Senatului se face astfel încât mărimea acestora,
calculată la număr de locuitori, să fie de așa natură încât cel mai
mare colegiu uninominal să fie cu cel mult 30% mai mare decât
cel mai mic colegiu uninominal”.
Așadar, legiuitorul a înțeles că nu se pot delimita colegiile
uninominale în mod absolut egal din punct de vedere matematic
și prin urmare a oferit posibilitatea legală ca numărul de alegători
din fiecare colegiu uninominal să varieze într-o marjă de
maximum 30%, apreciind că în cadrul acestei marje pot fi
îndeplinite și cerințele prevăzute de art. 11 alin. (2) lit. a)—d), la
care se face trimitere în alin. (2) lit. g) al aceluiași articol.
De altfel, atunci când legiuitorul a intenționat să folosească
sintagma ăde regulă”, a făcut-o chiar în cuprinsul art. 11 alin. (2)
lit. c): ăpe teritoriul unei localități pot fi delimitate, de regulă, doar
colegii uninominale întregi”, și lit. d): ăun colegiu uninominal
poate cuprinde, de regulă, una sau mai multe localități întregi”,
oferind posibilitatea ca de la regula delimitării de colegii
uninominale întregi pe teritoriul unei localități să se poată
deroga — art. 11 alin. (2) lit. c) —, ca și de la regula includerii în
cadrul unui colegiu uninominal a unora sau mai multor localități
întregi — art. 11 alin. (2) lit. d).
Posibilitatea derogării de la regulile instituite prin art. 11
alin. (2) lit. c) și d) a fost avută în vedere de legiuitor tocmai
pentru a putea fi garantată respectarea regulii impuse de art. 11
alin. (2) lit. g) din lege, potrivit căreia, ăîn cadrul unei
circumscripții electorale, delimitarea colegiilor uninominale
pentru alegerea Camerei Deputaților și pentru alegerea
Senatului se face astfel încât mărimea acestora, calculată în
număr de locuitori, să fie de așa natură încât cel mai mare
colegiu uninominal să fie, de regulă, cu cel mult 30% mai mare
decât cel mai mic colegiu uninominal, în condițiile în care sunt
respectate prevederile lit. a)— e)”, încât concluzia ce se
desprinde este că legiuitorul nu a dorit ca de la această regulă
să se poată deroga.
A veni printr-o ordonanța de urgență a Guvernului și a statua
că de la această marjă (destul de largă) se mai poate deroga
reprezintă o înfrângere a voinței Parlamentului ca unică
autoritate legiuitoare a țării, care încalcă prevederile art. 61
alin. (1) din Constituție.
În sfârșit, întrucât în cele două ordonanțe de urgență se
regăsesc și alte prevederi neconstituționale, Curtea ar fi trebuit
să procedeze la analizarea acestora în ansamblu și să facă
aplicațiunea art. 31 alin. (2) din Legea nr. 47/1992.

Judecător,
Petre Lăzăroiu

MONITORUL OFICIAL AL ROMÂNIEI, PARTEA I, Nr. 803/2.XII.2008

11

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 69/2002 privind regimul juridic
al cărții electronice de identitate
Având în vedere existența unor factori de natură obiectivă care determină imposibilitatea introducerii, respectiv eliberării
și utilizării cărților electronice de identitate începând cu data de 1 ianuarie 2009, așa cum prevede Ordonanța Guvernului
nr. 69/2002 privind regimul juridic al cărții electronice de identitate, republicată, cu modificările și completările ulterioare, între care
se numără:
— necesitatea îndeplinirii cumulative a etapelor privind reconfigurarea Sistemului Național Informatic de Evidență a
Populației, organizarea și derularea procedurilor pentru achiziția întregului sistem informatic și de comunicații, securizat, instruirea
personalului cu atribuții în domeniu, realizarea platformei-pilot și testarea acesteia în condiții de exploatare, operaționalizarea
Centrului Unic de Personalizare a Cărților Electronice de Identitate, astfel încât să fie respectate condițiile impuse de normele
privind prelucrarea datelor cu caracter personal;
— lipsa resurselor financiare pentru modernizarea Sistemului Național Informatic de Evidență a Populației, prevăzute
inițial în legislația specifică, dar care nu își mai găsesc reglementare ca urmare a modificărilor intervenite în anul 2007 în legislația
privind datoria publică;
— efortul financiar pe care îl implică un asemenea demers, care ar putea fi susținut prin finanțarea implementării proiectului
de către furnizorul declarat câștigător;
— necesitatea luării în considerare a tuturor elementelor care să asigure realizarea funcțiilor cărții de identitate, cu referire
atât la utilizarea sa ca document de călătorie în spațiul Uniunii Europene, potrivit recentelor modificări legislative în materia liberei
circulații a cetățenilor români în străinătate, cât și la perspectiva utilizării în cadrul sistemelor privind identitatea electronică și
serviciile electronice,
ținând seama de importanța adoptării unor reglementări care să asigure atât cadrul instituțional necesar, cât și posibilitatea
implementării unor soluții tehnice optime,
luând în considerare faptul că timpul rămas până la sfârșitul actualei sesiuni parlamentare nu permite adoptarea unei legi
în acest sens, nici măcar cu procedura de urgență prevăzută la art. 76 alin. (3) din Constituția României, republicată, până la
împlinirea termenelor prevăzute de Ordonanța Guvernului nr. 69/2002, republicată, cu modificările și completările ulterioare,
întrucât toate aceste elemente vizează interesul public și constituie situații extraordinare a căror reglementare nu poate fi
amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța Guvernului nr. 69/2002 privind
regimul juridic al cărții electronice de identitate, republicată în
Monitorul Oficial al României, Partea I, nr. 844 din 15 septembrie
2004, cu modificările și completările ulterioare, se modifică după
cum urmează:
1. La articolul 1, alineatul (1) va avea următorul cuprins:
ăArt. 1. — (1) Începând cu data de 1 ianuarie 2011 se
introduce cartea electronică de identitate.”

2. Articolul 3 va avea următorul cuprins:
ăArt. 3. — Începând cu data de 1 iulie 2010 se realizează
platforma-pilot pentru constituirea sistemului informatic de
emitere a cărții electronice de identitate.”
3. La articolul 4 alineatul (2), literele a)—c) vor avea
următorul cuprins:
ăa) în municipiile reședință de județ, până la data de
31 decembrie 2012;
b) în celelalte municipii și orașe, până la data de
31 decembrie 2013;
c) în comune, până la data de 31 decembrie 2014.”

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
p. Ministrul comunicațiilor și tehnologiei informației,
Constantin Teodorescu,
secretar de stat
p. Ministrul economiei și finanțelor,
Cătălin Doica,
secretar de stat

București, 25 noiembrie 2008.
Nr. 184.

12

MONITORUL OFICIAL AL ROMÂNIEI, PARTEA I, Nr. 803/2.XII.2008
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 122/2006 privind azilul în România
Având în vedere Decizia Curții Constituționale nr. 604/2008, publicată în Monitorul Oficial al României, Partea I, nr. 469
din 25 iunie 2008, prin care s-a constatat neconstituționalitatea prevederilor art. 121 alin. (1)—(3) din Legea nr. 122/2006 privind
azilul în România, cu modificările ulterioare, fapt care a determinat suspendarea prevederilor care reglementau calea de atac
împotriva hotărârii de respingere a accesului la procedura de azil în România,
ținând cont de faptul că asigurarea finalității dispozițiilor Regulamentului (CE) nr. 343/2003 al Consiliului din 18 februarie
2003 de stabilire a criteriilor și mecanismelor de determinare a statului membru responsabil de examinarea unei cereri de azil
prezentate într-unul dintre statele membre de către un resortisant al unui stat terț, publicat în Jurnalul Oficial al Uniunii Europene
nr. L 50 din 25 februarie 2003, presupune instituirea unor norme speciale de procedură, derogatorii de la dreptul comun,
având în vedere faptul că în lipsa unei reglementări a prezentei situații pe calea ordonanței de urgență, pe de o parte, Oficiul
Român pentru Imigrări se află în imposibilitatea de a asigura continuitatea îndeplinirii obligațiilor prevăzute de lege pentru
implementarea politicilor României în domeniul azilului și, pe de altă parte, nu este posibilă asigurarea accesului direct și efectiv
al solicitanților de azil la instanța de judecată în cadrul procedurilor speciale prevăzute de Legea nr. 122/2006, cu modificările
ulterioare,
luând în considerare faptul că toate aceste elemente vizează interesul public, iar reglementarea lor nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 122/2006 privind azilul în
România, publicată în Monitorul Oficial al României, Partea I,
nr. 428 din 18 mai 2006, cu modificările ulterioare, se modifică
și se completează după cum urmează:
1. La articolul 14, alineatul (1) se modifică și va avea
următorul cuprins:
ă(1) Hotărârea prin care se soluționează cererea de azil se
redactează și va cuprinde, în mod obligatoriu, situația în fapt și
în drept, precum și informații privind calea de atac de care
beneficiază, termenul de depunere a plângerii, precum și
organul sau instanța competentă la care se depune plângerea
împotriva unei hotărâri de respingere.”
2. La articolul 17, alineatul (6) se modifică și va avea
următorul cuprins:
ă(6) Pentru motive justificate de interesul public, securitatea
națională, ordinea, sănătatea și morala publică, protecția
drepturilor și libertăților altor persoane — chiar dacă străinul are
mijloace materiale necesare pentru întreținere — Oficiul Român
pentru Imigrări, pe toată durata procedurii de azil sau a
procedurii de determinare a statului membru responsabil cu
analizarea cererii de azil, după caz, îi poate stabili un loc de
reședință și poate dispune transportarea lui cu însoțitor în acel
loc, din oficiu sau la solicitarea autorităților competente.”
3. Articolul 54 se modifică și va avea următorul cuprins:
ăARTICOLUL 54

Comunicarea hotărârii de soluționare a cererii de azil
(1) Admiterea sau respingerea cererii de azil se face prin
hotărâre, care se comunică de îndată, în scris, solicitantului, prin
comunicare directă de către reprezentanții Oficiului Român
pentru Imigrări sau prin trimitere poștală, cu confirmare de
primire, la ultima reședință declarată a acestuia.
(2) În cazul în care comunicarea hotărârii nu este posibilă în
condițiile prevăzute la alin. (1), aceasta se face prin afișarea la
sediul structurii Oficiului Român pentru Imigrări emitente a unei
note de informare ce va cuprinde: numărul documentului
temporar de identitate al solicitantului, numărul și data hotărârii,
soluția cu privire la cererea de azil, termenul de depunere a
plângerii și instanța competentă cu soluționarea acesteia, în cazul
hotărârilor de respingere a cererii de azil, precum și data afișării.

(3) În cazul prevăzut la alin. (2), nota de informare este
afișată pe toată durata termenului de depunere a plângerii, iar
hotărârea se consideră a fi comunicată de la data afișării notei
de informare.
(4) Motivele de acordare a unei forme de protecție nu se
comunică.”
4. La articolul 55, alineatul (1) se modifică și va avea
următorul cuprins:
ă(1) Împotriva hotărârii prevăzute la art. 53 alin. (1) lit. b) și c)
se poate face plângere, în termen de 10 zile de la comunicare.”
5. La articolul 56, alineatul (1) se modifică și va avea
următorul cuprins:
ă(1) Plângerea motivată se depune la structura specializată
pe probleme de azil a Oficiului Român pentru Imigrări care a
emis hotărârea sau la instanța competentă și va fi însoțită de
copia de pe hotărârea de respingere a cererii de azil, precum și
de înscrisurile sau orice alte elemente pe care se sprijină
plângerea.”
6. La articolul 56, după alineatul (1) se introduc două noi
alineate, alineatele (11) și (12), cu următorul cuprins:
ă(11) Plângerea motivată depusă la structura specializată pe
probleme de azil a Oficiului Român pentru Imigrări se înaintează
de îndată instanței competente, însoțită de înscrisurile sau orice
alte elemente care au stat la baza emiterii hotărârii.
(12) În cazul în care plângerea a fost depusă de solicitant
direct la instanța de judecată, se citează de îndată Oficiul Român
pentru Imigrări la adresa structurii specializate pe probleme de
azil care a emis hotărârea de respingere a cererii de azil.”
7. La articolul 80, alineatul (2) se modifică și va avea
următorul cuprins:
ă(2) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”
8. La articolul 85, alineatul (2) se modifică și va avea
următorul cuprins:
ă(2) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”

MONITORUL OFICIAL AL ROMÂNIEI, PARTEA I, Nr. 803/2.XII.2008
9. La articolul 89, alineatul (3) se modifică și va avea
următorul cuprins:
ă(3) În cazul prevăzut la alin. (2) se va emite de îndată o
hotărâre prin care se justifică neacordarea permisiunii de a
rămâne pe teritoriul României. Această hotărâre se comunică
direct străinului care a fost informat cu privire la data la care
trebuie să se prezinte la sediul structurii specializate pe
probleme de azil a Oficiului Român pentru Imigrări. În cazul în
care străinul nu se prezintă la data stabilită și nici nu prezintă
motive care să justifice absența sa, comunicarea se face potrivit
dispozițiilor art. 54 alin. (2) și (3), care se aplică în mod
corespunzător.”
10. La articolul 89, alineatul (5) se modifică și va avea
următorul cuprins:
ă(5) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”
11. La articolul 93, alineatul (2) se modifică și va avea
următorul cuprins:
ă(2) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”
12. La articolul 95, alineatul (5) se modifică și va avea
următorul cuprins:
ă(5) Împotriva hotărârii solicitantul poate depune plângere.
Dispozițiile art. 56—69 se aplică în mod corespunzător.”
13. La articolul 111, alineatul (1) se modifică și va avea
următorul cuprins:
ă(1) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”
14. La articolul 120, alineatul (5) se modifică și va avea
următorul cuprins:
ă(5) Hotărârea se comunică potrivit dispozițiilor art. 54, care
se aplică în mod corespunzător.”
15. Articolul 121 se modifică și va avea următorul
cuprins:
ăARTICOLUL 121

Calea de atac
(1) Împotriva hotărârii prevăzute la art. 120 alin. (3) se poate
face plângere în termen de două zile de la comunicare.
Efectuarea transferului în statul membru responsabil este

suspendată până la expirarea termenului legal de depunere a
plângerii.
(2) Plângerea se depune, personal sau prin reprezentant, în
condițiile art. 56, și este de competența judecătoriei în a cărei
rază teritorială se află structura competentă a Oficiului Român
pentru Imigrări care a emis hotărârea.
(3) Instanța de judecată soluționează plângerea în termen
de 5 zile și pronunță o hotărâre motivată prin care:
a) respinge plângerea și menține hotărârea Oficiului Român
pentru Imigrări;
b) admite plângerea, anulează dispoziția de transfer în statul
responsabil și dispune acordarea accesului la procedura de azil
în România.
(4) Hotărârea instanței este definitivă și irevocabilă.
(5) În cazul în care prin hotărârea instanței de judecată se
admite plângerea și se dispune acordarea accesului la
procedura de azil națională, iar solicitantul de azil a fost deja
transferat în statul membru responsabil, Oficiul Român pentru
Imigrări întreprinde demersurile necesare în vederea readmiterii
solicitantului pe teritoriul României.”
16. La articolul 122, alineatul (6) se modifică și va avea
următorul cuprins:
ă(6) Hotărârea se comunică potrivit dispozițiilor art. 54, care
se aplică în mod corespunzător.”
17. La articolul 123, alineatele (1) și (2) se modifică și vor
avea următorul cuprins:
ă(1) Împotriva hotărârii prevăzute la art. 122 alin. (5) se poate
face plângere în termen de două zile de la comunicare.
Efectuarea transferului în statul membru responsabil este
suspendată până la expirarea termenului legal de depunere a
plângerii.
(2) Soluționarea plângerii este de competența judecătoriei în
a cărei rază teritorială se află structura specializată pe probleme
de azil a Oficiului Român pentru Imigrări care a emis hotărârea.
Dispozițiile art. 56 se aplică în mod corespunzător.”
18. La articolul 123, alineatul (3) se abrogă.
19. La articolul 125, după alineatul (2) se introduce un
nou alineat, alineatul (21), cu următorul cuprins:
ă(21) În vederea realizării transferului în statul membru
responsabil, îndepărtarea străinului de pe teritoriu se face sub
escortă, în condițiile Ordonanței de urgență a Guvernului
nr. 194/2002 privind regimul străinilor în România, republicată.”

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
Ministrul afacerilor externe,
Lazăr Comănescu
p. Ministrul economiei și finanțelor,
Cătălin Doica,
secretar de stat

București, 25 noiembrie 2008.
Nr. 187.

13

14

MONITORUL OFICIAL AL ROMÂNIEI, PARTEA I, Nr. 803/2.XII.2008
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 1.141/2008 pentru aprobarea indicatorilor tehnicoeconomici ai obiectivului de investiții ,,Modernizare DN 67C, Bengești—Sebeș,
km 0+000—km 148+414”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările ulterioare, și al art. 11 lit. e) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația Națională a
Drumurilor din România”, aprobată cu modificări și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 1.141/2008 pentru
aprobarea indicatorilor tehnico-economici ai obiectivului de
investiții ăModernizare DN 67C, Bengești—Sebeș, km 0+000—
km 148+414”, publicată în Monitorul Oficial al României, Partea I,
nr. 679 din 2 octombrie 2008, se modifică după cum urmează:
1. Articolul 2 se modifică și va avea următorul cuprins:
ăArt. 2. — Finanțarea obiectivului de investiții prevăzut la
art. 1 se face de la bugetul de stat, prin bugetul Ministerului
Transporturilor, în limita sumelor aprobate anual cu această
destinație, din surse proprii ale Companiei Naționale de

Autostrăzi și Drumuri Naționale din România — S.A., precum și
din alte surse legal constituite, conform programelor de investiții
publice aprobate potrivit legii.”
2. Articolul 3 se modifică și va avea următorul cuprins:
ăArt. 3. — Ministerul Transporturilor și Compania Națională
de Autostrăzi și Drumuri Naționale din România — S.A. răspund
de modul de utilizare a sumei prevăzute în anexă, în
conformitate cu prevederile legale în vigoare.”
3. Anexa se modifică și se înlocuiește cu anexa*) care
face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul economiei și finanțelor,
Varujan Vosganian
București, 4 noiembrie 2008.
Nr. 1.423.
*) Anexa nu se publică, fiind clasificată potrivit legii.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL INTERNELOR ȘI REFORMEI ADMINISTRATIVE

ORDIN
pentru aprobarea Normativului privind asigurarea tehnică de autovehicule a structurilor
Ministerului Internelor și Reformei Administrative
În temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Internelor și Reformei Administrative, aprobată cu modificări prin Legea nr. 15/2008,
ministrul internelor și reformei administrative emite următorul ordin:
Art. 1. — Se aprobă Normativul privind asigurarea tehnică Reformei Administrative deținătoare de parc de autovehicule, a
de autovehicule a structurilor Ministerului Internelor și Reformei căror finanțare a cheltuielilor de dotare și întreținere este
Administrative, prevăzut în anexa*) care face parte integrantă asigurată, în condițiile legii, integral din venituri proprii, cum sunt:
din prezentul ordin.
Agenția Națională de Cadastru și Publicitate Imobiliară și
Art. 2. — Conducătorii structurilor vor dispune măsuri de
structurile subordonate acesteia, Autoritatea Națională de
însușire și aplicare întocmai a prevederilor normativului prevăzut
la art. 1 de către întregul personal din subordine, în părțile care Reglementare pentru Serviciile Comunitare de Utilități Publice,
Societatea Comercială ăCOMICEX” — S.A.
îl privesc.
Art. 4. — Prezentul ordin se publică în Monitorul Oficial al
Art. 3. — Sunt exceptate de la aplicarea prevederilor
prezentului ordin structurile/instituțiile Ministerului Internelor și României, Partea I.
Ministrul internelor și reformei administrative,
Cristian David
București, 1 septembrie 2008.
Nr. 599.
*) Anexa se publică ulterior în Monitorul Oficial al României, Partea I, nr. 803 bis în afara abonamentului, care se poate achiziționa de la Centrul de vânzări
și informare al Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 803/2.XII.2008

15

A C T E A L E C O L E G I U L U I FA R M A C I Ș T I L O R D I N R O M Â N I A
COLEGIUL FARMACIȘTILOR DIN ROMÂNIA

DECIZIE
privind aprobarea cuantumului cotizației de membru al Colegiului Farmaciștilor din România
și stabilirea procedurii de încasare
În temeiul art. 604 lit. h), al art. 623, 624, 625, 627 și 628 din Legea nr. 95/2006 privind reforma în domeniul sănătății, cu
modificările și completările ulterioare,
Consiliul național al Colegiului Farmaciștilor din România d e c i d e:
Art. 1. — Membrii Colegiului Farmaciștilor din România care
exercită profesia de farmacist sau care ocupă o funcție în baza
calității de farmacist au obligația de a achita cotizația anuală de
membru în valoare de:
a) 400 lei pentru șefii de farmacii sau de depozit;
b) 200 lei pentru farmaciștii angajați cu contract de muncă
sau altă formă legală, inclusiv cei angajați la unitățile bugetare
și care nu ocupă o funcție de conducere.
Art. 2. — Prin excepție de la prevederile art. 1, farmaciștii
care au dobândit dreptul de liberă practică, dar care nu
desfășoară încă activitate în baza diplomei sunt obligați la plata
unei cotizații în valoare de 5 lei pe an.
Art. 3. — Farmaciștii pensionari care nu mai exercită activități
profesionale și doresc să își păstreze calitatea de membru al
Colegiului Farmaciștilor din România plătesc lunar o cotizație în
cuantum de 5 lei.
Art. 4. — Sunt scutiți de la plata cotizației:
a) farmaciștii care au solicitat suspendarea calității de
membru al Colegiului Farmaciștilor din România, pe durata
suspendării;
b) farmaciștii cărora li s-a aplicat sancțiunea de suspendare
a calității de membru, pe perioada suspendării;
c) farmaciștii care au statutul de veteran de război;
d) farmaciștii deținuți sau internați din motive politice, aflați în
situațiile prevăzute la art. 1 alin. (1) și (2) din Decretul-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
și completările ulterioare.
Art. 5. — Farmaciștii cetățeni ai unui stat membru al Uniunii
Europene, ai unui stat aparținând Spațiului Economic European
sau ai Confederației Elvețiene, stabiliți în unul dintre aceste
state, care au solicitat și au obținut, în condițiile legii, calitatea de
membru al Colegiului Farmaciștilor din România, sunt obligați
la plata cotizației în aceleași condiții ca și cetățenii români.
Art. 6. — Farmaciștii cetățeni ai unui stat membru al Uniunii
Europene, ai unui stat aparținând Spațiului Economic European
sau ai Confederației Elvețiene, stabiliți în unul dintre aceste
state, care prestează temporar servicii farmaceutice pe teritoriul
României, sunt exceptați de la obligația de plată a cotizației.

Art. 7. — (1) Cotizația se plătește anual, până cel mai târziu
pe data de 30 a lunii ianuarie.
(2) Pentru cotizațiile plătite ulterior acestei date se datorează
penalitățile de 0,1% pe zi de întârziere din suma datorată.
Art. 8. — (1) Lunar președinții colegiilor teritoriale ale
farmaciștilor sunt obligați să vireze către Colegiul Farmaciștilor
din România 30% din suma încasată cu titlu de cotizație.
(2) Partea de cotizație datorată Colegiului Farmaciștilor din
România de către colegiile teritoriale se va vira către acesta
înaintea altor plăți.
(3) Obligația urmăririi și efectuării vărsării cotei aferente
Colegiului Farmaciștilor din România revine președintelui
consiliului colegiului teritorial.
(4) Penalitățile prevăzute la art. 7 se vor aplica și colegiilor
teritoriale care întârzie plata părții de cotizație datorată către
Colegiul Farmaciștilor din România.
Art. 9. — (1) La solicitarea Președintelui Colegiului
Farmaciștilor din România, președintele colegiului teritorial este
obligat ca, în termen de maximum 5 zile de la solicitare, să
comunice Biroului executiv al Consiliului național al Colegiului
Farmaciștilor din România copia bugetului de venituri și
cheltuieli aprobat de adunarea generală teritorială pe anul în
curs sau pe anii anteriori, situația încasării cotizațiilor pe anul în
curs sau anii anteriori, valoarea cotizațiilor încasate, alte
informații necesare verificării modului în care au fost respectate
obligațiile legale privind execuția bugetară și încasarea
cotizațiilor.
(2) Necomunicarea informațiilor solicitate, în termenul
prevăzut la alin. (1) sau comunicarea lor eronată constituie o
încălcare a dispozițiilor art. 585 lit. b) și k) din Legea nr. 95/2006
privind reforma în domeniul sănătății, cu modificările și
completările ulterioare, și se sancționează cu una dintre
sancțiunile prevăzute de lege.
(3) Repetarea faptei prevăzute la alin. (2) constituie o
încălcare gravă a obligațiilor de reprezentant al corpului
profesional și, la solicitarea președintelui Colegiului
Farmaciștilor din România, se va aplica sancțiunea prevăzută
de art. 134 din Statutul Colegiului Farmaciștilor din România,
adoptat prin Decizia adunării generale naționale a Colegiului
Farmaciștilor din România nr. 1/2005 privind adoptarea
Statutului Colegiului Farmaciștilor din România și a Codului
deontologic al farmacistului, cu modificările și completările

16

MONITORUL OFICIAL AL ROMÂNIEI, PARTEA I, Nr. 803/2.XII.2008

ulterioare, respectiv revocarea din funcție a președintelui
colegiului teritorial.
Art. 10. — (1) Neplata cotizației și a penalităților datorate
Colegiului Farmaciștilor din România pe o perioadă de 3 luni și
după atenționarea scrisă se sancționează cu suspendarea
calității de membru al colegiului până la plata cotizației datorate
și a penalităților aferente.
(2) Sancțiunea se aplică de către comisia de disciplină la
sesizarea comisiei administrative și financiar-contabile a
colegiului teritorial.
(3) Decizia de suspendare se comunică Ministerului Sănătății
Publice, casei de asigurări de sănătate județene și angajatorului
farmacistului suspendat.
Art. 11. — (1) După notificarea făcută de Biroul executiv al
Consiliului național al Colegiului Farmaciștilor din România,
aceeași sancțiune se aplică și președintelui colegiului teritorial
care întârzie mai mult de 3 luni plata părții de cotizație și, după

caz, a penalităților aferente datorate către Colegiul Farmaciștilor
din România.
(2) Sancțiunea se aplică de comisia de disciplină la sesizarea
Biroului executiv al Consiliului național al Colegiului
Farmaciștilor din România.
Art. 12. — (1) Trimestrial, comisia administrativ financiarcontabilă a colegiului teritorial va prezenta biroului executiv
situația restanțierilor la plata cotizației.
(2) Pentru restanțierii cu o restanță la plata cotizației mai
mare de 3 luni, comisia administrativ financiar-contabilă a
colegiului teritorial, după îndeplinirea procedurii de notificare
prevăzută la art. 9 alin. (1), va sesiza comisia de disciplină în
vederea aplicării sancțiunii de suspendare a calității de membru
al Colegiului Farmaciștilor din România și, pe cale de
consecință, a dreptului de liberă practică.
Art. 13. — Prezenta decizie se publică în Monitorul Oficial
al României, Partea I, și intră în vigoare la data de 1 ianuarie
2009.

Președintele Colegiului Farmaciștilor din România,
Dumitru Lupuliasa
București, 3 noiembrie 2008.
Nr. 3.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 803/2.XII.2008 conține 16 pagini.

Prețul: 1,25 lei

&JUYDGY|322530]
ISSN 1453—4495

