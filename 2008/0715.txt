Anul 176 (XX) — Nr. 715

PARTEA I

LEGI, DECRETE, HOTĂRÂRI ȘI ALTE ACTE

Marți, 21 octombrie 2008

SUMAR

Nr.

Pagina
LEGI ȘI DECRETE

173.

— Lege privind intervențiile active în atmosferă ........

2–14

906.

— Decret pentru promulgarea Legii privind intervențiile
active în atmosferă ....................................................

14

174.

907.

— Lege privind aprobarea Ordonanței de urgență a
Guvernului nr. 97/2007 pentru modificarea și
completarea Legii nr. 61/1993 privind alocația de stat
pentru copii ................................................................

15–16

— Decret pentru promulgarea Legii privind aprobarea
Ordonanței de urgență a Guvernului nr. 97/2007
pentru modificarea și completarea Legii nr. 61/1993
privind alocația de stat pentru copii ............................

16

HOTĂRÂRI ALE SENATULUI
51.

— Hotărâre privind demisia unui senator ..................

17

52.

— Hotărâre privind demisia unui senator ..................

17

53.

— Hotărâre privind demisia unui senator ..................

18

54.

— Hotărâre privind demisia unui senator ..................

18

DECIZII ALE CURȚII CONSTITUȚIONALE
Decizia nr. 979 din 30 septembrie 2008 referitoare la excepția
de neconstituționalitate a dispozițiilor Ordonanței de
urgență a Guvernului nr. 154/2007 pentru prorogarea
termenului prevăzut la art. III din titlul XVI al Legii
nr. 247/2005 privind reforma în domeniile proprietății
și justiției, precum și unele măsuri adiacente ............

Nr.

Pagina

Decizia nr. 985 din 30 septembrie 2008 referitoare la excepția
de neconstituționalitate a prevederilor art. 11 alin. (1),
art. 13 și art. 15 alin. (2) din Ordonanța Guvernului
nr. 19/2002 privind unele măsuri pentru constituirea și
utilizarea fondului locativ de protocol, proprietate
publică a statului, și pentru vânzarea unor imobile,
proprietate privată a statului, aflate în administrarea
Regiei Autonome ăAdministrația Patrimoniului
Protocolului de Stat” ..................................................

24–25

Decizia nr. 986 din 30 septembrie 2008 referitoare la excepția
de neconstituționalitate a prevederilor art. II raportat la
art. I punctul 1 din Legea nr. 193/2007 privind
modificarea și completarea Legii nr. 1/2000 pentru
reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale
Legii nr. 169/1997, raportat la art. 3 din Legea
nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............

25–27

Decizia nr. 1.026 din 7 octombrie 2008 referitoare la excepția
de neconstituționalitate a prevederilor art. 58 din
Legea administrației publice locale nr. 215/2001 ......

28–29

HOTĂRÂRI ALE GUVERNULUI ROMÂNIEI

19–20

1.281. — Hotărâre privind recunoaşterea asociației ăUniunea
Croaților din România” ca fiind de utilitate publică ....

29

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 983 din 30 septembrie 2008 referitoare la excepția
de neconstituționalitate a prevederilor art. 59 alin. 1 și
art. 61 din Codul familiei ............................................

20–22

Decizia nr. 984 din 30 septembrie 2008 referitoare la excepția
de neconstituționalitate a prevederilor art. III alin. (2)
din Legea nr. 169/1997 pentru modificarea și
completarea Legii fondului funciar nr. 18/1991 ..........

22–23

1.209. — Ordin al ministrului dezvoltării, lucrărilor publice și
locuințelor privind aprobarea rectificării bugetului de
venituri și cheltuieli pe anul 2008 al Institutului Național
de Cercetare-Dezvoltare în Construcții și Economia
Construcțiilor — INCERC București ..........................

30–32

2

MONITORUL OFICIAL AL ROMÂNIEI, PARTEA I, Nr. 715/21.X.2008

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind intervențiile active în atmosferă
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Intervențiile active în atmosferă reprezintă
ansamblul activităților de modificare artificială a vremii prin
mijloace specifice.
(2) Activitățile de intervenții active în atmosferă, denumite în
continuare activități, sunt de interes public național și se
desfășoară potrivit dispozițiilor prezentei legi și în concordanță
cu recomandările Organizației Meteorologice Mondiale,
respectiv cu convențiile internaționale în domeniu la care
România este parte.
(3) Activitățile sunt complexe, având caracter de cercetare și
de protecție operațională la dezastrele provocate de fenomenele
meteorologice periculoase sau dăunătoare, în contextul
modificărilor climatice mondiale.
Art. 2. — Obiectivul activităților îl constituie:
a) reducerea riscurilor față de fenomenele meteorologice
periculoase pentru populație, pentru zonele economice și culturi
agricole (grindină, ceață densă, tornade locale);
b) creșterea precipitațiilor în zonele de interes ale țării
(ploaie, zăpadă);
c) participarea activă la programele regionale și
internaționale din domeniu.
Art. 3. — Activitățile cuprind acțiuni de:
a) suprimare a grindinei;
b) creștere locală sau extinsă a precipitațiilor, precum și
uniformizarea acestora;
c) disipare a ceții dense și a chiciurii;
d) atenuare a fenomenelor meteorologice violente, precum
tornade locale, fulgere intense etc.;
e) modificare locală a vremii;
f) alte activități de modificare a vremii.
Art. 4. — Activitățile se desfășoară pentru:
a) prevenirea, diminuarea și/sau eliminarea pagubelor
produse de fenomenele meteorologice periculoase, în mod
unitar și calificat;
b) satisfacerea nevoilor de apă pentru agricultură,
complementar irigațiilor;
c) creșterea rezervelor de apă pentru nevoile economiei și
populației;
d) creșterea protecției unor activități economice și sociale la
acțiunea unor fenomene meteorologice periculoase: grindină,
ceață densă, chiciură, avalanșe, tornade locale etc.;
e) îmbunătățirea condițiilor meteorologice pentru manifestări
festive și sportive naționale;
f) satisfacerea nevoilor de cercetare în domeniu, inclusiv ca
urmare a participării la programe internaționale specifice;
g) întocmirea de studii de specialitate în domeniul de
competență;
h) îmbunătățirea microclimatului pe zone locale sau extinse
în folosul creșterii calității vieții populației;
i) integrarea României în programele regionale, europene și
internaționale în domeniu.
Art. 5. — (1) Principiile care stau la baza activității sunt:

a) desfășurarea activității în mod coerent, unitar, în deplină
siguranță, sub controlul unei autorități publice centrale;
b) desfășurarea activității operaționale și/sau de cercetare
prin operatori de sistem, persoane fizice sau juridice, autorizați
conform prezentei legi, pe bază de licență de operare;
c) participarea statului la activități prin investiții, administrare,
monitorizare, inspecții și asigurarea colaborării internaționale în
domeniu;
d) instituirea unui regim de colaborare cu celelalte
componente ale supravegherii meteorologice, hidrologice și de
mediu ale statului și alte organisme din domeniu;
e) supravegherea de către beneficiari și organizații
neguvernamentale a acestei activități și implicarea acestora în
luarea deciziilor în domeniu.
(2) Scopurile principale ale legii sunt:
a) reglementarea domeniului de activitate a intervențiilor
active în atmosferă;
b) reglementarea administrării, finanțării și inspecției
activităților;
c) stabilirea regimului juridic al dreptului de proprietate și
folosință asupra infrastructurii create și asupra terenurilor
utilizate pentru desfășurarea acestor activități;
d) reglementarea modalităților de participare a beneficiarilor
la aceste activități;
e) reglementarea atribuțiilor autorităților publice centrale și
locale în desfășurarea acțiunilor de intervenții active în
atmosferă;
f) stabilirea sancțiunilor, aplicabile în cazul încălcării
dispozițiilor legii, și modul de aplicare a acestora;
g) reglementarea modalităților de participare a organismelor
specializate ale societății civile la supravegherea și
monitorizarea activităților de intervenții active în atmosferă;
h) reglementarea relațiilor și colaborărilor cu organismele
internaționale în domeniu.
Art. 6. — Termenii utilizați și abrevierile din prezenta lege se
definesc în anexa nr. 1.
CAPITOLUL II
Organizarea activităților de intervenții active în atmosferă
SECȚIUNEA 1
Sistemul național antigrindină și de creștere a precipitațiilor

Art. 7. — (1) Activitatea de intervenții active în atmosferă se
desfășoară prin implementarea și exploatarea operațională
și/sau de cercetare a Sistemului național antigrindină și de
creștere a precipitațiilor, denumit în continuare sistem.
(2) Sistemul reprezintă o concepție unitară de organizare,
monitorizare și gestionare a activității, care are ca rezultat
realizarea în România a unor structuri operaționale și/sau de
cercetare, coerente, unitare, sigure și eficiente în domeniu.
(3) Implementarea sistemului se face eșalonat, pe baza unui
program de realizare a Sistemului național antigrindină și de
creștere a precipitațiilor, denumit în continuare program.

MONITORUL OFICIAL AL ROMÂNIEI, PARTEA I, Nr. 715/21.X.2008
(4) Activitățile de cercetare, dezvoltare tehnologică și alte
acțiuni conexe acestora privind sistemul revin gestionarului
activității, în colaborare cu proiectantul general al acestuia.
(5) Programul este național, strategic, pe termen lung,
interdisciplinar, cu caracter bivalent: de cercetare și operațional.
Art. 8. — (1) Programul se elaborează de Administrația
Sistemului național antigrindină și de creștere a precipitațiilor,
denumită în continuare administrație, și se aprobă prin hotărâre
a Guvernului, la propunerea Ministerului Agriculturii și Dezvoltării
Rurale.
(2) Etapele anuale ale programului se stabilesc prin hotărâre
a Guvernului, prin care se aprobă obiectivele și se alocă
fondurile necesare acestora, aprobate prin legea bugetului de
stat, având ca ordonator principal de credite și inițiator
autoritatea coordonatoare a activității.
(3) Activitățile principale prevăzute în etapele anuale au
caracter de cercetare-dezvoltare tehnologică, de proiectare,
instruire, atestare și reatestare, investiții, precum și activități de
servicii de protecție în folosul populației și al operatorilor
economici, după caz, și menționate ca atare.
Art. 9. — Programul se realizează de către administrație, cu
participarea proiectantului general și a beneficiarilor interni ai
acestor activități, precum și prin colaborare internațională,
transfrontalieră, regională, europeană și mondială.
Art. 10. — Proiectantul general al sistemului, definit în anexa
nr. 1 pct. 18, elaborează, împreună cu administrația, concepția
de realizare a acestuia și avizează documentele, conform
prezentei legi.
Art. 11. — (1) Structura sistemului cuprinde:
a) o structură proprie, formată din: centre zonale de
coordonare, unități operaționale și/sau de cercetare pentru
desfășurarea activității, zone de comparație pentru
monitorizarea obiectivă a activității și puncte de combatere a
grindinei, precum și din orice alte structuri care desfășoară
activități de modificare artificială a vremii, cu infrastructura
informatică, de comunicații și logistică aferentă;
b) unități colaboratoare din domeniul meteorologiei,
navigației aeriene și cercetării științifice.
(2) Structura sistemului se dezvoltă treptat, conform
prevederilor cuprinse în program și în concordanță cu evoluția
tehnico-științifică mondială și cu legislația în domeniu.
(3) În structura sistemului se includ componentele realizate
prin investiții de stat și private, pentru asigurarea unei funcționări
coerente a acestuia.
(4) Activitatea se desfășoară în exclusivitate în cadrul
structurii sistemului, indiferent de forma de proprietate sau de
operare a mijloacelor tehnice utilizate sau de organizare
existente în România și sub controlul autorității de coordonare a
acesteia.
(5) Structura sistemului, prevăzută prin program, este
prezentată în anexa nr. 2.
Art. 12. — Componenta economică a programului reprezintă
valoarea procentuală a protecției la fenomenele meteorologice
periculoase sau dăunătoare, asigurată prin exploatarea
sistemului, în beneficiul direct al exploatațiilor agricole.
Metodologia de calcul al acesteia se stabilește prin procedurile
elaborate de administrație și se aprobă odată cu normele de
aplicare a legii.
Art. 13. — Componenta socială a programului o reprezintă
protecția generală a populației la acțiunea fenomenelor
meteorologice periculoase sau dăunătoare. Metodologia de
calcul al valorii procentuale a protecției populației se stabilește
prin procedurile elaborate de administrație și se aprobă odată
cu normele de aplicare a prezentei legi.
Art. 14. — (1) Finanțarea programului se asigură de la
bugetul de stat, prin credite externe cu garanție guvernamentală,

3

din surse interne de la societățile de exploatații agricole și/sau
societățile de asigurări și alte surse atrase, astfel:
1. de la bugetul de stat, prin bugetul de venituri și cheltuieli
al administrației, aprobat conform legilor în vigoare, pentru:
a) cheltuieli de investiții, ocazionate de implementarea și
dezvoltarea sistemului, inclusiv pentru cele efectuate în acest
scop la alte instituții decât administrația (societăți comerciale
executante ale obiectivelor din program);
b) cheltuieli de funcționare a sistemului;
c) cheltuieli proprii administrației sistemului și unităților din
structura sa (de personal, autorizări, atestări și reatestări,
materiale de întreținere ocazionate de inspecții, monitorizare și
relații internaționale);
d) cheltuieli de cercetare-dezvoltare tehnologică, pentru
mijloacele tehnice și tehnologiile utilizate, realizate în România;
e) cheltuieli de funcționare a instituțiilor de monitorizare a
activității din zona de comparație și zona protejată;
f) cheltuieli pentru organismele consultative;
2. din credite externe, cu sau fără garanție guvernamentală,
pentru investițiile ocazionate de implementarea sistemului;
3. de la societățile de asigurări, exploatațiile agricole și/sau
de la alți beneficiari, pentru mijloacele tehnice consumate de
către operatorii sistemului la exploatarea acestuia;
4. de la exploatațiile agricole, cărora le este asigurată
protecția împotriva grindinei, pentru cheltuielile de funcționare a
grupurilor de combatere a grindinei, care au mijloace tehnice de
combatere în proprietate sau primite prin concesionare de la
administrație.
(2) Cheltuielile prevăzute la alin. (1) pct. 1 lit. b) se asigură
integral pentru fiecare unitate timp de 5 ani de la omologarea și
punerea în funcțiune a acesteia.
(3) Nivelul fondurilor destinate obiectivelor din program se
solicită de către administrație, prin Ministerul Agriculturii și
Dezvoltării Rurale, anual, prin hotărâre a Guvernului, fiind
menționat pentru fiecare obiectiv, și se aprobă prin legea
bugetului de stat.
Art. 15. — (1) Exploatarea sistemului se realizează prin
operatori de sistem selectați de administrație, care stabilește
caietele de sarcini privind exploatarea acestuia, pentru fiecare
unitate componentă.
(2) Operatorii sistemului sunt, de regulă, societăți comerciale
cu regim special de funcționare, care corespund criteriilor de
selecție, licențiere, monitorizare, atestare, garanții și patrimoniu
și care prestează servicii de intevenții active în atmosferă.
(3) Activitatea operatorilor sistemului pentru exploatarea
unităților din structura sistemului se desfășoară pe bază de
contract cu centrele zonale de coordonare, aprobat de
administrația sistemului, în condițiile prezentei legi.
(4) Activitatea operatorilor sistemului se evidențiază prin
documente operaționale, care constituie acte de certificare a
serviciilor prestate.
(5) Eficiența fizică a acțiunii de combatere a grindinei,
efectuată de operatorii sistemului, este constatată de
administrație și/sau de centrele zonale. Rapoartele instituțiilor
de monitorizare constituie acte opozabile în acțiunile juridice
ocazionate de neasigurarea protecției la căderile de grindină.
(6) Eficiența fizică a celorlalte operațiuni specifice domeniului
se determină de către administrație și de către instituția de
monitorizare, precum și de către beneficiar, după caz.
(7) Operatorii sistemului primesc și predau patrimoniul
unităților din sistem pe bază de proces-verbal, al cărui model
este prevăzut în procedurile administrației, aprobat prin normele
de aplicare a prezentei legi, și asigură utilizarea acestuia
exclusiv în scopul acțiunii de intervenție.
(8) Distrugerile, defecțiunile tehnice ori dispariția mijloacelor
tehnice și/sau a utilităților se constată în comun de reprezentanții

4

MONITORUL OFICIAL AL ROMÂNIEI, PARTEA I, Nr. 715/21.X.2008

administrației și ai operatorului sistemului, acționând potrivit
prevederilor prezentei legi.
Art. 16. — (1) Omologarea și punerea în funcțiune a fiecărei
unități din structura sistemului se prevăd în program.
(2) Omologarea și punerea în funcțiune a unității se execută
în conformitate cu un program de omologare, elaborat de
administrație în colaborare cu proiectantul general al sistemului
și/sau cu partenerul extern, și se avizează de Ministerul
Agriculturii și Dezvoltării Rurale, Ministerul Mediului și Dezvoltării
Durabile, Ministerul Economiei și Finanțelor, Ministerul
Transporturilor și Ministerul Internelor și Reformei
Administrative, precum și de proiectantul general al sistemului.
(3) Omologarea și punerea în funcțiune sunt activități de
cercetare științifică care includ verificări, teste, simulări și
elaborarea tehnologiei și care sunt specifice fiecărei unități.
(4) Activitățile privind omologarea și punerea în funcțiune se
realizează de către o comisie de omologare numită de
administrație, din care fac parte reprezentanții instituțiilor
prevăzute la alin. (2), la nivel de secretar de stat.
(5) Comisia încheie un act de omologare, pe baza dosarului
de omologare, care constituie document justificativ pentru
începerea perioadei de 5 ani de exploatare pentru cercetare
și/sau de activitate operațională, în care finanțarea se asigură de
la bugetul de stat.
(6) Modelul programului de omologare, al actului de
omologare și cuprinsul dosarului de omologare sunt prevăzute
în procedurile administrației și aprobate odată cu normele de
aplicare a prezentei legi.
Art. 17. — (1) Managementul programului se realizează de
către administrație, care colaborează în acest scop cu instituțiile
implicate.
(2) Elaborarea programului se realizează de către
administrație, se avizează de Ministerul Mediului și Dezvoltării
Durabile, Ministerul Economiei și Finanțelor, Ministerul
Transporturilor, Ministerul Internelor și Reformei Administrative,
de proiectantul general al sistemului și de consiliul consultativ
și se aprobă prin hotărâre a Guvernului, la solicitarea
Ministerului Agriculturii și Dezvoltării Rurale.
(3) Programul se elaborează pe o perioadă de minimum
15 ani, se corectează și se precizează prin obiective stabilite
pentru fiecare etapă anuală de dezvoltare.
Art. 18. — (1) Monitorizarea activității se realizează de către
organizații neguvernamentale, care operează în zona de
comparație și în zona protejată (țintă), organizată pe lângă
fiecare unitate.
(2) Organizarea, dotarea și exploatarea zonelor de
comparație fac parte integrantă din activitatea de implementare
a sistemului și se prevăd în program prin grija administrației.
(3) Selecția organizației care monitorizează activitatea se
execută de către administrație, pe bază de criterii de selecție
aprobate odată cu normele de aplicare a prezentei legi.
(4) Documentele monitorizării sunt opozabile terților.
(5) Mijloacele și echipamentele necesare activității
organizațiilor neguvernamentale de monitorizare se predau și
se primesc de către administrație.
(6) Pentru activitatea de monitorizare, administrația alocă
fonduri și mijloace în limita obiectivelor prevăzute în program și
care se includ în obiectivele etapelor anuale.
(7) Persoanele fizice și juridice sunt obligate să asigure
accesul în zona protejată și în zona de comparație al
personalului și inspectorilor implicați în acțiuni de monitorizare,
pe baza unei împuterniciri eliberate de administrație, al cărei
model se prezintă în normele de aplicare a prezentei legi.

SECȚIUNEA a 2-a
Asigurarea funcționării sistemului

Art. 19. — (1) Administrația Națională de Meteorologie
furnizează produsele meteorologice specializate necesare
activității, în mod obligatoriu, unităților din sistem, prin Centrul
Național de Prognoză și/sau prin centrele meteorologice
regionale.
(2) Furnizarea produselor meteorologice specializate se
realizează, în mod obligatoriu, pe bază de protocoale de
colaborare încheiate între Administrația Națională de
Meteorologie și administrație, pentru fiecare unitate din structura
sistemului, aprobate de secretarul de stat coordonator al
domeniului din Ministerul Mediului și Dezvoltării Durabile.
Protocoalele se actualizează anual pe baza rapoartelor de
eficiență economică, a celor de evaluare a impactului asupra
fenomenelor meteorologice și a dezvoltării tehnologiei din
domeniu.
(3) Cheltuielile ocazionate de transmiterea produselor
meteorologice specializate către unitățile din structura sistemului
se suportă din bugetul administrației.
(4) Cheltuielile cu echipamentele de comunicație: achiziție,
instalare, exploatare și reparații necesare transmiterii produselor
meteorologice specializate către unitățile din structura sistemului
se suportă din bugetul administrației.
(5) Produsele meteorologice specializate transmise se
arhivează în banca de date a administrației și a furnizorului și
constituie documente opozabile în acțiunile judiciare vizând
activitatea.
(6) Cheltuielile necesare realizării radiosondajelor aerologice
realizate la cererea administrației se suportă din bugetul
administrației.
(7) Administrația Națională de Meteorologie nu poate
desființa, dezafecta sau conserva instalațiile și echipamentele
din rețeaua S.I.M.I.N., utilizate la elaborarea și furnizarea
produselor meteorologice specializate, fără avizul administrației.
(8) Administrația Națională de Meteorologie prevede în
bugetul propriu de venituri și cheltuieli fondurile necesare pentru
cheltuielile de personal și pentru materiale, ocazionate de
furnizarea produselor meteorologice specializate și pentru
elaborarea rapoartelor de evaluare a impactului activității asupra
fenomenelor meteorologice, pe care le supune spre avizare
administrației.
Art. 20. — (1) Siguranța spațiului aerian pe timpul acțiunilor
de intervenție activă în atmosferă se asigură prin respectarea
strictă, de către toate părțile implicate, a protocoalelor privind
intervențiile active în atmosferă, încheiate între administrație și
instituțiile responsabile cu siguranța spațiului aerian.
(2) Protocoalele prevăzute la alin. (1) se aprobă prin ordin
comun al ministrului agriculturii și dezvoltării rurale și al
conducătorilor instituțiilor implicate în domeniul siguranței
spațiului aerian.
(3) Protocoalele prevăzute la alin. (1) se completează și se
modifică cu acordul tuturor părților implicate, pe măsura
dezvoltării sistemului și a modificării legilor și acordurilor în
domeniu.
Art. 21. — (1) Transportul și depozitarea rachetelor
antigrindină și a altor mijloace pirotehnice utilizate în intervențiile
active în atmosferă, de la furnizor sau depozite, se asigură cu
mijloacele de transport special amenajate și echipate, conform
legilor în vigoare, aparținând unităților din structura administrației
și altor instituții, de către operatorii atestați ai sistemului, pentru
fiecare unitate.
(2) Proiectele de amenajare specială a mijloacelor de
transport destinate acestui scop se elaborează și se efectuează
de către proiectantul mijloacelor tehnice pirotehnice și/sau

MONITORUL OFICIAL AL ROMÂNIEI, PARTEA I, Nr. 715/21.X.2008
rachetelor antigrindină utilizate la activități și avizate de
administrație.
(3) Atestarea și reatestarea amenajărilor prevăzute la
alin. (2) revin proiectantului mijloacelor tehnice sau furnizorului
acestora, după caz, ca activitate de asistență tehnică la
exploatarea sistemului, contractată cu administrația.
(4) Predarea-preluarea mijloacelor pirotehnice și/sau a
rachetelor antigrindină din depozite se face cu respectarea
procedurilor stabilite de administrație, pe bază de proces-verbal,
în forma stabilită prin normele de aplicare a prezentei legi,
încheiat între administrație și depozitar.
(5) Efectuarea manipulării, transportului și depozitării
rachetelor antigrindină și/sau mijloacelor pirotehnice revine
reprezentantului numit de operatorul sistemului, iar
monitorizarea acestor activități se execută de către
reprezentanții desemnați ai unității administrației implicate.
(6) Însoțirea transporturilor de rachete antigrindină și/sau de
mijloace pirotehnice se execută de militari din unitățile zonale
ale jandarmeriei, în mod gratuit, la solicitarea administrației
și/sau a centrelor zonale de coordonare implicate.
(7) Condițiile de depozitare în depozitele proprii sau ale
unităților din cadrul Ministerului Apărării ori ale Ministerului
Internelor și Reformei Administrative, precum și obținerea
avizului de funcționare pentru depozitele proprii se stabilesc prin
normele de aplicare a prezentei legi.
Art. 22. — (1) Asigurarea comunicațiilor, atât cu unitățile
proprii, cât și cu instituțiile implicate în siguranța spațiului aerian
pe timpul intervențiilor active se asigură de către administrație.
(2) Atât echipamentul de recepție, cât și buna lui stare
tehnică se asigură de către fiecare instituție implicată în
siguranța spațiului aerian.
(3) Cheltuielile ocazionate de transmiterea informațiilor
privind siguranța spațiului aerian se suportă din bugetul
administrației.
(4) Instituțiile care posedă, administrează și/sau
coordonează canale de comunicații sunt obligate să asigure
canalele de comunicații necesare funcționării sistemului, contra
cost, potrivit cerințelor tehnice stabilite de proiectantul general al
sistemului și potrivit legii.
Art. 23. — (1) Atestarea și reatestarea personalului angrenat
în manipularea rachetelor antigrindină și/sau a mijloacelor
pirotehnice utilizate în intervențiile active se asigură de către
proiectantul general al sistemului și/sau de fabricantul acestor
mijloace, potrivit procedurii stabilite de proiectantul general și
avizate de administrație.
(2) Atestarea și reatestarea personalului operatorilor
sistemului se asigură de către o comisie numită de administrație,
având în componență și reprezentanți ai proiectantului general
al sistemului, și se execută cu cel puțin o lună înainte de intrarea
în activitate a acestuia.
Art. 24. — (1) Administrația are dreptul de a emite atestate
profesionale pentru personalul de specialitate al operatorilor
sistemului, potrivit legii.
(2) Administrația are dreptul de a propune includerea de noi
profesii din domeniul intervențiilor active în atmosferă, iar
instituțiile abilitate au obligația de a le include în Codul
ocupațiilor din România și în Clasificarea activităților din
economia națională — CAEN, potrivit legii.
Art. 25. — Asigurarea pazei obiectivelor din componența
sistemului se execută astfel:
a) depozitele de rachete antigrindină sau de mijloace
pirotehnice utilizate la intervenții active, de către fabricant ori de
către unitatea militară din subordinea Ministerului Apărării sau a
Ministerului Internelor și Reformei Administrative, pe teritoriul
căreia acestea se construiesc sau care sunt situate în localitatea
de reședință a acestei unități, după caz, în mod gratuit, pe bază
de protocol încheiat între părți;

5

b) cu personal propriu atestat al operatorului sistemului, cu
firme de pază sau cu poliția comunitară, pe bază de protocol
și/sau de contract, încheiat între părți, contra cost din bugetul
administrației, pentru celelalte obiective;
c) poliția locală este obligată să se implice în asigurarea
măsurilor specifice protecției acestor obiective, la solicitarea
administrației sau a unităților din structură.
Art. 26. — (1) Baza de date constituită la exploatarea
sistemului constituie proprietatea administrației și se clasifică
potrivit legii.
(2) Protecția datelor se asigură cu mijloace proprii. Datele se
pot comunica instituțiilor române și străine implicate în domeniu
de către conducerea administrației și potrivit legii.
Art. 27. — (1) Avizul de mediu pentru exploatarea sistemului
se acordă pentru fiecare unitate, la cererea administrației,
potrivit prevederilor prezentei legi.
(2) Avizul de mediu se acordă de autoritatea competentă, pe
baza documentelor care atestă lipsa nocivității materialelor
folosite și/sau rezultate la acțiunea mijloacelor pirotehnice și/sau
rachetelor antigrindină sau a altor materiale utilizate la
intervențiile active.
(3) Documentele de atestare se pun la dispoziția
administrației de către proiectantul și/sau fabricantul rachetelor
antigrindină sau al mijloacelor pirotehnice utilizate la intervenții
active ori al altor materiale și tehnologii folosite.
(4) Refuzul avizului de mediu este acceptat numai pe bază
de documente emise de laboratoare autorizate recunoscute
internațional. Procedura refuzului este valabilă numai pentru
rachetele antigrindină și mijloacele pirotehnice de tip nou,
precum și pentru tehnologii neutilizate pe plan internațional, la
data avizului.
Art. 28. — (1) Protecția muncii pentru activitățile desfășurate
se asigură potrivit legii, astfel:
a) de către administrație, pentru personalul propriu și al
unităților din structură;
b) de către instituția operatorului sistemului, pentru
personalul acesteia, pe timpul exploatării sistemului.
(2) Cheltuielile necesare asigurării protecției muncii se
asigură de către administrație și de către unitățile din structură,
în limita normelor și potrivit prevederilor referitoare la dotarea
acestora.
SECȚIUNEA a 3-a
Controlul, inspecția, licențierea și interzicerea activităților

Art. 29. — (1) Controlul activității de intervenții active în
atmosferă se exercită de către administrație și de către unitățile
din structură, după caz.
(2) Controlul se exercită asupra tuturor activităților legate de
exploatarea sistemului și asupra integrității patrimoniului
administrației.
(3) Activitatea de intervenție activă se apreciază după
eficiența fizică a intervenției sau atingerea obiectivelor de
cercetare și se evidențiază în documentele operaționale ale
fiecărei unități.
(4) Documentele operaționale ale fiecărei unități se stabilesc
de proiectantul general al sistemului, împreună cu administrația,
se elaborează, se înregistrează, se evidențiază, se păstrează
și se arhivează de către administrație și de către unitățile din
structură, după caz.
(5) Documentele operaționale constituie baza documentelor
pentru recepția serviciului operațional și pentru plată către
operatorii sistemului, alături de celelalte documente de plată,
întocmite potrivit legii.
(6) Documentele operaționale constituie documente juridice
opozabile în acțiunile ce privesc intervenția activă efectuată,
alături de documentele constatatoare elaborate de organizațiile
ce monitorizează exploatarea sistemului.

6

MONITORUL OFICIAL AL ROMÂNIEI, PARTEA I, Nr. 715/21.X.2008

Art. 30. — (1) Inspecția se exercită de către administrație, în
principal, pentru:
a) constatarea integrității patrimoniului dat în folosință
operatorilor sistemului;
b) participarea în comisii de cercetare-constatare a unor
evenimente ivite în timpul intervențiilor active, inclusiv al
dezastrelor naturale meteorologice de proporții, cauzate de
intervențiile active;
c) constatarea nerespectării normelor de protecția muncii;
d) participarea la constatarea eficienței fizice și economice a
activității;
e) controlul activității operaționale desfășurate de operatorii
din sistem;
f) participarea la recepții de lucrări, atestări de tehnică și
persoane;
g) activități de arbitraj.
(2) Documentele încheiate în urma inspecțiilor devin acte
juridice opozabile în acțiunile ce privesc domeniul intervențiilor
active.
(3) Atribuțiile și activitatea inspectorilor se detaliază în
regulamentul de organizare și funcționare a administrației.
Art. 31. — (1) Licențierea are drept scop autorizarea
operatorului sistemului de a exploata operațional sistemul sau
unități din structura acestuia.
(2) Licențierea se efectuează prin acordarea licenței de
operare, document juridic oficial, modelul fiind prezentat în
normele de aplicare a prezentei legi.
(3) Dreptul de a acorda licența de operare îl are în
exclusivitate administrația.
(4) Documentele necesare acordării licenței de operare sunt
cele prezentate în normele de aplicare a prezentei legi.
(5) Dreptul de a primi licența de operare îl au operatorii de
sistem români sau străini, potrivit prevederilor prezentei legi.
Art. 32. — (1) Administrația acordă licențe de operare
operatorilor sistemului, selectați potrivit prevederilor prezentei
legi.
(2) Valabilitatea licenței de operare este de 5 ani, cu
posibilitatea prelungirii acesteia pe intervale de 5 ani.
(3) Licența se avizează anual, avizul acordându-se după
finalizarea reatestării personalului operațional.
(4) Licența de operare are modelul prezentat în normele de
aplicare a prezentei legi și se semnează de conducerea
administrației.
(5) Licența de operare este document juridic în toate acțiunile
ce privesc operarea sistemului.
(6) Licența de operare constituie condiția obligatorie pentru
contractarea activității de operare a sistemului.
Art. 33. — Ridicarea sau suspendarea licenței de operare
are loc în condițiile prevăzute de procedurile administrației,
stabilite prin normele de aplicare a prezentei legi.
SECȚIUNEA a 4-a
Activități experimentale și de evaluare a efectelor
și riscurilor în domeniu

Art. 34. — Activitățile experimentale în domeniul activității
sunt activități de cercetare științifică și dezvoltare tehnologică.
Art. 35. — Activitățile experimentale ale administrației se
desfășoară în mod obligatoriu pe bază de programe de
experimentare, pe baza unor teme de cercetare științifică
elaborate de administrație, în colaborare cu instituții române sau
străine din domeniu, în scopul dezvoltării tehnologiilor,
perfecționării metodologiilor de evaluare a efectelor și a riscurilor
activității, precum și ca activitate preliminară de exploatare.
Art. 36. — Activitățile experimentale de tipul celor menționate
la art. 35 se prevăd în mod obligatoriu în program.
Art. 37. — Introducerea în dotare a mijloacelor tehnice pentru
intervenții active, achiziționate din producția internă sau din
străinătate, parcurge în mod obligatoriu etapa de activitate

experimentală pentru confirmarea calității acestora și evaluarea
efectelor și a riscurilor lor de utilizare.
Art. 38. — Achiziționarea mijloacelor tehnice este
condiționată în mod obligatoriu de furnizarea documentațiilor de
utilizare, cu descrierea tehnologiei de intervenții active în
atmosferă și cu aprecieri privind riscurile utilizării acestora.
Art. 39. — (1) Utilizarea agenților activi de tip nou în domeniu
este permisă numai prin prezentarea buletinelor de analize, care
să confirme conformitatea cu normele ecologice și
compatibilitatea acestora, cu respectarea prevederilor legale în
domeniu.
(2) Buletinele de analiză se emit de laboratoare autorizate
internațional sau de laboratoare naționale acreditate metrologic
pentru aceste tipuri de agenți.
Art. 40. — (1) Activitățile experimentale trebuie să fie
desfășurate, în mod obligatoriu, cu amploare graduală în cadrul
experimentelor științifice, parcurgând etapele: simulare în
laborator, experiment local de mică amploare și experiment
științific cu obiectiv funcțional.
(2) Omologarea tehnologiei rezultate se face după procedura
utilizată la omologarea unităților din sistem, cu concluzii privind
evaluarea efectelor și a riscurilor acestor activități.
Art. 41. — Programul experimental cu obiectiv funcțional va
fi avizat de administrație, de consiliul consultativ al acesteia și de
proiectantul general al sistemului și se aprobă în conformitate
cu procedura programului de omologare a unităților.
Art. 42. — Administrația înștiințează autoritățile publice locale
privind experimentele științifice cu obiectiv funcțional și solicită
sprijinul acestora, menționat în mod expres în documentele
privind experimentarea.
Art. 43. — Autoritățile publice locale sunt obligate să acorde
sprijin administrației în domeniul lor de competență.
CAPITOLUL III
Administrația Sistemului național antigrindină
și de creștere a precipitațiilor
Art. 44. — (1) În scopul realizării obiectivelor prezentei legi,
se înființează Administrația Sistemului național antigrindină și
de creștere a precipitațiilor (administrația) prin preluarea
patrimoniului creat și a activităților desfășurate în cadrul
programului de realizare a sistemului național antigrindină și de
creștere a precipitațiilor.
(2) Predarea-preluarea patrimoniului, a contractelor și a
obligațiilor se face pe bază de protocol încheiat între actualii
deținători ai bunurilor, în calitate de predător, și administrația, în
calitate de primitor.
(3) În calitate de autoritate publică centrală, administrația
este o instituție publică de interes național, cu personalitate
juridică, finanțată integral de la bugetul de stat, prin bugetul
Ministerului Agriculturii și Dezvoltării Rurale, aflată în subordinea
acestuia, care răspunde de domeniul intervențiilor active în
atmosferă.
(4) Sediul central al administrației este în municipiul
București, bd. Carol I nr. 17, sectorul 3.
(5) Administrația își desfășoară activitatea potrivit legii și în
conformitate cu regulamentul de organizare și funcționare, care
se aprobă odată cu normele de aplicare a prezentei legi, prin
hotărâre a Guvernului.
(6) Administrația are în structura sa centre zonale de
coordonare cu statut de sucursale, unități de combatere a
căderilor de grindină, unități de creștere a precipitațiilor, grupuri
de combatere independente, alte unități din domeniu, precum
și unități ce se vor constitui ca urmare a progresului tehnicoștiințific. Structura administrației este prezentată în anexa nr. 3.
(7) Modificările ulterioare în structură se aprobă prin hotărâre
a Guvernului, la propunerea Ministerului Agriculturii și Dezvoltării
Rurale.
(8) Structura trebuie să corespundă programului aprobat
potrivit art. 17 alin. (2).

MONITORUL OFICIAL AL ROMÂNIEI, PARTEA I, Nr. 715/21.X.2008
Art. 45. — Domeniul de competență al administrației îl
reprezintă asigurarea dezvoltării și funcționării sistemului,
asigurarea și controlul în domeniul intervențiilor active în
atmosferă, precum și organizarea colaborării internaționale în
domeniu.
Art. 46. — Administrația se înființează pentru administrarea,
implementarea, dezvoltarea, exploatarea sistemului, controlul
funcționării acestuia, precum și pentru organizarea colaborării
internaționale în domeniu.
Art. 47. — Pentru realizarea scopului său, administrația
desfășoară următoarele activități:
a) elaborează și supune spre aprobare programul, etapele
anuale ale acestuia și strategiile de dezvoltare în domeniu;
b) elaborează și supune spre aprobare actele normative
necesare desfășurării activității;
c) asigură coordonarea activității cu activitățile de
meteorologie, hidrologie, siguranța spațiului aerian și protecția
populației și a economiei față de fenomenele meteorologice
periculoase sau dăunătoare;
d) planifică activitățile de exploatare, întreținere și reparații
ale sistemului;
e) prestează servicii de intervenții active în atmosferă, direct
sau prin intermediul operatorilor economici, operatori ai
sistemului;
f) coordonează activitatea de cercetare în domeniul
intervențiilor active în atmosferă și supune spre aprobare
programe de experimentări științifice;
g) asigură instruirea personalului agenților operatori ai
sistemului și atestă capacitatea acestora de a desfășura
activități de intervenții active în atmosferă;
h) elaborează proiecte de acte normative privind selecția,
atestarea și reatestarea operatorilor economici, operatori ai
sistemului, asigurarea securității spațiului aerian pe durata
realizării activităților de intervenții active în atmosferă, înființarea
și darea în exploatare a zonelor de comparație;
i) monitorizează pericolele și riscurile specifice, precum și
efectele negative ale acestora din zonele de protecție a unităților
din structură, prin asigurarea funcțiilor de sprijin pentru
gestionarea riscurilor naturale: grindină, tornade locale, secetă
severă, îngheț, ceață densă locală și avalanșe;
j) elaborează proiectul bugetului de venituri și cheltuieli al
administrației și îl supune spre aprobare Ministerului Agriculturii
și Dezvoltării Rurale;
k) organizează și coordonează sistemul național de formare
și pregătire profesională în domeniul intervențiilor active în
atmosferă, în colaborare cu Administrația Națională de
Meteorologie, potrivit legii;
l) acordă licențe, controlează activitatea operatorilor
sistemului și supraveghează activitățile de intervenții active în
atmosferă desfășurate de aceștia;
m) organizează atestarea mijloacelor tehnice și a
tehnologiilor utilizate în activitate;
n) organizează, dotează și dă în folosință unor organizații
neguvernamentale abilitate zonele de comparație;
o) constituie, actualizează sistematic și administrează baza
de date pentru intervenții active în atmosferă;
p) asigură participarea beneficiarilor, asigurătorilor și a
organizațiilor științifice din domeniu la stabilirea strategiei de
dezvoltare;
q) asigură inspecția în domeniul activității;
r) organizează activitatea de raportare a activităților de
intervenții active în atmosferă către Organizația Meteorologică
Mondială și alte organisme internaționale;
s) coordonează activitățile transfrontaliere de intervenții
active în atmosferă;
ș) participă, alături de Ministerul Afacerilor Externe, la
încheierea de acorduri, tratate și convenții în domeniul
intervențiilor active în atmosferă;

7

t) coordonează activitatea de cooperare tehnico-științifică cu
organismele naționale și internaționale sau cu ale altor țări în
domeniu;
ț) asigură, în timp util, informarea populației și a mass-mediei
privind activitățile specifice domeniului de activitate;
u) alte activități adiacente obiectului său de activitate.
Art. 48. — (1) Activitatea administrației se finanțează după
cum urmează:
a) de la bugetul de stat, pentru cheltuielile de personal și de
întreținere, atestare, reatestare, școlarizare, cercetaredezvoltare, monitorizare activități, expertize, taxe, relații
internaționale, operații de branding etc., potrivit legii;
b) de la bugetul de stat, din surse atrase și proprii pentru
program, conform celor menționate în cuprinsul prezentei legi;
c) din alte surse, conform prevederilor prezentei legi.
(2) Alocarea fondurilor de la bugetul de stat pentru
acoperirea unor cheltuieli necesare desfășurării activității se face
potrivit normelor metodologice, care se aprobă prin hotărâre a
Guvernului, în termen de 60 de zile de la data intrării în vigoare
a prezentei legi.
(3) Bugetul de venituri și cheltuieli se aprobă de
coordonatorul administrației.
(4) Administrația poate prevedea cheltuieli social-culturale și
sportive, precum și sponsorizări, potrivit legii.
Art. 49. — (1) Evidența activității operaționale și/sau
experimentale a administrației și a unităților din structură,
desfășurată potrivit programului, constituie bază justificativă de
cheltuieli a acesteia, documente opozabile în acțiuni care
privesc activitatea, alături de alte documente ce se întocmesc
potrivit legii.
(2) Nomenclatorul și modelul documentelor de activitate
operațională se aprobă odată cu normele de aplicare a prezentei
legi.
Art. 50. — (1) Patrimoniul administrației se constituie din
patrimoniul preluat la înființare și cel realizat prin implementarea
și dezvoltarea sistemului.
(2) Patrimoniul propriu aparține domeniului privat al statului
și constă în: clădiri, utilaje, instalații, mijloace de transport de uz
general.
(3) Patrimoniul aparține domeniului public al statului, asupra
căruia exercită un drept de administrare, care constă din
infrastructura de intervenții active în atmosferă.
(4) Bunurile aflate în domeniul public al statului care
constituie infrastructura de intervenții active în atmosferă sunt
prevăzute în anexa nr. 4.
Art. 51. — (1) Conducerea administrației se asigură de către
un președinte cu rang de director general și un vicepreședinte
cu rang de director general adjunct, numiți prin ordin al
ministrului agriculturii și dezvoltării rurale. Funcția de director
general este funcție militară.
(2) Componenta și atribuțiile conducerii administrației se
aprobă odată cu normele de aplicare a prezentei legi.
(3) Structura organizatorică a administrației și a unităților din
subordine se aprobă prin hotărâre a Guvernului, la propunerea
Ministerului Agriculturii și Dezvoltării Rurale.
(4) Președintele conduce activitatea administrației și o
reprezintă în raporturile cu celelalte organe de specialitate ale
administrației publice centrale și locale, cu alte persoane juridice
și fizice, precum și în justiție. În exercitarea atribuțiilor sale,
președintele emite decizii.
(5) Președintele este ordonator secundar de credite și
gestionează fondurile publice alocate.
Art. 52. — (1) Personalul administrației este stabilit prin statul
de funcții, numărul acestuia aprobându-se prin regulamentul de
organizare și funcționare a acesteia, potrivit prezentei legi.
(2) Personalul administrației se constituie prin preluarea
personalului implicat direct în program din structura Ministerului
Agriculturii și Dezvoltării Rurale, a unităților din subordinea
acestuia, a proiectantului general al sistemului și se

8

MONITORUL OFICIAL AL ROMÂNIEI, PARTEA I, Nr. 715/21.X.2008

completează cu specialiști din diverse domenii, potrivit
prevederilor prezentei legi și statului de funcții.
(3) Personalul implicat în program și preluat de la direcțiile
pentru agricultură și dezvoltare rurală își desfășoară activitatea
la sediile acestora, până la punerea în funcțiune a unității
teritoriale componente a sistemului.
(4) Personalul din cadrul administrației este format din
funcționari publici și personal contractual, cu activitate specială.
Salarizarea personalului administrației este similară salarizării
personalului din aparatul central al Ministerului Agriculturii și
Dezvoltării Rurale.
(5) Sporurile speciale se acordă potrivit celor practicate în
domeniile apărării, ordinii publice și siguranței naționale.
Art. 53. — (1) Organizarea teritorială a administrației trebuie
să corespundă structurii sistemului.
(2) Centrele de coordonare zonală țin evidența contabilă
până la nivel de balanță de verificare.
(3) Centrele de coordonare zonală se organizează în funcție
de configurația geografică, de tipul și de intensitatea
fenomenelor meteorologice, precum și de structura
informațională a meteorologiei.
(4) Modul de constituire, de desemnare a reprezentanților și
de funcționare a consiliilor este prevăzut în regulamentul de
organizare și funcționare a administrației.
Art. 54. — Ministerul Agriculturii și Dezvoltării Rurale asigură
finanțarea organizării și funcționării administrației până la
asigurarea fondurilor de la bugetul de stat.
CAPITOLUL IV
Dreptul de proprietate și folosință asupra infrastructurii
și asupra terenului inclus în sistem
Art. 55. — Patrimoniul realizat din sumele alocate de la
bugetul de stat și/sau din credite externe se constituie în
proprietate publică sau privată a statului, după caz.
Art. 56. — Documentațiile, mijloacele tehnice, echipamentele
cu softurile aferente, realizate prin cercetare proprie sau
achiziționate în cadrul programului, devin proprietatea
administrației, a Administrației Naționale de Meteorologie sau a
altor colaboratori la program, conform destinației și utilizării
acestora.
Art. 57. — (1) Echipamentele, utilajele și tehnologiile
realizate prin program pentru fabricația de mijloace tehnice în
țară rămân în proprietatea fabricantului.
(2) Menționarea proprietarului și a bunurilor prevăzute la
alin. (1) se consemnează în hotărârea Guvernului prin care se
aprobă etapele anuale ale programului.
Art. 58. — Dreptul de proprietate intelectuală se aplică atât
pentru mijloacele tehnice de influență activă, cât și pentru
tehnologiile utilizate, după caz.
Art. 59. — Patrimoniul realizat în cadrul programului se preia
de către administrație de la direcțiile pentru agricultură și
dezvoltare rurală implicate, în termen de 90 de zile de la
înființarea administrației, pe bază de protocoale între părți.
Art. 60. — (1) Mijloacele pirotehnice se depozitează până la
utilizare în depozitele fabricantului sau ale unităților militare
apropiate unităților din structura administrației, fără plată, pe
baza protocolului încheiat între părți.
(2) Investițiile necesare depozitării, întreținerii și reparațiilor
spațiilor de depozitare exclusive pentru aceste activități revin
administrației, care prevede fonduri în buget pentru această
destinație.
(3) Depozitarea și predarea-preluarea mijloacelor prevăzute
la alin. (1) se efectuează pe bază de documente, potrivit legii.
(4) Paza și asigurarea integrității mijloacelor pirotehnice revin
deținătorului depozitului și se suportă din fondurile acestuia.
(5) Conservarea mijloacelor pirotehnice se face de către
personalul administrației sau al fabricantului, după caz, pe
cheltuiala proprietarului acestora.

(6) Deținătorul depozitului asigură accesul la mijloacele
tehnice aflate în depozitare, la solicitarea administrației.
Art. 61. — (1) Mijloacele tehnice, echipamentele și toată
logistica aferentă se pun la dispoziția operatorului sistemului de
către administrație, cu cel puțin o lună înainte de începerea
activităților.
(2) Predarea-preluarea mijloacelor prevăzute la alin. (1) în
bună stare se face pe bază de documente, al căror model se
prezintă în normele de aplicare a prezentei legi.
(3) Cheltuielile de întreținere, reparații, conservare și
deconservare se suportă de către administrație.
(4) Buna utilizare, incidentele sau deteriorările tehnice se
constată de către administrație, în cadrul operațiunilor de
monitorizare a operatorului sistemului care încheie acte de
constatare cu acesta, conform modelului precizat în normele de
aplicare a prezentei legi.
Art. 62. — Mijloacele tehnice consumate în cadrul activității
se consemnează în documentele operaționale și se scad din
evidența patrimonială a administrației pe baza acestor
documente.
Art. 63. — (1) Mijloacele tehnice de combatere independentă
a grindinei instalate la grupurile de combatere, prin program, se
dau în folosință gratuită beneficiarilor protejați.
(2) Beneficiarii protejați asigură fonduri necesare în
exclusivitate pentru agentul activ utilizat, plata personalului de
operare utilizat și reparațiile-întreținerile acestor mijloace,
precum și cheltuielile cu comunicațiile necesare intervențiilor.
Art. 64. — Liniile de comunicații din înzestrarea unităților
militare necesare administrației se pun la dispoziția acesteia cu
titlu gratuit, în limita posibilităților tehnice ale acestora și pe bază
de protocol între părți.
Art. 65. — Proiectantul general al sistemului utilizează gratuit
mijloacele tehnice și infrastructura administrației pentru
activitățile de cercetare-dezvoltare prevăzute în program.
Art. 66. — Autoritățile publice locale sunt obligate să pună la
dispoziție terenuri proprietate publică în regim de folosință
gratuită și în măsura disponibilităților pentru realizarea și
exploatarea unităților din structura administrației.
Art. 67. — Societățile comerciale beneficiare ale activității pot
da în folosință gratuită terenuri pentru instalarea unităților din
structura administrației și se scutesc, pentru aceste suprafețe,
de la plata oricăror taxe legate de acestea.
Art. 68. — În mod excepțional, administrația poate achiziționa
teren pentru dezvoltarea sistemului, potrivit legii.
Art. 69. — Licențele de fabricație, documentațiile, studiile,
tehnologiile și brevetele realizate ca urmare a activităților de
cercetare-dezvoltare, desfășurate prin program, sunt
proprietatea administrației și nu se pot vinde de către realizatori
unor terți fără avizul acesteia, potrivit legii.
Art. 70. — (1) Infrastructura realizată prin program poate fi
închiriată altor utilizatori, pe baza încasării unei redevențe, în
condițiile legii.
(2) Mărimea redevenței se propune de către administrație și
se prevede în bugetul de venituri și cheltuieli al acesteia, potrivit
legii.
CAPITOLUL V
Atestarea calității activităților de intervenții active
în atmosferă
Art. 71. — Atestarea calității activităților revine administrației,
organizațiilor neguvernamentale de monitorizare definite la
pct. 19 din anexa nr. 1 și beneficiarilor, după caz, potrivit
prezentei legi.
Art. 72. — Atestarea calității activităților de către administrație
se efectuează în scopul:
a) aprecierii calitative a activităților operatorilor din sistem;
b) elaborării, întocmirii, analizei și arhivării documentelor de
atestare a calității activității;

MONITORUL OFICIAL AL ROMÂNIEI, PARTEA I, Nr. 715/21.X.2008
c) efectuării plăților către operatorii din sistem și către
organizațiile neguvernamentale de monitorizare;
d) aprecierii comparative a activității organizațiilor de
monitorizare;
e) opozabilității științifice față de acțiunile ce privesc
activitățile de intervenții active în țară și în străinătate;
f) constatării și calificării dezastrelor naturale meteorologice
de proporții.
Art. 73. — Atestarea calității activității de către organizațiile
neguvernamentale de monitorizare se efectuează în scopul
utilizării unei aprecieri calitative independente a activității,
credibilă și opozabilă în acțiunile ce privesc activitățile.
Art. 74. — Atestarea calității activității se poate efectua și de
către beneficiari în folos propriu, pentru susținerea cauzei în
acțiuni ce privesc activitatea.
Art. 75. — (1) Documentele de atestare a calității activității
sunt, în principal:
a) documentele operaționale, rapoartele și actele încheiate
de administrație;
b) rapoartele de atestare a calității, elaborate de organizațiile
neguvernamentale;
c) actele de atestare, elaborate de beneficiari, potrivit
normelor proprii de funcționare;
d) alte acte.
(2) Modelele documentelor menționate la alin. (1) sunt
prezentate în normele de aplicare a prezentei legi.
Art. 76. — Finanțarea atestării calității revine administrației
sau beneficiarului acestei activități, după caz.
Art. 77. — Atestarea calității activității se referă în
exclusivitate la eficiența fizică a intervențiilor active în atmosferă.
Art. 78. — Documentele elaborate la atestarea calității
activității se pot folosi ca documente opozabile în contestațiile
pentru aceste activități, numai în limita parametrilor tehnici
menționați în documentații de către proiectantul general și/sau
în contractele încheiate între părțile participante la aceste
activități.
Art. 79. — Atestarea calității activității pentru activitățile
proprii desfășurate de operatorii economici beneficiari nu poate
fi opozabilă în acțiunile ce privesc intervențiile active în
atmosferă.
Art. 80. — Documentele de atestare a calității sunt, în
principal, documente de bază pentru efectuarea plăților pentru
acțiunile de intervenții active în atmosferă în toată structura
sistemului, potrivit legii.
Art. 81. — Atestarea calității activității se efectuează cu
mijloace tehnice specifice și în conformitate cu normele,
instrucțiunile, protocoalele și alte documente prevăzute în
documentațiile tehnice pentru sistem sau unitățile sale din
structură.
Art. 82. — (1) Atestarea proprie a calității activității în vederea
determinării eficienței economice a acesteia se face în
exclusivitate pentru:
a) studii de dezvoltare a sistemului, a mijloacelor tehnice și
a tehnologiilor utilizate în aceste activități;
b) studii în folosul propriu al administrației pentru
opozabilitate față de asigurători, beneficiari sau autoritățile
publice centrale și locale;
c) informarea științifică a populației din zonele de interes.
(2) Cheltuielile pentru activitățile prevăzute la alin. (1) se
suportă de către administrație.
Art. 83. — (1) Atestarea calității în vederea determinării
eficienței economice se raportează în exclusivitate la zonele
protejate.
(2) Atestarea de acest tip se execută de către organizațiile
neguvernamentale de monitorizare și/sau de administrare, după
caz.
Art. 84. — Contestarea calității atestării de acest tip se poate
face pe baza unei evaluări independente efectuate de către un

9

organism internațional, printr-un expert independent și autorizat,
potrivit legii, și pe cheltuiala contestatarului.
CAPITOLUL VI
Participarea la adoptarea deciziilor strategice
în implementarea sistemului
Art. 85. — Deciziile strategice pentru implementarea
sistemului se iau de către administrație și cu consultarea
proiectantului general, a fabricantului de mijloace tehnice, a
beneficiarilor, a asigurătorilor, a organizațiilor neguvernamentale
de monitorizare, a instituțiilor și asociațiilor științifice și
profesionale din domeniu.
Art. 86. — Participarea proiectantului general, a fabricantului
național de mijloace tehnice, a beneficiarilor, a asigurătorilor, a
organizațiilor neguvernamentale de monitorizare, a instituțiilor
și a asociațiilor științifice și profesionale din domeniu la
adoptarea deciziilor strategice se asigură prin organizarea și
funcționarea consiliului consultativ de pe lângă administrație,
numit consiliu consultativ pentru strategia de dezvoltare a
activităților în România, denumit în continuare consiliu
consultativ.
Art. 87. — Compunerea, organizarea și funcționarea
consiliului consultativ se aprobă odată cu normele de aplicare a
prezentei legi.
Art. 88. — Cheltuielile și personalul necesar activității
consiliului consultativ se asigură de către administrație.
Art. 89. — (1) Avizul acestui organism este consultativ în
ceea ce privește forma finală a documentelor privind strategia
de dezvoltare.
(2) În cazul refuzului avizului a două treimi din numărul
membrilor consiliului consultativ, documentele supuse avizării
se refac.
Art. 90. — Proiectele programelor și/sau strategiilor de
dezvoltare a activității se transmit de către administrație
membrilor consiliului consultativ spre analiză și completare, cu
cel puțin 30 de zile înainte de analizarea lor de către aceștia.
Art. 91. — Administrația poate plăti studii privind strategiile de
dezvoltare, la propunerea administrației sau a instituțiilor ai căror
reprezentanți fac parte din consiliul consultativ, în limita
fondurilor ce se pot aloca acestui scop și care se prevăd în
program.
Art. 92. — (1) Avizul fiecărui membru din consiliul consultativ
are la bază un punct de vedere scris, fundamentat științific, al
instituțiilor cu reprezentare în acest organism.
(2) Punctul de vedere menționat la alin. (1) se referă în
exclusivitate la domeniul și competența proprii ale instituției
reprezentate.
Art. 93. — (1) Beneficiarii, în sensul prezentei legi, sunt, în
general:
a) societățile comerciale reprezentative din domeniul agricol;
b) autoritățile publice locale;
c) societățile comerciale din domeniul apelor, navigației și
turismului, după caz;
d) societățile de asigurări din domeniul agricol.
(2) Beneficiarii participă la activitatea consiliului consultativ
prin reprezentanți aleși de organizațiile profesionale din domeniu
și direct prin reprezentanții de drept ai instituțiilor, după caz.
(3) Domeniul de implicare a acestora îl reprezintă
necesitatea combaterii grindinei, a altor fenomene
meteorologice periculoase sau dăunătoare, necesitatea și
amploarea activității de creștere a precipitațiilor pe plan local,
național și regional.
(4) Participarea beneficiarilor se materializează prin:
a) prezentarea de documentații, rapoarte, note privind
pagubele produse de fenomenele meteorologice periculoase
sau dăunătoare;
b) atestări în folos propriu ale eficienței fizice a activității și în
folosul consiliului consultativ privind eficiența economică a
activității;

10

MONITORUL OFICIAL AL ROMÂNIEI, PARTEA I, Nr. 715/21.X.2008

c) susținerea documentată a priorităților în implementarea
sistemului atât în consiliul consultativ, cât și la autoritățile publice
locale și centrale.
Art. 94. — Participarea organizațiilor neguvernamentale de
monitorizare a activității se exercită atât prin consiliul consultativ,
cât și prin rapoartele operaționale anuale de monitorizare,
prezentate administrației.
Art. 95. — (1) Participarea instituțiilor, a organizațiilor
științifice și a personalităților științifice din domeniu se asigură
prin activitatea consiliului consultativ și a avizelor, după caz.
(2) Prin instituții și organizații științifice, în sensul prezentei
legi, se înțeleg instituțiile și organizațiile constituite în domeniile
agricol, meteorologic, de mediu și industrial.
(3) Avizele, participarea la consiliul consultativ și
documentațiile de susținere se referă exclusiv la domeniile
reprezentate.
(4) Din consiliul consultativ fac parte numai reprezentanții
instituțiilor și/sau ai organizațiilor științifice din domeniile
prevăzute la alin. (2), legate nemijlocit de activitate și, în mod
obligatoriu, reprezentantul proiectantului general al sistemului.
(5) Participarea partenerilor străini și a personalităților
științifice la activitate se asigură în consiliul consultativ prin
reprezentanții acestora, care au calitatea de implicați în
domeniu, potrivit legii.
Art. 96. — (1) Participarea societăților de asigurare, denumite
asigurători, se realizează în consiliul consultativ prin
reprezentanții acestora, care au calitatea de implicați în
domeniu, potrivit legii.
(2) Asigurătorii pot avea și calitatea de beneficiari ai activității,
dacă sunt parte contractantă în desfășurarea acesteia.
CAPITOLUL VII
Relațiile cu autoritățile publice centrale și locale
Art. 97. — (1) În relațiile cu administrația, Guvernul aprobă
actele și activitățile prevăzute de prezenta lege.
(2) Activitatea administrației este coordonată de Ministerul
Agriculturii și Dezvoltării Rurale.
Art. 98. — Autorităților publice locale le revin următoarele
atribuții:
a) asigură relația de cooperare cu administrația, cu unitățile
din structură și cu operatorii din sistem;
b) integrează sistemul în sistemul național de management
al situațiilor de urgență;
c) pune la dispoziție terenurile necesare administrației, în
limita disponibilităților;
d) participă, împreună cu agențiile neguvernamentale de
monitorizare, la informarea populației din zonele de protecție și
din zonele de comparație cu privire la activitățile din acest
domeniu;
e) acordă prioritate întreținerii căilor de acces la unitățile din
zonă;
f) sprijină activitatea de selecție a personalului de operare
utilizat în zonă;
g) participă cu fonduri la acțiunile comune stabilite de către
acestea și administrație, la activitățile de implementare și
funcționare a sistemului în limita disponibilităților, pe baza
studiilor de fezabilitate elaborate pentru unitățile noi, potrivit legii.
CAPITOLUL VIII
Atribuțiile administrației în domeniul intervențiilor active
în atmosferă, în cadrul relațiilor și colaborării
internaționale
Art. 99. — În cadrul relațiilor și colaborării internaționale în
domeniu, administrația are următoarele atribuții:
a) avizează sau supune aprobării organelor abilitate, după
caz, memorandumurile, protocoalele, înțelegerile cu parteneri
externi cu privire la acest domeniu;

b) propune și/sau aprobă proiectele internaționale de
colaborare tehnico-științifică, de dezvoltare și implementare din
domeniu, după caz;
c) avizează proiectele de colaborare tehnico-științifică privind
mijloacele tehnice și tehnologiile utilizate, inițiate de proiectantul
general al sistemului sau de alte institute ori societăți cu
preocupări în domeniu;
d) supune spre aprobare obținerea de credite externe cu
garanție guvernamentală pentru acest domeniu, potrivit legii;
e) participă, alături de instituțiile de resort, la elaborarea
tratatelor sau la avizarea acestora privind colaborarea
transfrontalieră, regională și mondială în acest domeniu, după
caz;
f) participă la manifestările internaționale în domeniu;
g) elaborează rapoarte privind rezultatele activității, potrivit
legii, către instituțiile internaționale din domeniu;
h) avizează orice transfer în străinătate de know-how, realizat
în țară sau utilizat în sistem;
i) participă la investiții comune transfrontaliere în domeniu,
potrivit legii;
j) avizează furnizarea produselor meteo speciale către
instituții din țările vecine cu activități în domeniu, potrivit
înțelegerilor cu acestea;
k) avizează proiectele de colaborare externă cu privire la
dezvoltarea rețelei naționale de meteorologie pentru zonele de
interes în desfășurarea activității;
l) participă la programele internaționale organizate de
Organizația Meteorologică Mondială în acest domeniu;
m) participă la programe din domeniu, coordonate sau
finanțate de Uniunea Europeană.
CAPITOLUL IX
Sancțiuni
Art. 100. — Încălcarea dispozițiilor prezentei legi atrage
răspunderea disciplinară, contravențională, civilă sau penală,
după caz.
Art. 101. — (1) Constituie infracțiuni și se pedepsesc
următoarele fapte:
a) desfășurarea de activități de intervenții active necuprinse
în program și/sau desfășurate de operatori economici care nu au
primit licența de operare de la administrație;
b) acordarea de licențe de operare fără respectarea
prevederilor prezentei legi;
c) nerespectarea tehnologiei de intervenții active stabilite prin
documentații și instrucțiuni de exploatare, dacă aceasta a
condus la dezastre naturale meteorologice de proporții, calificate
ca atare;
d) utilizarea, de către operatorii sistemului, în acțiunile de
intervenții active, a unor mijloace tehnice neatestate, potrivit
prezentei legi;
e) desfășurarea de experiențe de cercetare științifică și
dezvoltare, necuprinse în program și în afara unor programe
științifice aprobate, care conduc la dezastre naturale
meteorologice de proporții, calificate ca atare;
f) nerespectarea regimului de lucru cu explozivi sau alți
agenți chimici dăunători pe timpul intervențiilor active în
atmosferă, dacă aceasta a condus la accidente tehnice sau
ecologice grave cu pierderi de vieți omenești;
g) nerespectarea de către operatorii sistemului a
procedurilor, a protocoalelor, a calității produselor meteorologice
specializate și care prin activitatea acestora a condus la
dezastre naturale meteorologice de proporții, calificate ca atare.
h) alte fapte care pot constitui infracțiuni, potrivit legii penale.
(2) Infracțiunile prevăzute la alin. (1) se pedepsesc astfel:
a) cu închisoare de la 2 la 4 ani, pentru faptele prevăzute la
lit. a), c) și e);
b) cu închisoare de la 6 luni la 2 ani pentru faptele prevăzute
la lit. b), d), f) și g).
Art. 102. — Constituie contravenții în domeniul intervențiilor
active în atmosferă următoarele fapte:

MONITORUL OFICIAL AL ROMÂNIEI, PARTEA I, Nr. 715/21.X.2008
a) desfășurarea de acțiuni în domeniul activității fără
obținerea avizelor menționate în prezenta lege;
b) nerespectarea prevederilor caietelor de sarcini de către
operatorii sistemului;
c) inexistența, necompletarea sau incorecta utilizare a
documentelor operaționale menționate în prezenta lege de către
operatorul sistemului, administrație, organizații de monitorizare,
după caz;
d) nearhivarea produselor meteorologice specializate, a
comenzilor, apelurilor, răspunsurilor, rapoartelor legate de
activitatea operațională pe toată durata desfășurării acesteia de
către participanții la activitate, potrivit competențelor personalului
implicat;
e) refuzul încheierii protocoalelor, precum și nerespectarea
acestora de către părțile implicate în activitate pe toată durata
desfășurării acesteia, potrivit competențelor instituțiilor și
persoanelor implicate, dacă acestea nu au condus la fapte
penale;
f) refuzul de a elabora produsele meteorologice specializate
necesare sau nefurnizarea acestora în timp util, dacă această
faptă a condus la imposibilitatea desfășurării activității, fără o
determinare de forță majoră, și care nu a condus la dezastre
naturale meteorologice de proporții;
g) refuzul de a acorda permisiunea de intervenție din partea
instituțiilor implicate în siguranța spațiului aerian, în afara
cazurilor de forță majoră, și care a condus la imposibilitatea
desfășurării activității;
h) refuzul de a acorda avizele menționate în prezenta lege
fără o bază legală și care a condus la imposibilitatea desfășurării
activității;
i) nerespectarea clauzelor contractuale privind angajamentul
operatorilor sistemului în desfășurarea activităților operaționale
menționate expres în aceste contracte de operare, dacă aceasta
nu a condus la dezastre naturale meteorologice de proporții,
calificate ca atare;
j) achiziția de mijloace tehnice sau de tehnologii de către
operatorii sistemului sau de către alte persoane juridice și fizice
fără avizul administrației și al proiectantului general al sistemului;
k) desfășurarea de acțiuni în cadrul activității, care nu sunt
cuprinse în program și/sau în programele de experimentări
științifice;
l) refuzul sau întârzierea nejustificată a elaborării, promovării,
avizării programului, strategiei de dezvoltare, actelor normative
și solicitărilor de finanțare a activității necesare, pe toată durata
promovării, până la adoptare, potrivit competenței instituțiilor și
persoanelor și potrivit legii, dacă această faptă a condus la
imposibilitatea desfășurării activității;
m) împiedicarea, sub orice formă, a desfășurării activității sau
refuzul de a sprijini această activitate manifestată din partea
autorităților publice locale sau a instituțiilor descentralizate ale
autorităților publice centrale, a altor persoane fizice și juridice,
dacă administrația a intervenit direct, în acest sens, la aceste
instituții, potrivit competenței acestora și potrivit legii;
n) neasigurarea canalelor de comunicații, inclusiv a
posibilității tehnice de a transmite mesajele operaționale în timp
util, cuprinse în activitate, de către operatorii comunicațiilor cu
care are contracte sau refuzul de a asigura prin contract aceste
comunicații, potrivit caietului de sarcini transmis de
administrație, dacă această faptă a condus la imposibilitatea
desfășurării activității;
o) împiedicarea, sub orice formă, a exercitării monitorizării și
inspecției prevăzute în prezenta lege de către persoanele
juridice și fizice, potrivit legii;
p) împiedicarea accesului la obiectivele din structura
sistemului, aflate în proprietatea altor instituții și/sau operatori
economici, al personalului și al mijloacelor de transport implicate
în activitate.
Art. 103. — (1) Constatarea contravențiilor și aplicarea
sancțiunilor se fac de către personalul desemnat din cadrul

11

inspecției intervențiilor active, care face parte din structura
administrației.
(2) Inspecția intervențiilor active constată faptele
contravenționale cu ocazia efectuării inspecțiilor proprii sau ca
urmare a semnalelor, a sesizărilor primite prin acțiunea de
monitorizare și control al activității sau din alte surse.
(3) Inspecția se exercită atât asupra unităților din structura
administrației, a operatorilor sistemului licențiați, cât și asupra
activităților de intervenții active desfășurate de operatorii
economici autorizați.
(4) Inspecția se exercită asupra oricărei persoane juridice
sau fizice care desfășoară ilegal activități de influență activă în
atmosferă.
(5) Modelele documentelor cu privire la activitatea de
inspecție se aprobă odată cu normele de aplicare a prezentei
legi.
Art. 104. — Cercetarea infracțiunilor prevăzute la art. 101
revine organelor în drept, cu participarea obligatorie a inspecției
intervențiilor active din cadrul administrației.
Art. 105. — Inspecția intervențiilor active are obligația să
solicite organelor în drept cercetarea faptelor considerate
infracțiuni.
Art. 106. — La cercetarea infracțiunilor prevăzute la art. 101
participă organul în drept și inspecția intervențiilor active.
Art. 107. — Autoritățile publice centrale și locale sunt obligate
să acorde sprijin inspecției intervențiilor active în atmosferă,
potrivit legii și competențelor fiecăreia.
Art. 108. — Contravențiile prevăzute la art. 102 se
sancționează după cum urmează:
a) cu amendă de la 6.000 lei la 10.000 lei, faptele prevăzute
la lit. a), b), e), f), g), i), k), n) și p);
b) cu amendă de la 3.000 lei la 6.000 lei, faptele prevăzute
la lit. c), d), h), j), l), m) și o).
Art. 109. — (1) Nivelul amenzilor prevăzut la art. 108 va fi
actualizat prin hotărâre a Guvernului.
(2) Dispozițiile art. 102 și 108 referitoare la contravenții se
completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL X
Dispoziții tranzitorii și finale
Art. 110. — (1) Normele de aplicare a prezentei legi,
documentele menționate în cuprinsul prezentei legi pentru a fi
promovate prin acestea, precum și regulamentul de organizare
și funcționare a administrației se aprobă prin hotărâre a
Guvernului, în termen de 60 de zile de la publicarea prezentei
legi în Monitorul Oficial al României, Partea I.
(2) Hotărârea Guvernului prevăzută la alin. (1) va conține
normele și măsurile pentru toate acțiunile.
(3) Obiectivele și fondurile necesare etapelor anuale ale
programului se aprobă prin hotărâre a Guvernului.
Art. 111. — Anexele nr. 1—4 fac parte integrantă din prezenta
lege.
Art. 112. — În termen de 30 de zile de la intrarea în vigoare
a prezentei legi, ministrul agriculturii și dezvoltării rurale numește
președintele și vicepreședintele administrației.
Art. 113. — Ministerul Agriculturii și Dezvoltării Rurale supune
aprobării Guvernului programul, în termen de 120 de zile de la
numirea președintelui administrației.
Art. 114. — În termen de 60 de zile de la intrarea în vigoare
a prezentei legi, Ministerul Afacerilor Externe, Ministerul
Agriculturii și Dezvoltării Rurale și Ministerul Mediului și
Dezvoltării Durabile aduc la cunoștință organismelor
internaționale implicate în domeniu înființarea și funcționarea în
România a administrației.

12

MONITORUL OFICIAL AL ROMÂNIEI, PARTEA I, Nr. 715/21.X.2008

Art. 115. — Reprezentantul administrației face parte de drept
din Comitetul național pentru situații de urgență și are statut de
observator la Organizația Meteorologică Mondială.
Art. 116. — (1) Documentele operaționale ale administrației
și/sau ale unităților din structura acesteia nu pot fi ridicate de la
sediul acestora pe tot timpul desfășurării activității sub niciun
motiv, de către nicio instituție care ar putea conduce la
imposibilitatea desfășurării intervențiilor.

(2) Documentele operaționale pot fi puse la dispoziția
instituțiilor abilitate numai sub formă de copii, iar originalele, în
afara sezonului de intervenție a activității, se pot consulta la
sediul unității deținătoare.
Art. 117. — (1) Dispozițiile prezentei legi modifică în mod
corespunzător prevederile legale privind intervențiile active în
atmosferă.
(2) Prevederile contrare prezentei legi se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

EUGEN NICOLICEA

DORU IOAN TĂRĂCILĂ

București, 10 octombrie 2008.
Nr. 173.
ANEXA Nr. 1

DEFINIȚII

1. Intervenții active în atmosferă — acțiuni de modificare a
stării microfizice și macrofizice a atmosferei pentru înlăturarea
sau atenuarea efectelor distructive ori dăunătoare ale
fenomenelor meteorologice prognozate ori constatate cu
mijloace tehnico-științifice ori pentru obținerea de condiții
meteorologice favorabile. În sinteză se pot defini ca activități de
modificare artificială a vremii.
2. Sistemul național antigrindină și de creștere a
precipitațiilor — ansamblu coerent organizatoric și funcțional,
conținând mijloace tehnice și personal specializat în acțiuni de
intervenții active în atmosferă
3. S.I.M.I.N. — Sistemul național meteorologic integrat din
structura Administrației Naționale de Meteorologie
4. Centrul zonal de coordonare — parte a sistemului care
coordonează acțiuni de intervenție activă, la care participă mai
multe unități de combatere a căderilor de grindină și/sau unități
de creștere a precipitațiilor și/sau în colaborare cu unități
similare din țările vecine, într-o zonă geografică și fizică a
României.
5. Unitate de combatere a căderilor de grindină — parte
operațională a sistemului, autonomă operațional și care înlătură
sau atenuează efectele distructive ale căderilor de grindină din
zona sa de protecție.
6. Unitate de creștere a precipitațiilor — parte operațională
și/sau de cercetare a sistemului, destinată să realizeze
intervenții active în atmosferă, singură sau împreună cu unități
similare din țară ori din țările vecine, în scopul modificării vremii
în zona de interes, în cadrul unor programe experimentale ori
operaționale.
7. Mijloace tehnice de combatere a grindinei — ansambluri
complexe mecanice, pirotehnice, chimice, utilizate în unitățile
de combatere a căderilor de grindină, conform tehnologiei
aplicate
8. Tehnologie de combatere a căderilor de grindină —
totalitatea metodelor și activităților din sistem destinate să
prevină sau să micșoreze pagubele produse de grindină în
zonele protejate
9. Produse meteorologice specializate — produsele
meteorologice elaborate potrivit normelor stabilite de
Administrația Națională de Meteorologie și de administrație,
utilizate în domeniul activității
10. Rachetă antigrindină — vectorul purtător al agentului
activ, utilizat în cadrul tehnologiei de combatere a căderilor de
grindină

11. Punct de comandă — centrul decizional al unei unități,
din care se asigură conducerea întregii activități, în conformitate
cu tehnologia de intervenții active în atmosferă, combaterea
grindinei și/sau creșterea precipitațiilor
12. Punct de lansare — componenta de execuție a unității,
din care se asigură lansările rachetelor antigrindină la timp și în
condiții de siguranță
13. Zonă protejată (țintă) — arie stabilită a fi protejată la
căderile de grindină
14. Zonă cu precipitații crescute și/sau uniformizate — arie
geografică extinsă, în care se execută acțiuni de intervenție
activă pentru creșterea și/sau uniformizarea precipitațiilor,
denumită și zonă de interes.
15. Zonă de comparație — suprafața adiacentă zonei
protejate, stabilită conform criteriilor din domeniu, și în care se
execută activitatea de monitorizare a activității.
16. Eficiență fizică a intervenției — eficiența acestei activități,
comensurată numai prin elementele definitorii pentru succesul
acesteia și calculată ca atare
17. Eficiența economică a intervenției — protecția asigurată
operatorilor economici și populației din zona protejată/zona de
intervenție, calculată ca atare
18. Proiectant general al sistemului — persoana juridică
română care elaborează concepția pentru sistem și asigură
avizele și activitățile, conform prezentei legi
19. Organizație neguvernamentală de monitorizare —
instituția care se ocupă cu supravegherea și evaluarea calității
intervențiilor active în atmosferă
20. Dezastre naturale meteorologice de proporții — căderea
de precipitații în cantitate cel puțin triplă față de cea mai mare
valoare istorică, produsă în mod natural, pe bazin hidrografic,
care s-a datorat activității și care a condus la inundații de
proporții în bazinul respectiv. La combaterea grindinei, se
consideră dezastru natural meteorologic de proporții atunci
când, ca urmare a activității, se produce un strat de grindină de
minimum 5 cm pe mai mult de 25% din suprafața zonei
protejate.
21. Forță majoră la siguranța spațiului aerian — situația
demonstrabilă prin probe înregistrate în momentul producerii, în
care, din motive tehnice, accidentale, cursul unui zbor nu poate
fi scos în afara zonelor în care se execută acțiuni de combatere
a grindinei
22. Mijloace tehnice de intervenții active (altele decât cele de
combatere a grindinei) — mijloacele tehnice și echipamentele
folosite în intervenții active în atmosferă

13

*) Anexa nr. 2 este reprodusă în facsimil.

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 715/21.X.2008

14

MONITORUL OFICIAL AL ROMÂNIEI, PARTEA I, Nr. 715/21.X.2008
ANEXA Nr. 3*)

STRUCTURA

administrației Sistemului național antigrindină și de creștere a precipitațiilor

*) Anexa nr. 3 este reprodusă în facsimil.
ANEXA Nr. 4

BUNURILE

aflate în domeniul public al statului, care constituie infrastructura de intervenții active în atmosferă
1. Infrastructura de comandă
2. Infrastructura de comunicații
3. Infrastructura de informatică
4. Infrastructura zonelor de comparație
5. Depozite pentru materiale explozive specifice
6. Mijloace de transport auto speciale

7. Mijloace logistice de aerodrom
8. Laboratoare fixe și mobile pentru analiza fizică și chimică
a structurii atmosferei și a poluanților
9. Rețeaua de stații de radiolocație și rețele de echipamente
speciale

PREȘEDINTELE ROMÂNIEI

DECRET
pentru promulgarea Legii privind intervențiile active
în atmosferă
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind intervențiile active în atmosferă și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 10 octombrie 2008.
Nr. 906.

15

MONITORUL OFICIAL AL ROMÂNIEI, PARTEA I, Nr. 715/21.X.2008
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 97/2007
pentru modificarea și completarea Legii nr. 61/1993 privind alocația de stat pentru copii
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 97 din 4 octombrie 2007 pentru modificarea și
completarea Legii nr. 61/1993 privind alocația de stat pentru
copii, publicată în Monitorul Oficial al României, Partea I, nr. 684
din 8 octombrie 2007, cu următoarele modificări și completări:
1. La articolul I punctul 1, articolul 1 se modifică și va
avea următorul cuprins:
ăArt. 1. — (1) Se instituie alocația de stat pentru copii ca
formă de ocrotire a statului acordată tuturor copiilor, fără
discriminare.
(2) Beneficiază de alocație de stat pentru copii toți copiii în
vârstă de până la 18 ani.
(3) Alocația de stat pentru copii se acordă și tinerilor care au
împlinit vârsta de 18 ani, care urmează cursurile învățământului
liceal sau profesional, organizate în condițiile legii, până la
terminarea acestora.
(4) Tinerii prevăzuți la alin. (3) care repetă anul școlar nu
beneficiază de alocație de stat, cu excepția celor care repetă
din motive de sănătate, dovedite cu certificat medical.”
2. La articolul I punctul 2, alineatul (1) al articolului 3 se
modifică și va avea următorul cuprins:
ăArt. 3. — (1) Cuantumul alocației de stat pentru copii este de
40 lei lunar și se majorează anual, prin hotărâre a Guvernului,
la propunerea Ministerului Muncii, Familiei și Egalității de
Șanse.”
3. La articolul I punctul 3, alineatul (21) al articolului 4 se
modifică și va avea următorul cuprins:
ă(21) Pentru copiii pentru care s-a stabilit măsura de protecție
specială prevăzută la art. 58 alin. (1) lit. c) din Legea nr. 272/2004
privind protecția și promovarea drepturilor copilului, alocația de
stat pentru copii se plătește numai în cont personal.”
4. La articolul I, punctul 4 se modifică și va avea
următorul cuprins:
ă4. La articolul 4, după alineatul (3) se introduc șapte noi
alineate, alineatele (4)—(10), cu următorul cuprins:
«(4) Pentru tinerii prevăzuți la art. 1 alin. (3), plata alocației de
stat se face direct acestora, pe bază de cerere. Procedura de
plată se stabilește prin normele metodologice de aplicare a
prezentei legi.
(5) Alocația de stat pentru copiii prevăzuți la alin. (21) se
virează în conturile personale deschise pentru aceștia de către
conducătorul direcției generale de asistență socială și protecția

copilului din subordinea consiliului județean, respectiv din
subordinea consiliilor locale ale sectoarelor municipiului
București, denumită în continuare direcție generală, inclusiv
pentru copiii încredințați organismului privat acreditat și licențiat
în condițiile legii. Sumele cu titlu de alocație de stat pentru copii
se capitalizează până la împlinirea de către aceștia a vârstei de
14 ani. După împlinirea de către titular a vârstei de 14 ani
alocația de stat poate fi plătită direct acestuia, cu încuviințarea
conducătorului direcției generale, sau, în funcție de opțiunea
acestuia, poate fi capitalizată în continuare în contul personal al
acestuia până la împlinirea vârstei de 18 ani.
(6) Alocația de stat plătită în condițiile prevăzute la alin. (5) se
acordă titularului la împlinirea de către acesta a vârstei de
18 ani.
(7) În cazul decesului copilului prevăzut la alin. (21) sumele
cu titlu de alocație de stat plătite conform alin. (5) se fac venit la
bugetul de stat.
(8) În cazul în care pentru copilul prevăzut la alin. (21)
măsura de protecție specială prevăzută la art. 58 alin. (1) lit. c)
din Legea nr. 272/2004 încetează sau se modifică, alocația de
stat se va acorda potrivit situației în care se află copilul.
(9) În situația în care copiii prevăzuți la alin. (8) sunt în
întreținerea familiei sau, după caz, s-a instituit măsura
alternativă a tutelei ori măsura de protecție specială a
plasamentului la o familie, persoană sau la asistentul maternal,
suma cu titlu de alocație de stat capitalizată în condițiile alin. (5)
poate fi utilizată de către reprezentantul legal al copilului în
interesul acestuia, prin hotărârea comisiei pentru protecția
copilului.
(10) După împlinirea de către copiii prevăzuți la alin. (21) a
vârstei de 18 ani, aceștia beneficiază de alocație de stat pentru
copii în aceleași condiții ca tinerii prevăzuți la art. 1 alin. (3).»”
5. La articolul I punctul 5, articolul 5 se modifică și va
avea următorul cuprins:
ăArt. 5. — (1) Lunar, serviciile de stare civilă ale consiliilor
locale comunale, orășenești, municipale și ale sectoarelor
municipiului București comunică direcției de muncă și protecție
socială județene, respectiv a municipiului București, denumite
în continuare direcții teritoriale, situația privind copiii care au
decedat.
(2) Pentru tinerii prevăzuți la art. 1 alin. (3), inspectoratul
școlar județean, respectiv al municipiului București, denumit în

16

MONITORUL OFICIAL AL ROMÂNIEI, PARTEA I, Nr. 715/21.X.2008

continuare inspectorat școlar, transmite direcțiilor teritoriale până

de specialitate, aceste unități de învățământ au obligația de

la data de 1 octombrie a fiecărui an situația centralizatoare

a transmite direcțiilor teritoriale situațiile prevăzute la alin. (2)

privind elevii înscriși în anul școlar. Situația va cuprinde și elevii

lunar direcțiilor teritoriale situația privind tinerii care au împlinit

și (3).”
6. La articolul I, după punctul 6 se introduce un nou
punct, punctul 61, cu următorul cuprins:
ă61. La articolul 6, alineatul (6) se modifică și va avea
următorul cuprins:

vârsta de 18 ani și care nu mai urmează cursurile învățământului

«(6) Dreptul la alocația de stat pentru copii încetează

înscriși în unitățile de învățământ private acreditate ori autorizate
în condițiile legii.
(3) Pe parcursul anului școlar, inspectoratele școlare transmit

liceal sau profesional organizate în condițiile legii.

începând cu luna următoare celei în care nu mai sunt îndeplinite

(4) Pentru tinerii înscriși în unitățile de învățământ din
subordinea altor autorități ale administrației publice centrale

condițiile de acordare.»”
7. Articolul V se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

EUGEN NICOLICEA

DORU IOAN TĂRĂCILĂ

București, 10 octombrie 2008.
Nr. 174.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de
urgență a Guvernului nr. 97/2007 pentru modificarea și
completarea Legii nr. 61/1993 privind alocația de stat pentru
copii
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 97/2007 pentru modificarea și completarea Legii nr. 61/1993
privind alocația de stat pentru copii și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 10 octombrie 2008.
Nr. 907.

MONITORUL OFICIAL AL ROMÂNIEI, PARTEA I, Nr. 715/21.X.2008

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind demisia unui senator
În temeiul prevederilor art. 70 alin. (2) din Constituția României, republicată,
ale art. 7 din Legea nr. 96/2006 privind Statutul deputaților și al senatorilor, cu
modificările și completările ulterioare, precum și ale art. 29 și 194 din Regulamentul
Senatului,
Senatul adoptă prezenta hotărâre.
Articol unic. — Senatul ia act de cererea de demisie din funcția de președinte
al Senatului și din calitatea de senator a domnului senator Nicolae Văcăroiu, ales
în Circumscripția electorală nr. 3 Argeș, aparținând Grupului parlamentar al
Partidului Social Democrat, și declară vacant locul de senator deținut de acesta.
Această hotărâre a fost adoptată de Senat în ședința din data de
20 octombrie 2008.
p. PREȘEDINTELE SENATULUI,

NORICA NICOLAI

București, 20 octombrie 2008.
Nr. 51.

PARLAMENTUL ROMÂNIEI
S E N AT U L

HOTĂRÂRE
privind demisia unui senator
În temeiul prevederilor art. 70 alin. (2) din Constituția României, republicată,
ale art. 7 din Legea nr. 96/2006 privind Statutul deputaților și al senatorilor, cu
modificările și completările ulterioare, precum și ale art. 194 din Regulamentul
Senatului,
Senatul adoptă prezenta hotărâre.
Articol unic. — Senatul ia act de cererea de demisie a doamnei senator
Verginia Vedinaș, aleasă în Circumscripția electorală nr. 5 Bihor, aparținând
Grupului parlamentar al Partidului România Mare, și declară vacant locul de
senator deținut de aceasta.
Această hotărâre a fost adoptată de Senat în ședința din data de
20 octombrie 2008.
p. PREȘEDINTELE SENATULUI,

NORICA NICOLAI

București, 20 octombrie 2008.
Nr. 52.

17

18

MONITORUL OFICIAL AL ROMÂNIEI, PARTEA I, Nr. 715/21.X.2008
PARLAMENTUL ROMÂNIEI
S E N AT U L

HOTĂRÂRE
privind demisia unui senator
În temeiul prevederilor art. 70 alin. (2) din Constituția României, republicată,
ale art. 7 din Legea nr. 96/2006 privind Statutul deputaților și al senatorilor, cu
modificările și completările ulterioare, precum și ale art. 194 din Regulamentul
Senatului,
Senatul adoptă prezenta hotărâre.
Articol unic. — Senatul ia act de cererea de demisie a domnului senator Pete
Ștefan, ales în Circumscripția electorală nr. 5 Bihor, aparținând Grupului
parlamentar al Uniunii Democrate Maghiare din România, și declară vacant locul
de senator deținut de acesta.
Această hotărâre a fost adoptată de Senat în ședința din data de
20 octombrie 2008.
p. PREȘEDINTELE SENATULUI,

NORICA NICOLAI

București, 20 octombrie 2008.
Nr. 53.

PARLAMENTUL ROMÂNIEI
S E N AT U L

HOTĂRÂRE
privind demisia unui senator
În temeiul prevederilor art. 70 alin. (2) din Constituția României,
republicată, ale art. 7 din Legea nr. 96/2006 privind Statutul deputaților și al
senatorilor, cu modificările și completările ulterioare, precum și ale art. 194 din
Regulamentul Senatului,
Senatul adoptă prezenta hotărâre.
Articol unic. — Senatul ia act de cererea de demisie a domnului senator
Popa Aron Ioan, ales în Circumscripția electorală nr. 4 Bacău, aparținând Grupului
parlamentar al Partidului Național Liberal, și declară vacant locul de senator deținut
de acesta.
Această hotărâre a fost adoptată de Senat în ședința din data de
20 octombrie 2008.
p. PREȘEDINTELE SENATULUI,

NORICA NICOLAI

București, 20 octombrie 2008.
Nr. 54.

MONITORUL OFICIAL AL ROMÂNIEI, PARTEA I, Nr. 715/21.X.2008

19

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 979
din 30 septembrie 2008

referitoare la excepția de neconstituționalitate a dispozițiilor Ordonanței de urgență
a Guvernului nr. 154/2007 pentru prorogarea termenului prevăzut la art. III din titlul XVI
al Legii nr. 247/2005 privind reforma în domeniile proprietății și justiției,
precum și unele măsuri adiacente
Ioan Vida
Nicolae Cochinescu
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 154/2007
pentru prorogarea termenului prevăzut la art. III din titlul XVI al
Legii nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată de
Toma Naumescu Joachim, prin mandatar Ilie Gheorghe Vasile
Cornel, în Dosarul nr. 39.755/3/2007 al Tribunalului București —
Secția a VIII-a conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 18 martie 2008, pronunțată în Dosarul
nr. 39.755/3/2007, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 154/2007 pentru prorogarea termenului prevăzut la art. III
din titlul XVI al Legii nr. 247/2005 privind reforma în
domeniile proprietății și justiției, precum și unele măsuri
adiacente. Excepția a fost ridicată de Toma Naumescu
Joachim, prin mandatar Ilie Gheorghe Vasile Cornel, într-o
cauză civilă.
În motivarea excepției de neconstituționalitate autorul
acesteia invocă art. 1 alin. (3) și (5), art. 11, art. 15 alin. (1),
art. 16 alin. (1) și (2), art. 20 alin. (1) și (2), art. 21 alin. (1), (2),
(3) și (4), art. 52 alin. (1), (2) și (3) și art. 53 din Constituție, cu
referire la acte normative internaționale privind drepturile omului,
și susține că dispozițiile legale atacate sunt neconstituționale,
deoarece permit instanțelor judecătorești să refuze înregistrarea
ședințelor de judecată, la cererea părților.
Tribunalul București — Secția a VIII-a conflicte de muncă
și asigurări sociale și-a exprimat opinia în sensul că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră că prevederile Ordonanței de
urgență a Guvernului nr. 154/2007 sunt constituționale, nefiind
contrare dispozițiilor constituționale ale art. 1 alin. (3) și (5),
art. 15 alin. (1), art. 16 alin. (1) și (2), art. 21 alin. (1)—(4) și ale
art. 53. Apreciază că celelalte dispoziții din Constituție, invocate
de autorul excepției, nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiect al excepției de neconstituționalitate îl constituie
dispozițiile Ordonanței de urgență a Guvernului nr. 154/2007
pentru prorogarea termenului prevăzut la art. III din titlul XVI al
Legii nr. 247/2005 privind reforma în domeniile proprietății și
justiției, precum și unele măsuri adiacente, publicată în Monitorul
Oficial al României, Partea I, nr. 883 din 21 decembrie 2007,
aprobată prin Legea nr. 127/2008, publicată în Monitorul Oficial
al României, Partea I, nr. 413 din 2 iunie 2008.
Articolul unic al Ordonanței de urgență a Guvernului
nr. 154/2007 are următorul cuprins: ăTermenul prevăzut la art. III
din titlul XVI al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, cu modificările și completările ulterioare, de la care
se aplică dispozițiile art. 13 din Legea nr. 304/2004 privind
organizarea judiciară, republicată, cu modificările și completările
ulterioare, referitoare la înregistrarea ședințelor de judecată, se
prorogă până la data de 1 ianuarie 2009.”
Acest text de lege este raportat la prevederile constituționale
ale art. 1 alin. (3) și (5), art. 11, art. 15 alin. (1), art. 16 alin. (1)
și (2), art. 20 alin. (1) și (2), art. 21 alin. (1), (2), (3) și (4), art. 52
alin. (1), (2) și (3) și art. 53, cu referire la art. 1 și următoarele din
Carta drepturilor și libertăților fundamentale, art. 1 și următoarele
din Carta europeană a drepturilor fundamentale, art. 1 și
următoarele din Carta socială europeană revizuită și
Recomandarea Consiliului Europei nr. 21/1987 privind asistența
victimelor și prevenirea victimizării lor.
Examinând excepția de neconstituționalitate, Curtea reține
că textele de lege a căror aplicare a fost prorogată cuprind
dispoziții de procedură judiciară, pe care legiuitorul are
competența să le adopte, în conformitate cu prevederile art. 126
alin. (2) din Constituție, și să stabilească data de la care ele se
aplică, fără ca pe această cale să se încalce drepturile și
libertățile consacrate în Legea fundamentală. Prorogarea

20

MONITORUL OFICIAL AL ROMÂNIEI, PARTEA I, Nr. 715/21.X.2008

aplicării acestor texte de lege, menite să perfecționeze sistemul
procesual, nu încalcă drepturile și libertățile la care se referă
autorul sesizării, în condițiile în care acesta beneficiază de toate
garanțiile instituite de legiuitor și prevăzute de legea în vigoare,
pentru asigurarea unui proces echitabil.
De altfel, Curtea Constituțională s-a mai pronunțat asupra
constituționalității dispozițiilor legale care formează obiectul
excepției din prezenta cauză, constatând, prin Decizia nr. 835

din 8 iulie 2008, publicată în Monitorul Oficial al României,
Partea I, nr. 574 din 30 iulie 2008, că nu contravin Constituției și
actelor normative internaționale invocate.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Toma Naumescu Joachim, prin mandatar Ilie Gheorghe Vasile Cornel, în
Dosarul nr. 39.755/3/2007 al Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 30 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 983
din 30 septembrie 2008

referitoare la excepția de neconstituționalitate a prevederilor art. 59 alin. 1 și art. 61
din Codul familiei
Ioan Vida
Nicolae Cochinescu
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 59 alin. 1 și art. 61 din Codul familiei, excepție
ridicată de Constantin Gheban în Dosarul nr. 1.043/40/2007 al
Curții de Apel Suceava — Secția minori și familie.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei. În acest sens,
arată că la dosar au fost comunicate concluzii prin care autorul
solicită admiterea excepției de neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate. În acest sens,
arată că prevederile criticate nu aduc atingere dispozițiilor
constituționale referitoare la egalitatea în fața legii și a
autorităților publice, întrucât se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, fiind totodată în acord

și cu dispozițiile din actele internaționale invocate, referitoare la
respectarea vieții private și de familie.
C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2008, pronunțată în Dosarul
nr. 1.043/40/2007, Curtea de Apel Suceava — Secția minori
și familie a sesizat Curtea Constituțională cu excepția de
neconstituționalitate a prevederilor art. 59 alin. 1 și art. 61
din Codul familiei. Excepția a fost ridicată de Constantin
Gheban în recursul formulat de acesta împotriva Deciziei civile
nr. 173A din 4 septembrie 2007 a Tribunalului Botoșani — Secția
civilă, prin care s-a respins apelul declarat de autor și s-a
menținut Sentința civilă nr. 3.938 din 10 august 2005, pronunțată
de Judecătoria Botoșani, prin care s-a admis acțiunea civilă
pentru stabilirea paternității formulată de Elena Pelin în numele
minorei Mălina-Petronela Pelin.
În motivarea excepției de neconstituționalitate autorul
acesteia arată că ămama copilului din afara căsătoriei nu poate
fi titularul acțiunii în stabilirea paternității, întrucât această
acțiune în reclamație de stare civilă nu îi aparține”. Susține că
ăformularea existentă în art. 59 alin. 1 din Codul familiei încalcă
prevederile art. 16 din Constituție, creând un privilegiu mamei
copilului din afara căsătoriei, care intentează acțiunea în
reclamație de stare civilă în nume propriu”. Arată că ăcopilul
minor lipsit de capacitate procesuală de exercițiu poate sta în

MONITORUL OFICIAL AL ROMÂNIEI, PARTEA I, Nr. 715/21.X.2008
judecată și poate să-și apere drepturile prin reprezentare, însă
reprezentantul acestuia nu poate fi niciodată, el însuși, titularul
acțiunii în reclamație de stare civilă”. Susține că, în caz contrar,
s-ar încălca prevederile art. 41 alin. (1) din Codul de procedură
civilă și art. 7 alin. (1) din Decretul nr. 31/1954 privitor la
persoanele fizice și persoanele juridice. Totodată, consideră că
ăconsacrarea prezumției absolute în ceea ce privește
determinarea timpului legal al concepțiunii prevăzut în art. 61
din Codul familiei” încalcă dispozițiile art. 26 alin. (1) și (2) din
Constituție privind respectarea și ocrotirea vieții intime, familiale
și private, întrucât ăse restrânge drastic posibilitatea de a conferi
semnificație juridică unei realități biologice — concepțiunea —
făcând-o dependentă exclusiv de bunul plac al unei singure
persoane, cu ignorarea intereselor legitime ale altor persoane”.
Susține că ăconcepțiunea nu poate fi stabilită de legiuitor, ea
trebuie probată și dovedită, inclusiv prin expertize medicolegale”. Consideră că cele două texte de lege criticate contravin
și dispozițiilor art. 8 privind dreptul la respectarea vieții private și
de familie din Convenția pentru apărarea drepturilor omului și a
libertăților fundamentale.
Curtea de Apel Suceava — Secția minori și familie
apreciază că excepția de neconstituționalitate este
neîntemeiată. În acest sens, arată că art. 59 alin. 1 din Codul
familiei nu contravine dispozițiilor constituționale ale art. 16,
deoarece pentru persoanele vizate de norma legală se instituie
un tratament egal, neexistând nicio discriminare. Cu privire la
invocarea de către autor a dispozițiilor art. 41 alin. 1 din Codul
de procedură civilă, art. 7 alin. (1) și art. 40 din Decretul
nr. 31/1954, consideră că o prevedere legală poate fi examinată
prin raportare la norma constituțională și nu la altă dispoziție
legală. Arată că art. 61 din Codul familiei conține prevederi cu
valoare de principiu, acestea nefiind contrare dispozițiilor
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 59 alin. 1 și art. 61 din Codul familiei, republicat
în Buletinul Oficial nr. 13 din 18 aprilie 1956, având următorul
cuprins:
— Art. 59 alin. 1: ăAcțiunea în stabilirea paternității din afara
căsătoriei aparține copilului și se pornește în numele său de
către mamă, chiar dacă este minoră, ori de reprezentantul lui
legal.”;
— Art. 61: ăTimpul cuprins între a trei sute și a o sută
optzecea zi dinaintea nașterii copilului este timpul legal al
concepțiunii. El se socotește de la zi la zi.”

21

Autorul
excepției
invocă
încălcarea
dispozițiilor
constituționale ale art. 11 relative la dreptul internațional și
dreptul intern, ale art. 16 alin. (1) și (2) privind egalitatea în
drepturi, ale art. 20 relative la tratatele internaționale privind
drepturile omului, ale art. 26 alin. (1) și (2) referitoare la viața
intimă, familială și privată și ale art. 57 privind exercitarea
drepturilor și a libertăților fundamentale. Totodată, consideră că
textul de lege criticat contravine și dispozițiilor art. 8 referitoare
la respectarea vieții private și de familie din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea reține
că art. 59 alin. 1 din Codul familiei reglementează acțiunea în
stabilirea paternității din afara căsătoriei. Aceasta este o acțiune
în reclamație de stare civilă ce are ca obiect determinarea
legăturii de filiație dintre copilul din afara căsătoriei și tatăl său.
Potrivit textului de lege criticat, acțiunea în stabilirea paternității
din afara căsătoriei aparține copilului și se poate porni în numele
său de către mamă, chiar dacă este minoră, ori de
reprezentantul său legal. Acțiunea aparține copilului, indiferent
dacă este minor sau major, și are caracter personal. Astfel,
mama poate introduce acțiunea în stabilirea paternității din afara
căsătoriei, în numele copilului, acțiunea introdusă de mamă, în
nume propriu, fiind lipsită de legitimare procesuală. Copilul cu
capacitate de exercițiu restrânsă și copilul care are capacitate de
exercițiu deplină pot introduce singuri acțiunea, deoarece
aceasta are caracter personal.
Având în vedere toate acestea, Curtea constată că
prevederile criticate nu aduc atingere dispozițiilor constituționale
referitoare la egalitatea în fața legii și a autorităților publice,
întrucât se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare, fiind totodată în acord și cu dispozițiile din Convenția
pentru apărarea drepturilor omului și a libertăților fundamentale,
referitoare la respectarea vieții private și de familie.
Cât privește prevederile art. 61 din Codul familiei, acestea
creează o prezumție absolută în ceea ce privește determinarea
timpului legal al concepțiunii. Având în vedere că nu se poate
determina cu precizie data concepției unui copil, legiuitorul, pe
baza datelor științifice medicale privind durata minimă și maximă
a gestațiunii, a stabilit că perioada concepțiunii este cuprinsă
între a 300-a zi și a 180-a zi dinaintea nașterii copilului. Această
prezumție are caracter absolut, în sensul că nu poate fi
răsturnată cu privire la perioada gestației. Dovada, însă, că
faptul concepției a avut loc la o anumită dată din timpul stabilit
de lege ca fiind al concepției se poate face prin expertiză
medico-legală. În aceste condiții, Curtea constată că art. 61 din
Codul familiei nu contravine dispozițiilor constituționale invocate
și celor din Convenția pentru apărarea drepturilor omului și a
libertăților fundamentale, privind respectarea și ocrotirea vieții
intime, familiale și private.
Curtea constată, de asemenea, că invocarea dispozițiilor
art. 41 din Codul de procedură civilă și art. 7 alin. (1) din Decretul
nr. 31/1954 privitor la persoanele fizice și persoanele juridice nu
poate fi primită, deoarece controlul constituționalității
prevederilor legale are loc numai prin raportare la norme
constituționale sau cuprinse în convenții și tratate la care
România este parte, și nu la alte dispoziții sau acte normative
din legislația internă.

22

MONITORUL OFICIAL AL ROMÂNIEI, PARTEA I, Nr. 715/21.X.2008

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 59 alin. 1 și art. 61 din Codul familiei, excepție ridicată de
Constantin Gheban în Dosarul nr. 1.043/40/2007 al Curții de Apel Suceava — Secția minori și familie.
Definitivă și general obligatorie.
Pronunțată în ședința publică din data de 30 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 984
din 30 septembrie 2008

referitoare la excepția de neconstituționalitate a prevederilor art. III alin. (2) din Legea nr. 169/1997
pentru modificarea și completarea Legii fondului funciar nr. 18/1991
Ioan Vida
Nicolae Cochinescu
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. III alin. (2) din Legea nr. 169/1997 pentru
modificarea și completarea Legii fondului funciar nr. 18/1991,
excepție ridicată de Delia Maria Guță în Dosarul nr. 63/219/2008
al Judecătoriei Dej.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența anterioară a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 iunie 2008, pronunțată în Dosarul
nr. 63/219/2008, Judecătoria Dej a sesizat Curtea
Constituțională cu excepția de neconstituționalitate a
prevederilor art. III alin. (2) din Legea nr. 169/1997 pentru
modificarea și completarea Legii fondului funciar
nr. 18/1991. Excepția a fost ridicată de Delia Maria Guță în
judecarea cauzei civile, după casare, formulată de primarul
comunei Mica, prin care s-a invocat nulitatea absolută a unui
titlu de proprietate.

În motivarea excepției de neconstituționalitate autorul
acesteia arată că primarul are calitatea de președinte al comisiei
locale de aplicare a Legii nr. 18/1991, având controlul asupra
tuturor activităților premergătoare eliberării actelor și, implicit,
asupra legalității actelor întocmite în baza legilor fondului funciar.
Consideră că dreptul conferit primarului de a solicita constatarea
nulității actelor creează, în cadrul procesului civil, un dezechilibru
între părți. În opinia autorului, acest dezechilibru este determinat
de poziția privilegiată pe care o are primarul atât ca reclamant,
cât și ca președinte al comisiei locale, existând posibilitatea ca
acesta să își exercite acest drept în mod abuziv și, de
asemenea, să nu depună toate actele necesare stabilirii
adevărului în cauză.
Judecătoria
Dej
apreciază
că
excepția
de
neconstituționalitate este neîntemeiată. Precizează că, deși
primarul are o poziție privilegiată față de autorul excepției,
acesta nu este singurul care deține înscrisurile care stau la baza
emiterii deciziei de validare a propunerii comisiei locale.
Consideră că dreptul primarului de a invoca nulitatea este de
natură a consolida dreptul la un proces echitabil, deoarece
instanța este cea care are competența de a cenzura actele, de
a verifica respectarea prevederilor legii în emiterea deciziilor
comisiei locale și județene.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea nu încalcă sub
niciun aspect principiul egalității în drepturi, ci se aplică în mod
egal persoanelor prevăzute în ipoteza normei de drept, fără
discriminare pe criterii arbitrare. Totodată, consideră că

MONITORUL OFICIAL AL ROMÂNIEI, PARTEA I, Nr. 715/21.X.2008
invocarea nulității absolute de către primar nu îngrădește dreptul
la un proces echitabil, în condițiile în care instanța de judecată
este cea care soluționează acțiunea în nulitatea actelor emise
cu încălcarea legilor fondului funciar, iar părțile beneficiază de
mijloacele de apărare și de garanțiile procesuale care asigură
dreptul la un proces echitabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. III alin. (2) din Legea nr. 169/1997 pentru
modificarea și completarea Legii fondului funciar nr. 18/1991,
publicată în Monitorul Oficial al României, Partea I, nr. 299 din
4 noiembrie 1997. Alin. (2) al art. III din Legea nr. 169/1997 a
fost modificat prin punctul 3 al articolului unic al titlului V —
Modificarea și completarea Legii nr. 169/1997 pentru
modificarea și completarea Legii fondului funciar nr. 18/1991 —
din Legea nr. 247/2005 privind reforma în domeniile proprietății
și justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie 2005.
Art. III alin. (2) din Legea nr. 169/1997 are următorul cuprins:
ăNulitatea poate fi invocată de primar, prefect, Autoritatea
Națională pentru Restituirea Proprietăților și de alte persoane
care justifică un interes legitim, iar soluționarea cererilor este de
competența instanțelor judecătorești de drept comun.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi și
ale art. 21 alin. (3) relative la dreptul la un proces echitabil.

23

Totodată, consideră că textul de lege criticat contravine și
dispozițiilor art. 6 referitoare la dreptul la un proces echitabil, din
Convenția pentru apărarea drepturilor omului și a libertăților
fundamentale.
Examinând excepția, Curtea reține că textul de lege criticat
stabilește persoanele legitimate a formula acțiunea în
constatarea nulității absolute, și anume primarul, prefectul,
Autoritatea Națională pentru Restituirea Proprietăților, precum
și cele care justifică un interes legitim.
Totodată, Curtea observă că asupra constituționalității
dispozițiilor art. III alin. (2) din Legea nr. 169/1997 s-a pronunțat
prin Decizia nr. 700 din 11 septembrie 2007, publicată în
Monitorul Oficial al României, Partea I, nr. 681 din 8 octombrie
2007, constatând că acest text de lege este constituțional.
Astfel, Curtea a reținut că sancțiunea aplicabilă actelor civile
prevăzute de Legea nr. 169/1997 este nulitatea absolută, iar
potrivit regimului juridic al acestei sancțiuni, orice persoană care
justifică un interes o poate invoca. Așa fiind, calitate procesuală
activă în vederea promovării unei astfel de acțiuni în justiție o
au atât persoanele care justifică un interes legitim, cât și
persoanele care au atribuții cu privire la reconstituirea dreptului
de proprietate asupra terenurilor. Astfel, primarul sau prefectul,
ca reprezentanți legitimi ai autorităților comunale, orășenești,
municipale și, respectiv, județene, precum și Autoritatea
Națională pentru Restituirea Proprietăților veghează la
respectarea legalității emiterii actelor de către comisiile de fond
funciar. În același timp, prevederea expresă care include între
titularii dreptului la acțiune în constatarea nulității și primarul,
prefectul sau Autoritatea Națională pentru Restituirea
Proprietăților constituie expresia garantării liberului acces la
justiție și a dreptului la un proces echitabil, așa cum acestea
sunt consacrate constituțional.
Deoarece nu au intervenit elemente noi de natură să justifice
schimbarea jurisprudenței Curții, cele statuate anterior își mențin
valabilitatea și în prezenta cauză.
Cât privește invocarea dispozițiilor constituționale ale art. 16
alin. (1), Curtea constată că prevederile legale criticate se aplică
în mod egal persoanelor prevăzute în ipoteza normei de drept,
fără discriminare pe criterii arbitrare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. III alin. (2) din Legea nr. 169/1997 pentru modificarea și
completarea Legii fondului funciar nr. 18/1991, excepție ridicată de Delia Maria Guță în Dosarul nr. 63/219/2008 al Judecătoriei Dej.
Definitivă și general obligatorie.
Pronunțată în ședința publică din data de 30 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

24

MONITORUL OFICIAL AL ROMÂNIEI, PARTEA I, Nr. 715/21.X.2008
CURTEA CONSTITUȚIONALĂ

D E C I Z I A Nr. 985
din 30 septembrie 2008

referitoare la excepția de neconstituționalitate a prevederilor art. 11 alin. (1), art. 13 și art. 15
alin. (2) din Ordonanța Guvernului nr. 19/2002 privind unele măsuri pentru constituirea și utilizarea
fondului locativ de protocol, proprietate publică a statului, și pentru vânzarea unor imobile,
proprietate privată a statului, aflate în administrarea Regiei Autonome
ăAdministrația Patrimoniului Protocolului de Stat”
Ioan Vida
Nicolae Cochinescu
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 11 alin. (1), art. 13 și art. 15 alin. (2) din
Ordonanța Guvernului nr. 19/2002 privind unele măsuri pentru
constituirea și utilizarea fondului locativ de protocol, proprietate
publică a statului, și pentru vânzarea unor imobile, proprietate
privată a statului, aflate în administrarea Regiei Autonome
ăAdministrația Patrimoniului Protocolului de Stat”, excepție
ridicată de Gavril-Cornel Sabău și Mariana Stevăr în Dosarul
nr. 1.456/33/2007 al Înaltei Curți de Casație și Justiție — Secția
de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 20 iunie 2008, pronunțată în Dosarul
nr. 1.456/33/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 11 alin. (1), art. 13 și art. 15 alin. (2) din
Ordonanța Guvernului nr. 19/2002 privind unele măsuri
pentru constituirea și utilizarea fondului locativ de protocol,
proprietate publică a statului, și pentru vânzarea unor
imobile, proprietate privată a statului, aflate în
administrarea
Regiei
Autonome
ăAdministrația
Patrimoniului Protocolului de Stat”. Excepția a fost ridicată
de Gavril-Cornel Sabău și Mariana Stevăr în recursul declarat
de Guvernul României și Regia Autonomă ăAdministrația
Patrimoniului Protocolului de Stat” împotriva Sentinței civile
nr. 683 din 28 noiembrie 2007 a Curții de Apel Cluj — Secția
comercială și de contencios administrativ și fiscal, prin care s-a
admis cererea formulată de autorii excepției și s-a dispus
suspendarea executării dispozițiilor cuprinse în art. 2 și art. 3
din Hotărârea Guvernului nr. 793/2007, adoptată în temeiul
art. 15 alin. (2) din Ordonanța Guvernului nr. 19/2002, prin care
s-a aprobat vânzarea, prin licitație deschisă, a imobilelor din
anexa nr. 2 pct. 16 și 17.
În motivarea excepției de neconstituționalitate autorii
acesteia arată că, în temeiul textelor de lege criticate, s-a emis
Hotărârea Guvernului nr. 793/2007, prin care s-a aprobat

vânzarea, prin licitație deschisă, a imobilelor aflate în domeniul
privat al statului și în administrarea Regiei Autonome
ăAdministrația Patrimoniului Protocolului de Stat”, având datele
de identificare prevăzute în anexa nr. 2, inclusiv bunuri imobile
cu privire la care autorii au formulat cereri de retrocedare. Susțin
că prevederile criticate, prin care s-au creat condițiile vânzării la
licitație a imobilelor preluate în mod abuziv în timpul regimului
comunist, revendicate de foștii proprietari ori de moștenitorii
acestora, contravin dispozițiilor constituționale invocate,
deoarece neagă dreptul acestora de a redobândi imobilele și,
de asemenea, încalcă obligația pozitivă asumată de statul
român de a restitui imobilele persoanelor îndreptățite, aspect
sesizat în mod constant de Curtea Europeană a Drepturilor
Omului prin soluțiile pronunțate în cazurile ăAldea împotriva
României”, ăBabeș împotriva României”, ăHollitzer împotriva
României” și ăTudor împotriva României”.
Înalta Curte de Casație și Justiție — Secția de contencios
administrativ și fiscal apreciază că textele de lege criticate
sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, întrucât textele de lege criticate prevăd, în mod
expres, între condițiile imperative pentru vânzarea imobilelor, ca
acestea să aibă situația juridică clarificată și să nu fie grevate de
sarcini.
Avocatul Poporului apreciază că prevederile criticate sunt
constituționale. În acest sens, arată că exercitarea dreptului de
proprietate trebuie să se facă în limitele legii, iar legiuitorul
ordinar este competent să stabilească cadrul juridic pentru
exercitarea atributelor dreptului de proprietate, în așa fel încât să
nu vină în coliziune cu interesele generale sau cu interesele
particulare legitime ale altor subiecte de drept, instituind limitări
rezonabile în valorificarea acestuia, ca drept subiectiv garantat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 11 alin. (1), art. 13 și art. 15 alin. (2) din
Ordonanța Guvernului nr. 19/2002 privind unele măsuri pentru

MONITORUL OFICIAL AL ROMÂNIEI, PARTEA I, Nr. 715/21.X.2008
constituirea și utilizarea fondului locativ de protocol, proprietate
publică a statului, și pentru vânzarea unor imobile, proprietate
privată a statului, aflate în administrarea Regiei Autonome
ăAdministrația Patrimoniului Protocolului de Stat”, publicată în
Monitorul Oficial al României, Partea I, nr. 87 din 1 februarie
2002, aprobată cu modificări prin Legea nr. 640/2002, publicată
în Monitorul Oficial al României, Partea I, nr. 896 din
10 decembrie 2002, cu modificările ulterioare, având următorul
cuprins:
— Art. 11 alin. (1): ăImobilele, proprietate privată a statului,
aflate în administrarea R.A. — A.P.P.S., care au situația juridică
clarificată și nu sunt grevate de sarcini, pot fi vândute potrivit
prevederilor prezentei ordonanțe.”;
— Art. 13: ăVânzarea imobilelor se realizează prin licitație
deschisă, în condițiile prezentei ordonanțe.”;
— Art. 15 alin. (2): ăVânzarea prin licitație a imobilelor
cuprinse în lista stabilită prin hotărâre a Guvernului se face cu
aprobarea Secretariatului General al Guvernului.”
Autorii excepției invocă încălcarea dispozițiilor constituționale
ale art. 11 privind dreptul internațional și dreptul intern, ale
art. 20 alin. (2) referitoare la tratatele internaționale privind

25

drepturile omului și ale art. 44 alin. (1)—(3) referitoare la dreptul
de proprietate privată. Totodată, consideră că textul de lege
criticat contravine și dispozițiilor art.1 din Primul Protocol
adițional la Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
că textele de lege criticate reglementează posibilitatea ca
imobilele, proprietate privată a statului, aflate în administrarea
R.A. — A.P.P.S, cuprinse în lista stabilită prin hotărâre a
Guvernului, care au situația juridică clarificată și care nu sunt
grevate de sarcini, să poată fi vândute. Aceasta, deoarece statul
se comportă în privința bunurilor aflate în proprietatea sa privată
ca orice titular de drept de proprietate. Per a contrario, celelalte
imobile nu pot face obiectul vânzării, înainte ca instanța de
judecată să se pronunțe definitiv și irevocabil cu privire la titularul
dreptului de proprietate.
În aceste condiții, Curtea constată că pot fi vândute numai
imobilele, proprietate privată a statului, aflate în administrarea
R.A. — A.P.P.S, care au situația juridică clarificată, astfel încât
nu poate fi primită critica autorilor excepției potrivit căreia textele
de lege criticate sunt neconstituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 11 alin. (1), art. 13 și art. 15 alin. (2) din Ordonanța Guvernului
nr. 19/2002 privind unele măsuri pentru constituirea și utilizarea fondului locativ de protocol, proprietate publică a statului, și pentru
vânzarea unor imobile, proprietate privată a statului, aflate în administrarea Regiei Autonome ăAdministrația Patrimoniului
Protocolului de Stat”, excepție ridicată de Gavril-Cornel Sabău și Mariana Stevăr în Dosarul nr. 1.456/33/2007 al Înaltei Curți de
Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 30 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu
CURTEA CONSTITUȚIONALĂ

D E C I Z I A Nr. 986
din 30 septembrie 2008

referitoare la excepția de neconstituționalitate a prevederilor art. II raportat la art. I punctul 1
din Legea nr. 193/2007 privind modificarea și completarea Legii nr. 1/2000 pentru reconstituirea
dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997,
raportat la art. 3 din Legea nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997
Ioan Vida
Nicolae Cochinescu
Acsinte Gaspar
Petre Lăzăroiu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. II raportat la art. I punctul 1 din Legea
nr. 193/2007 privind modificarea și completarea Legii nr. 1/2000
pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, raportat la
art. 3 din Legea nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și

26

MONITORUL OFICIAL AL ROMÂNIEI, PARTEA I, Nr. 715/21.X.2008

ale Legii nr. 169/1997, excepție ridicată de Viktor Cserb în
Dosarul nr. 6.692/325/2008 al Judecătoriei Timișoara.
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzei, arătând că partea
Comisia locală de fond funciar Giroc a comunicat la dosar note
scrise prin care solicită respingerea excepției de
neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate. În acest sens,
arată că textele de lege criticate nu contravin dispozițiilor
constituționale ale art. 16, întrucât acestea se aplică în mod egal
tuturor persoanelor vizate de norma legală, fără nicio
discriminare pe criterii arbitrare.
C U R T E A,

având în vedere actele și lucrările dosarului, constată
următoarele:
Prin Încheierea din 1 iulie 2008, pronunțată în Dosarul
nr. 6.692/325/2008, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. II raportat la art. I punctul 1 din Legea
nr. 193/2007 privind modificarea și completarea Legii
nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale
Legii nr. 169/1997, raportat la art. 3 din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997. Excepția a fost ridicată de Viktor Cserb într-o
cauză civilă având ca obiect plângerea formulată de acesta
împotriva hotărârii Comisiei județene pentru stabilirea dreptului
de proprietate privată Timiș, prin care a solicitat anularea în
parte a hotărârii, întrucât comisia nu a reținut, ca temei legal al
cererii pentru reconstituirea dreptului de proprietate, Legea
nr. 193/2007.
În motivarea excepției de neconstituționalitate autorul
acesteia susține că Legea nr. 193/2007 ăîmparte persoanele
fizice în două categorii”, prin aceasta fiind discriminatorie. Astfel,
categoria de persoane fizice prevăzută în art. I punctul 1,
respectiv persoanele fizice deposedate de teren pe care se află
pășuni și fânețe, pentru care reconstituirea se face pentru
diferența dintre suprafața de 50 ha de familie și cea adusă în
cooperativa agricolă de producție sau preluată prin acte
normative speciale ori prin orice alt mod de la membri
cooperatori sau de la orice altă persoană fizică deposedată, dar
nu mai mult de 100 ha de proprietar deposedat, este favorizată
în raport cu ăcelelalte persoane fizice, inclusiv cele prevăzute la
punctul 2 al art. I din aceeași lege, cărora nu li se mai acordă
acest drept de a formula cereri pentru reconstituirea dreptului
de proprietate, indiferent dacă mai au sau nu în proprietate
terenuri”. Consideră că legiuitorul ăface deosebire între
persoanele fizice cu avere și celelalte persoane”.
Judecătoria Timișoara consideră că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile criticate sunt
constituționale. În acest sens, arată că acestea instituie reguli
distincte în ceea ce privește reconstituirea dreptului de
proprietate pentru categorii de persoane aflate în situații juridice
diferite; or, principiul egalității nu înseamnă uniformitate, așa

încât, dacă la situații egale trebuie să corespundă un tratament
egal, la situații diferite tratamentul juridic nu poate fi decât diferit.
Prin urmare, consideră că dispozițiile criticate nu încalcă sub
niciun aspect principiul egalității în drepturi a cetățenilor și nici
celelalte reglementări internaționale invocate, regimul juridic
diferit fiind justificat în mod obiectiv de faptul că persoanele
vizate de dispozițiile criticate se află în situații diferite. Totodată,
apreciază că art. 15 alin. (1) și art. 46 din Constituție nu au
incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției îl constituie prevederile art. II raportat la
art. I punctul 1 din Legea nr. 193/2007 privind modificarea și
completarea Legii nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, publicată în Monitorul Oficial al României,
Partea I, nr. 422 din 25 iunie 2007, raportat la art. 3 din Legea
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, publicată în Monitorul Oficial al României, Partea I,
nr. 8 din 12 ianuarie 2000, modificată ultima dată prin Legea
nr. 193/2007.
Textele de lege criticate au următorul cuprins:
— Art. I punctul 1 din Legea nr. 193/2007: ăLegea nr. 1/2000
pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, publicată
în Monitorul Oficial al României, Partea I, nr. 8 din 12 ianuarie
2000, cu modificările și completările ulterioare, se modifică și se
completează după cum urmează:
1. La articolul 3, după alineatul (2) se introduce un nou
alineat, alineatul (21), cu următorul cuprins:
«(21)Pentru terenurile proprietarilor deposedați, persoane
fizice, pe care se află pășuni și fânețe, reconstituirea se face
pentru diferența dintre suprafața de 50 ha de familie și cea
adusă în cooperativa agricolă de producție sau preluată prin
acte normative speciale ori prin orice alt mod de la membri
cooperatori sau de la orice altă persoană fizică deposedată, dar
nu mai mult de 100 ha de proprietar deposedat.»”;
— Art. II din Legea nr. 193/2007: ăPersoanele fizice
prevăzute la art. 3 alin. (21) din Legea nr. 1/2000, cu modificările
și completările ulterioare și cu cele aduse prin prezenta lege,
pot formula cereri de reconstituire a dreptului de proprietate
pentru diferențele de suprafață ce pot fi restituite, conform
prezentei legi, în termen de 60 de zile de la data intrării în
vigoare a acesteia.”;
— Art. 3 din Legea nr. 1/2000:
ă(1) Pentru aplicarea prezentei legi comisia locală dispune
de totalitatea terenurilor proprietate privată a unității
administrativ-teritoriale respective.
(2) Reconstituirea dreptului de proprietate pentru persoanele
fizice prevăzute la art. 9 alin. (1) din Legea fondului funciar
nr. 18/1991, republicată, cu modificările și completările
ulterioare, se face pentru diferența dintre suprafața de 10 ha de

MONITORUL OFICIAL AL ROMÂNIEI, PARTEA I, Nr. 715/21.X.2008
familie și cea adusă în cooperativa agricolă de producție sau
preluată prin legi speciale ori în orice mod de la membrii
cooperatori, dar nu mai mult de 50 ha de proprietar deposedat.
(21) Pentru terenurile proprietarilor deposedați, persoane
fizice, pe care se află pășuni și fânețe, reconstituirea se face
pentru diferența dintre suprafața de 50 ha de familie și cea
adusă în cooperativa agricolă de producție sau preluată prin
acte normative speciale ori prin orice alt mod de la membri
cooperatori sau de la orice altă persoană fizică deposedată, dar
nu mai mult de 100 ha de proprietar deposedat.
(3) În cazul în care în localitate nu există suprafețe de teren
agricol, pentru a satisface integral cererile, în condițiile
prevăzute la alin. (2), reconstituirea dreptului de proprietate se
va face, la propunerea comisiei locale, din suprafețele de teren
agricol trecute în proprietatea comunei, orașului sau
municipiului, conform art. 49 din Legea nr. 18/1991, republicată,
din terenul comunelor limitrofe pe raza cărora se află terenul
agricol solicitat, prin transfer de anexe cu validarea comisiei
județene, precum și prin hotărâri judecătorești rămase definitive
și irevocabile.
(4) În situația în care nu se poate face reconstituirea dreptului
de proprietate integral, în condițiile alin. (2), se vor acorda
despăgubiri pentru diferența de teren neretrocedat.
(5) Prin proprietar deposedat, în sensul prezentei legi, se
înțelege persoana titulară a dreptului de proprietate în momentul
deposedării.”
Autorul
excepției
invocă
încălcarea
dispozițiilor
constituționale ale art. 4 alin. (2) privind egalitatea între cetățeni,
ale art. 15 alin. (1) relative la universalitate, ale art. 16 alin. (1)
privind egalitatea cetățenilor în fața legii și a autorităților publice
și ale art. 46 privind dreptul la moștenire. Totodată, consideră
că textul de lege criticat contravine atât dispozițiilor art. 14,
referitoare la interzicerea discriminării, din Convenția pentru
apărarea drepturilor omului și a libertăților fundamentale, cât și
dispozițiilor art. 1, privind interzicerea generală a discriminării,
din Protocolul nr. 12 la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că, în timp ce art. 3 din Legea nr. 1/2000 reglementează

27

reconstituirea dreptului de proprietate asupra terenurilor aduse
în cooperativa agricolă de producție sau preluate prin legi
speciale sau în orice alt mod, în limita a 50 de hectare de familie,
respectiv pentru fiecare proprietar deposedat, art. I punctul 1 din
Legea nr. 193/2007 reglementează dreptul proprietarilor
deposedați, persoane fizice, pe ale căror terenuri se află pășuni
și fânețe, la reconstituirea dreptului de proprietate pentru
diferența dintre suprafața de 50 ha de familie și cea adusă în
cooperativa agricolă de producție sau preluată prin acte
normative speciale ori prin orice alt mod de la membri
cooperatori sau de la orice altă persoană fizică deposedată, dar
nu mai mult de 100 ha de proprietar deposedat. Aceștia din
urmă pot formula, potrivit art. II din Legea nr. 193/2007, cerere
de reconstituire a dreptului de proprietate pentru diferențele de
suprafață ce pot fi restituite, în termen de 60 de zile de la
intrarea în vigoare a legii.
Curtea constată că această soluție a legiuitorului nu
contravine principiului egalității cetățenilor în fața legii și a
autorităților publice, dat fiind că reglementarea criticată se aplică
în mod egal tuturor persoanelor vizate de norma legală, fără
nicio discriminare pe criterii arbitrare. Curtea Constituțională a
stabilit în jurisprudența sa, în acord cu jurisprudența Curții
Europene a Drepturilor Omului (cauza Marckx împotriva Belgiei,
1979), că violarea principiului egalității și nediscriminării există
atunci când se aplică un tratament diferențiat unor situații care,
în funcție de scopul urmărit, nu sunt diferite, fără să existe o
motivare obiectivă și rezonabilă. Astfel, în speță, în absența
reținerii oricărui criteriu cu valențe discriminatorii, reglementarea
criticată nu contravine dispozițiilor constituționale și celor din
convențiile internaționale invocate relative la nediscriminare.
Totodată, Curtea reține că, în jurisprudența sa, a statuat în
mod constant că este dreptul suveran al legiuitorului de a
aprecia întinderea și amploarea măsurilor pe care le stabilește
prin legile speciale reparatorii.
În ceea ce privește invocarea prevederilor art. 15 alin. (1) și
art. 46 din Constituție, se observă că acestea se referă, pe de o
parte, la universalitate, iar pe de altă parte, la dreptul la
moștenire. Astfel, Curtea constată că aceste dispoziții
constituționale nu sunt incidente în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II raportat la art. I punctul 1 din Legea nr. 193/2007 privind
modificarea și completarea Legii nr. 1/2000 pentru reconstituirea dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar nr. 18/1991 și ale Legii nr. 169/1997, raportat la art. 3 din Legea
nr. 1/2000 pentru reconstituirea dreptului de proprietate asupra terenurilor agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997, excepție ridicată de Viktor Cserb în Dosarul nr. 6.692/325/2008 al
Judecătoriei Timișoara.
Definitivă și general obligatorie.
Pronunțată în ședința publică din data de 30 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

28

MONITORUL OFICIAL AL ROMÂNIEI, PARTEA I, Nr. 715/21.X.2008
CURTEA CONSTITUȚIONALĂ

D E C I Z I A Nr. 1.026
din 7 octombrie 2008

referitoare la excepția de neconstituționalitate a prevederilor art. 58
din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Claudia Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 58 din Legea administrației publice locale
nr. 215/2001, excepție ridicată de Gheorghe Boldea în Dosarul
nr. 6.782/233/2008 al Tribunalului Galați — Secția comercială,
maritimă și fluvială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează Curtea asupra faptului că
partea Iancu Boldea a transmis la dosarul cauzei note scrise
prin care solicită, pe de o parte, judecarea cu celeritate și, pe
de altă parte, respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate, deoarece controlul modalităților în care
instanțele de judecată interpretează și aplică legea nu intră în
competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 iulie 2008, pronunțată în Dosarul
nr. 6.782/233/2008, Tribunalul Galați — Secția comercială,
maritimă și fluvială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 58 din Legea administrației publice locale
nr. 215/2001.
Excepția a fost ridicată de Gheorghe Boldea, prin
reprezentant Mihail Boldea, într-o cauză având ca obiect
soluționarea unui recurs formulat împotriva unei sentințe civile
prin care s-a dispus validarea unui mandat de primar.
În motivarea excepției autorul acesteia arată că dispozițiile
art. 58 din Legea nr. 215/2001 contravin prevederilor art. 16,
art. 21, art. 24 și art. 53 din Constituție, deoarece ălegiuitorul nu
a stabilit în niciun text de lege care este calea de atac ce poate
fi exercitată împotriva sentinței de validare (a mandatului de
primar) și nici nu prevede care ar fi această cale de atac”.
Datorită acestei lacune legislative, ăpracticienii au creat
interpretări din cele mai diverse în ceea ce privește calea de
atac, instanța competentă, constituirea completului și procedura
ce trebuie aplicată”. Totodată, susține că interpretarea textului de
lege de către instanțele de judecată determină o limitare a
liberului acces la justiție și o îngrădire a dreptului de petiționare,
fără să existe o dispoziție legală în acest sens.
Tribunalul Galați — Secția comercială, maritimă și
fluvială și de contencios administrativ apreciază că textele
de lege criticate sunt constituționale chiar dacă acestea nu
conțin norme procedurale referitoare la exercitarea căii de atac
împotriva sentinței judecătorești de validare a unui mandat de
primar. Orice dispoziții dintr-o lege specială se completează cu
dispoziții de drept comun și prin interpretarea prin analogie a

celorlalte articole din lege, astfel că, în speță, recurentului îi este
garantat dreptul la un recurs efectiv, fiind respectate prevederile
constituționale pretins a fi încălcate. În plus, menționează că,
potrivit competenței sale, Curtea Constituțională nu poate suplini
lacune ale legii, nefiind organ legislativ.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 58 din
Legea administrației publice locale nr. 215/2001 sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 58 din Legea administrației publice locale
nr. 215/2001, republicată în Monitorul Oficial al României,
Partea I, nr. 123 din 20 februarie 2007. Dispozițiile alin. (1) al
art. 58 au fost modificate de art. I pct. 2 din Ordonanța de
urgență a Guvernului nr. 66/2008, publicată în Monitorul Oficial
al României, Partea I, nr. 409 din 30 mai 2008, iar alin. (2) al
aceluiași articol a fost modificat prin art. III pct. 5 din Ordonanța
de urgență a Guvernului nr. 20/2008, publicată în Monitorul
Oficial al României, Partea I, nr. 177 din 7 martie 2008.
Prevederile art. 58 sunt incluse în Capitolul III – Primarul și
viceprimarul și, în prezent, au următorul conținut:
ă(1) Validarea alegerii primarului se face în termen de 20 de
zile de la data desfășurării alegerilor, în camera de consiliu a
judecătoriei în a cărei rază teritorială se află comuna sau orașul,
de către un judecător desemnat de președintele judecătoriei,
după îndeplinirea prevederilor art. 38 alin. (1) și (11) din Legea
nr. 334/2006, cu modificările și completările ulterioare.
(2) Invalidarea alegerii primarului se poate pronunța în
cazurile prevăzute la art. 31 alin. (4).”
Dispozițiile art. 31 alin. (4) din lege, la care textul criticat face
trimitere, au următoarea redactare:
ă(4) Comisia de validare va propune invalidarea alegerii unui
consilier numai în cazul în care se constată încălcarea condițiilor
de eligibilitate sau dacă alegerea consilierului s-a făcut prin
fraudă electorală, constatată în condițiile Legii privind alegerea
autorităților administrației publice locale.”
Autorul excepției consideră că textele de lege menționate
încalcă prevederile constituționale ale art. 16 — Egalitatea în
drepturi, art. 21 — Accesul liber la justiție, art. 24 — Dreptul la
apărare, art. 51 — Dreptul de petiționare și ale art. 53 —
Restrângerea exercițiului unor drepturi sau al unor libertăți.
Analizând excepția de neconstituționalitate, Curtea
Constituțională constată că aceasta urmează a fi respinsă ca
inadmisibilă, pentru următoarele motive:
Autorul excepției își fundamentează critica de
neconstituționalitate pe o pretinsă lacună legislativă, care, în

MONITORUL OFICIAL AL ROMÂNIEI, PARTEA I, Nr. 715/21.X.2008
opinia sa, generează diverse interpretări în rândul practicienilor
și a instanțelor de judecată, fiind astfel încălcate principiul
egalității în drepturi, accesul liber la justiție, dreptul la apărare și
dreptul de petiționare.
Or, potrivit art. 2 alin. (3) din Legea nr. 47/1992, în exercitarea
controlului de constituționalitate, Curtea nu poate modifica sau
completa prevederile supuse controlului. Instanța de contencios
constituțional a statuat constant în jurisprudența sa în materie,
de exemplu Decizia nr. 159 din 10 noiembrie 1998, publicată în
Monitorul Oficial al României, Partea I, nr. 51 din 4 februarie

29

1999, că ea nu poate da o altă formulare textelor de lege pe
care le-ar considera nesatisfăcător redactate, nu își poate
asuma rolul de a crea, de a abroga sau de a modifica o normă
juridică spre a îndeplini rolul de ălegislator pozitiv” și nici nu se
poate substitui legiuitorului pentru adăugarea unor noi prevederi
celor instituite.
Mai mult, Curtea constată că, în realitate, autorul excepției
critică modalitățile diferite în care instanțele de judecată
interpretează și aplică textul de lege criticat, ceea ce nu poate
constitui însă obiect al controlului de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 58 din Legea administrației publice locale
nr. 215/2001, excepție ridicată de Gheorghe Boldea în Dosarul nr. 6.782/233/2008 al Tribunalului Galați — Secția comercială,
maritimă și fluvială și de contencios administrativ.
Definitivă și general obligatorie.
Pronunțată în ședința publică din data de 7 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind recunoaşterea asociației ăUniunea Croaților
din România” ca fiind de utilitate publică
În temeiul art. 108 din Constituția României, republicată, și al art. 39 alin. (1)
din Ordonanța Guvernului nr. 26/2000 cu privire la asociații și fundații, aprobată cu
modificări și completări prin Legea nr. 246/2005,
Guvernul României adoptă prezenta hotărâre.
Articol unic. — Se recunoaște asociația ăUniunea Croaților din România”,
persoană juridică română de drept privat, fără scop patrimonial, cu sediul în
comuna Carașova nr. 22, județul Caraș-Severin, ca fiind de utilitate publică.
PRIM-MINISTRU

CĂLIN POPESCU-TĂRICEANU
Contrasemnează:
p. Secretarul general al Guvernului,
Gabriel Berca
Departamentul pentru Relații
Interetnice,
Markó Attila Gábor,
secretar de stat
p. Ministrul economiei și finanțelor,
Cătălin Doica,
secretar de stat
București, 8 octombrie 2008.
Nr. 1.281.

30

MONITORUL OFICIAL AL ROMÂNIEI, PARTEA I, Nr. 715/21.X.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII, LUCRĂRILOR PUBLICE ȘI LOCUINȚELOR

ORDIN
privind aprobarea rectificării bugetului de venituri și cheltuieli pe anul 2008 al Institutului Național
de Cercetare-Dezvoltare în Construcții și Economia Construcțiilor — INCERC București
În temeiul prevederilor art. 2. alin. (3) din Legea nr. 292/2002 privind stabilirea modalității de aprobare a bugetelor de
venituri și cheltuieli ale institutelor naționale de cercetare-dezvoltare, ale art. 24 alin. (2) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu modificările
și completările ulterioare, ale art. 15 alin. (5) din Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, cu modificările și completările ulterioare, precum și ale art. 10 alin. (5) din Hotărârea Guvernului
nr. 361/2007 privind organizarea și funcționarea Ministerului Dezvoltării, Lucrărilor Publice și Locuințelor, cu modificările și
completările ulterioare,
ministrul dezvoltării, lucrărilor publice și locuințelor emite următorul ordin:
Art.1. — Se aprobă rectificarea bugetului de venituri și
cheltuieli pe anul 2008 al Institutului Național de CercetareDezvoltare în Construcții și Economia Construcțiilor — INCERC,
București, prevăzut în anexa care face parte integrantă din
prezentul ordin.
Art. 2. — Cheltuielile totale aferente veniturilor totale înscrise
în bugetul de venituri și cheltuieli prevăzut la art. 1 reprezintă
limite maxime ce nu pot fi depășite decât în cazuri justificate, cu

aprobarea Ministerului Dezvoltării, Lucrărilor Publice și
Locuințelor și a Ministerului Economiei și Finanțelor, precum și
cu avizul Ministerului Muncii, Familiei și Egalității de Șanse.
Art. 3. — Nerespectarea prevederilor prezentului ordin atrage
răspunderea contravențională în condițiile legii.
Art. 4. — Institutul Național de Cercetare-Dezvoltare în
Construcții și Economia Construcțiilor — INCERC București va
duce la îndeplinire prevederile prezentului ordin.

p. Ministrul dezvoltării, lucrărilor publice și locuințelor,
Anna Horváth,
secretar de stat
București, 23 septembrie 2008.
Nr. 1.209.
ANEXĂ*)

MINISTERUL DEZVOLTĂRII, LUCRĂRILOR PUBLICE ȘI LOCUINȚELOR
INSTITUTUL NAȚIONAL DE CERCETARE-DEZVOLTARE ÎN CONSTRUCȚII ȘI ECONOMIA CONSTRUCȚIILOR — INCERC BUCUREȘTI

Cod fiscal 698
B U G E T U L D E V E N I T U R I Ș I C H E LT U I E L I

rectificat pe anul 2008
— mii lei —

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 715/21.X.2008

31

32

MONITORUL OFICIAL AL ROMÂNIEI, PARTEA I, Nr. 715/21.X.2008

*) Veniturile realizate din contractele de cercetare încheiate cu Ministerul Educației, Cercetării și Tineretului/Autoritatea Națională pentru Cercetare
Științifică, inclusiv cele din contractele de finanțare pe programe-nucleu, sunt în sumă de 2.392,7 mii lei, încheiate până la data de 31 mai 2008, iar cele realizate
din contracte încheiate cu ordonatorii principali de credite care finanțează programe și proiecte din planurile sectoriale sunt în sumă de — mii lei.
**) Câștigul mediu lunar pe salariat este calculat fără influența sumelor prevăzute pentru plata indemnizațiilor membrilor Consiliului de administrație și
drepturilor salariale ale directorului general.
NOTĂ: În cheltuielile cu salariile pe anul 2008 s-au cuprins și:
— suma de 87.360 lei, reprezentând indemnizațiile membrilor consiliului de administrație;
— suma de 156.050 lei, reprezentând drepturile bănești ale directorului general.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 715/21.X.2008 conține 32 de pagini.

Prețul: 2,50 lei

&JUYDGY|284470]
ISSN 1453—4495

