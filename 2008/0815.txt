PARTEA I

Anul 176 (XX) — Nr. 815

Joi, 4 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE SENATULUI

66.

— Hotărâre privind demisia unui senator ..................

2

ORDONANȚE ALE GUVERNULUI ROMÂNIEI
163.

192.

200.

— Ordonanță de urgență pentru abrogarea
Ordonanței de urgență a Guvernului nr. 45/2006
privind unele măsuri pentru privatizarea Societății
Comerciale ăOltchim” — S.A. Râmnicu Vâlcea ..........

2–3

— Ordonanță de urgență privind aprobarea unor
măsuri de relaxare fiscală în vederea creșterii
economice și a numărului locurilor de muncă ............

3–5

— Ordonanță de urgență pentru modificarea și
completarea Legii nr. 571/2003 privind Codul fiscal......

5–7

2

MONITORUL OFICIAL AL ROMÂNIEI, PARTEA I, Nr. 815/4.XII.2008

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind demisia unui senator
În temeiul prevederilor art. 70 alin. (2) din Constituția României, republicată,
ale art. 7 din Legea nr. 96/2006 privind statutul deputaților și al senatorilor, cu
modificările și completările ulterioare, precum și ale art. 194 din Regulamentul
Senatului,
Senatul adoptă prezenta hotărâre.
Articol unic. — Senatul ia act de cererea de demisie a doamnei senator
Tănăsescu Carmen Felicia, aleasă în Circumscripția electorală nr. 8 Brașov,
aparținând Grupului parlamentar al Partidului Național Liberal, și declară vacant
locul de senator deținut de aceasta.
Această hotărâre a fost adoptată de Senat în ședința din 3 decembrie 2008.
p. PREȘEDINTELE SENATULUI,

NORICA NICOLAI
București, 3 decembrie 2008.
Nr. 66.

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru abrogarea Ordonanței de urgență a Guvernului nr. 45/2006 privind unele măsuri
pentru privatizarea Societății Comerciale ăOltchim” — S.A. Râmnicu Vâlcea
Având în vedere conjunctura nefavorabilă pe piața bursieră, națională și internațională care conduce la imposibilitatea practică
a recuperării în totalitate a creanței Autorității pentru Valorificarea Activelor Statului prin vânzarea acțiunilor rezultate ca urmare a
conversiei efectuate în condițiile Ordonanței de urgență a Guvernului nr. 45/2006 privind unele măsuri pentru privatizarea Societății
Comerciale ăOltchim” — S.A. Râmnicu Vâlcea, aprobată cu modificări și completări prin Legea nr. 30/2007, cu modificările ulterioare,
luând în considerare înrăutățirea indicatorilor economico-financiari globali și pentru a împiedica deteriorarea în continuare
a situației economico-financiare a societății, cu riscul ieșirii de pe piață a acestui operator economic, ceea ce ar conduce la o
scădere semnificativă a veniturilor aduse la bugetul consolidat al statului, precum și la posibile mișcări sociale, societatea fiind unul
dintre cei mai importanți angajatori în zonă,
existând riscul major al nerecuperării creanței Autorității pentru Valorificarea Activelor Statului în cadrul unui proces de
lichidare și chiar al plății unor sume suplimentare necesare închiderii și conservării până la vânzarea unor instalații de producție
specifice activității din domeniul petrochimic,
ținând cont de dubla calitate a statului față de această societate comercială, respectiv de principal creditor, dar și acționar
majoritar, și faptul că prin adoptarea prezentului act normativ se creează condițiile necesare pentru recuperarea eficientă a creanțelor
deținute de stat asupra societății în actuala conjunctură economică, defavorabilă valorificării creanțelor prin conversia acestora în acțiuni,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) La data intrării în vigoare a prezentei
ordonanțe de urgență se abrogă Ordonanța de urgență a
Guvernului nr. 45/2006 privind unele măsuri pentru privatizarea
Societății Comerciale ăOltchim” — S.A. Râmnicu Vâlcea,

publicată în Monitorul Oficial al României, Partea I, nr. 565 din
29 iunie 2006, aprobată cu modificări și completări prin Legea
nr. 30/2007, cu modificările ulterioare.

MONITORUL OFICIAL AL ROMÂNIEI, PARTEA I, Nr. 815/4.XII.2008
(2) Creanța deținută de Autoritatea pentru Valorificarea
Activelor Statului față de Societatea Comercială ăOltchim” —
S.A. Râmnicu Vâlcea, incluzând și dobânda datorată de
aceasta pentru perioada 28 noiembrie 2003—28 septembrie

3

2006, se valorifică în conformitate cu dispozițiile Ordonanței de
urgență a Guvernului nr. 51/1998 privind valorificarea unor
active ale statului, republicată, cu modificările și completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Președintele Autorității
pentru Valorificarea Activelor Statului,
Gyerkó László
Șeful Cancelariei Primului-Ministru,
Marian Marius Dorin
p. Ministrul economiei și finanțelor,
Eugen Teodorovici,
secretar de stat
București, 19 noiembrie 2008.
Nr. 163.

GUVERNUL ROMÂNIEI

ORDONANȚĂ DE URGENȚĂ
privind aprobarea unor măsuri de relaxare fiscală în vederea creșterii economice
și a numărului locurilor de muncă
Având în vedere necesitatea realizării în cât mai bune condiții a veniturilor bugetare, prin accelerarea încasărilor, necesitatea
fluidizării activităților economico-financiare a operatorilor economici, care, deși sunt viabili din punct de vedere economic,
întâmpină dificultăți în achitarea obligațiilor fiscale din lipsă de lichidități ca urmare a crizei economice internaționale, necesitatea
luării unor măsuri de ordin legislativ în vederea creșterii numărului locurilor de muncă, necesitatea corelării unor prevederi legale
în materia cesiunii creanțelor fiscale, precum și faptul că este posibil ca până la finele anului 2008 să nu fie aprobată de către
Parlament Legea bugetului asigurărilor sociale pentru anul 2009,
întrucât aceste împrejurări vizează interesul public și constituie elementele unei situații extraordinare ce nu suferă amânare,
se impune adoptarea de măsuri imediate pentru relaxare fiscală în vederea creșterii economice și a numărului locurilor de muncă.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, cu modificările și completările
ulterioare, se modifică și se completează după cum urmează:
1. La articolul 114, după alineatul (7) se introduc nouă
noi alineate, alineatele (8)—(16), cu următorul cuprins:
ă(8) Pentru plata cu cel puțin 10 zile înainte de termenul de
plată stabilit conform art. 111 a tuturor obligațiilor fiscale datorate
bugetelor administrate de Agenția Națională de Administrare
Fiscală, contribuabilii beneficiază de o bonificație de 5% din
valoarea obligațiilor datorate.
(9) Bonificația prevăzută la alin. (8) nu se aplică în
următoarele cazuri:
a) pentru obligațiile fiscale reprezentând impozite sau
contribuții cu reținere la sursă;
b) pentru obligațiile fiscale reprezentând accize;
c) contribuabililor care au obligații fiscale restante și pentru
care nu a fost suspendată executarea actului prin care s-au
stabilit obligațiile fiscale, în condițiile legii;

d) contribuabililor care nu depun declarațiile fiscale la
termenele stabilite de lege.
(10) Bonificațiile prevăzute la alin. (8) se calculează lunar de
contribuabil, iar plata anticipată va fi diminuată cu valoarea
bonificației. Veniturile astfel constituite se utilizează ca surse
proprii de finanțare.
(11) În cazul în care, ca urmare a inspecției fiscale, se
constată diferențe ale obligațiilor de plată ca urmare a declarării
unor sume mai mici decât cele datorate, organul de control va
obliga contribuabilul la plata diferențelor, a bonificației de 5%
acordate în condițiile alin. (8), precum și a majorărilor de
întârziere aferente.
(12) În cazul în care, ulterior declarării obligațiilor de plată,
contribuabilul corectează din proprie inițiativă obligația de plată,
în sensul majorării acesteia, este obligat la plata diferențelor, a
bonificației de 5% acordate în condițiile alin. (8), precum și a
majorărilor de întârziere aferente.
(13) Declarațiile de impozite, taxe și contribuții cu regim de
stabilire prin autoimpunere sau reținere la sursă pot fi corectate

4

MONITORUL OFICIAL AL ROMÂNIEI, PARTEA I, Nr. 815/4.XII.2008

de către contribuabili până la data depunerii situației financiare
anuale pentru anul de raportare sau până la data de 30 iunie a
anului următor celui de raportare, în cazul entităților care nu au
obligația depunerii situației financiare anuale.
(14) Declarațiile de venit pot fi corectate de către contribuabili
până la data comunicării deciziei de impunere anuală emise
pentru anul de raportare.
(15) Declarațiile anuale privind impozitul pe profit și
declarațiile anuale informative pot fi corectate de către
contribuabili până la data de 30 iunie a anului următor celui în
care există obligația depunerii acestor declarații, cu excepțiile
prevăzute de reglementările legale în vigoare.
(16) Procedura de aplicare a prevederilor alin. (8)—(15) se
aprobă prin ordin al președintelui Agenției Naționale de
Administrare Fiscală.”
2. La articolul 1751, alineatele (1) și (3) se modifică și vor
avea următorul cuprins:
ă(1) Agenția Națională de Administrare Fiscală poate cesiona
creanțele pe care le administrează, astfel cum acestea sunt
individualizate prin titluri executorii și confirmate prin certificate
de atestare fiscală.
..................................................................................................
(3) Cesionarul creanței fiscale preia ca urmare a cesiunii de
creanță toate drepturile cedentului, inclusiv garanțiile acestuia.
Contractul de cesiune de creanțe încheiat în aplicarea
prezentului articol constituie titlu executoriu, fără a fi necesară
transmiterea titlurilor de creanță și a titlurilor executorii.”
3. La articolul 219 alineatul (1), după litera b1) se introduc
două noi litere, literele b2) și b3), cu următorul cuprins:
ăb2) corectarea declarațiilor fiscale depuse la 3 termene de
declarare din cadrul unui an fiscal sau consecutive, în sensul
majorării obligațiilor de plată datorate;
b3) declararea, din eroare, de sume de plată, reprezentând
obligații fiscale la bugetele administrate de Agenția Națională de
Administrare Fiscală, mai mici decât cele datorate și care astfel
ar intra sub incidența prevederilor art. 114 alin. (8) privind
acordarea bonificației;”.
4. La articolul 219 alineatul (2), după litera d) se introduc
două noi litere, literele d1) și d2), cu următorul cuprins:
ăd1) cu amendă între 4% și 5% din sumele reprezentând
diferențe declarate în plus, în cazul săvârșirii faptelor prevăzute
la alin. (1) lit. b2);
d2) cu amendă între 4% și 5% din sumele reprezentând
diferențele constatate ca urmare a efectuării inspecției fiscale, în
cazul săvârșirii faptelor prevăzute la alin. (1) lit. b3);”.
Art. II. — (1) Prin derogare de la prevederile art. 18 alin. (3)
din Legea nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare, cotele de contribuții aferente lunii decembrie 2008
prevăzute la art. 16—18 din Legea bugetului asigurărilor sociale
de stat pe anul 2008 nr. 387/2007, cu modificările ulterioare, se
aplică până la intrarea în vigoare a legii bugetului asigurărilor
sociale de stat pe anul 2009.
(2) Începând cu data de 1 decembrie 2009, cotele de
contribuție de asigurări sociale se stabilesc după cum urmează:
a) pentru condiții normale de muncă — 27,5%;
b) pentru condiții deosebite de muncă — 31%;

c) pentru condiții speciale de muncă — 37%.
Art. III. — Legea nr. 76/2002 privind sistemul asigurărilor
pentru șomaj și stimularea ocupării forței de muncă, publicată
în Monitorul Oficial al României, Partea I, nr. 103 din 6 februarie
2002, cu modificările și completările ulterioare, se modifică și se
completează după cum urmează:
1. După articolul 842 se introduce un nou articol, articolul 843,
cu următorul cuprins:
ăArt. 843. — (1) Angajatorii care creează noi locuri de muncă
şi care încadrează în muncă, pe locurile de muncă nou-create,
șomeri aflați în evidența agențiilor pentru ocuparea forței de
muncă pentru o perioadă de cel puțin 3 luni consecutive de la
data înregistrării în evidența acestor agenții beneficiază, din
bugetul asigurărilor pentru șomaj, de o sumă egală cu de 8 ori
valoarea indicatorului social de referință în vigoare la data
încadrării în muncă, cu obligația menținerii raporturilor de muncă
sau de serviciu cel puțin 3 ani.
(2) Angajatorii care încetează raporturile de muncă sau de
serviciu ale persoanelor prevăzute la alin. (1) anterior termenului
de 3 ani sunt obligați să restituie în totalitate agențiilor pentru
ocuparea forței de muncă sumele încasate pentru fiecare
persoană încadrată în condițiile alin. (1), plus dobânda de
referinţă a Băncii Naționale a României în vigoare la data
încetării raporturilor de muncă sau de serviciu, dacă încetarea
acestora a avut loc din motivele prevăzute la art. 83 alin. (2).
(3) Nu beneficiază de măsura de stimulare prevăzută la
alin. (1) angajatorii care într-o perioadă de un an anterioară datei
încadrării în muncă în condițiile alin. (1) au fost în raporturi de
muncă sau de serviciu cu persoanele angajate din categoria
prevăzută la respectivul alineat.”
2. Articolul 851 se modifică și va avea următorul cuprins:
ăArt. 851. — (1) Angajatorii care încadrează în muncă
persoane care îndeplinesc condițiile pentru acordarea măsurilor
de stimulare prevăzute la art. 80, 843 și 85 din lege pot beneficia
pentru persoanele respective, opțional, numai de una dintre
măsurile de stimulare prevăzute la art. 80, 843 sau 85.
(2) Angajatorii care beneficiază de subvenționarea locurilor
de muncă în condițiile art. 80, 843 sau art. 85 alin. (1) şi (2) şi
care încetează raporturile de muncă sau de serviciu ale
persoanelor încadrate pe aceste locuri de muncă, din motivele
prevăzute la art. 83 alin. (2), anterior termenelor prevăzute de
lege, nu mai pot beneficia de o nouă subvenție din bugetul
asigurărilor pentru șomaj pe o perioadă de 2 ani de la data
încetării raporturilor de muncă sau de serviciu.”
Art. IV. — Prin derogare de la prevederile art. 80 alin. (1) din
Legea nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare, valoarea punctului de pensie, stabilită potrivit
prevederilor art. 80 din Legea nr. 19/2000, cu modificările și
completările ulterioare, pentru anul 2009 este de 763,7 lei și se
aplică începând cu data de 1 ianuarie 2009.
Art. V. — Legea nr. 95/2006 privind reforma în domeniul
sănătății, publicată în Monitorul Oficial al României, Partea I,
372 din 28 aprilie 2006, cu modificările și completările
ulterioare, se modifică după cum urmează:

MONITORUL OFICIAL AL ROMÂNIEI, PARTEA I, Nr. 815/4.XII.2008
1. La articolul 259, alineatul (3) va avea următorul
cuprins:
ă(3) Contribuția pentru veniturile din pensii aflate sub limita
sumei neimpozabile din pensii prevăzute de Legea nr. 571/2003
privind Codul fiscal, cu modificările și completările ulterioare, se
datorează și se calculează începând cu data de 1 ianuarie
2010.”

5

2. La articolul 260 alineatul (1), litera a) va avea următorul
cuprins:
ăa) de către bugetul de stat, pentru persoanele prevăzute la
art. 213 alin. (2) lit. a), c), d), f) și i), iar pentru persoanele
prevăzute la art. 213 alin. (2) lit. h), începând cu 1 ianuarie
2010;”.
Art. VI. — Prevederile art. I pct. 1 și cele ale art. III se aplică
începând cu data de 1 ianuarie 2009.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și finanțelor,
Eugen Teodorovici,
secretar de stat
Ministrul muncii, familiei și egalității de șanse,
Mariana Câmpeanu
Ministrul sănătății publice,
Gheorghe Eugen Nicolăescu
București, 25 noiembrie 2008.
Nr. 192.
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 571/2003 privind Codul fiscal
În contextul în care, la nivelul Uniunii Europene, conform orientărilor recente determinate de noul cadru generat de
ăStrategia Lisabona” revizuită, cercetarea-dezvoltarea și inovarea sunt considerate instrumentele cheie pentru creșterea
competitivității economice și asigurarea dezvoltării pe termen lung, această orientare predominantă reflectându-se printr-o serie
de decizii majore la nivel politic, dintre care menționăm fixarea țintei de minimum 3% din PIB cheltuieli totale pentru CD până în
anul 2010, din care minimum 2% din partea industriei, se impune adoptarea de măsuri fiscale care să sprijine activitățile în domeniul
cercetării-dezvoltării în România.
În domeniul impozitării nerezidenților, ca măsură de atragere a veniturilor pe piața bancară, s-a prevăzut ca venitul din
dobânda la depozitele la termen și la instrumentele de economisire realizată de persoanele fizice nerezidente să nu reprezinte venit
impozabil în România.
Având în vedere că prin modificarea Regulamentului Comisiei nr. 2.454/2007 se creează posibilitatea operatorilor
economici din Comunitate de a obține o autorizație unică pentru proceduri vamale simplificate, care permite acestora să declare
într-un singur stat, respectiv statul de autorizare, toate importurile efectuate într-o anumită perioadă în diferite state membre, se
impune modificarea prevederilor Legii nr. 571/2003 privind Codul fiscal, referitoare la taxa pe valoarea adăugată și accize, pentru
a se asigura în continuare încasarea acestor venituri la bugetul de stat al României, în situația în care se depune declarația vamală
de import într-un alt stat membru, pentru bunurile importate în România.
În vederea prevenirii propagării efectelor crizei economice mondiale în România,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 571/2003 privind Codul fiscal, publicată
în Monitorul Oficial al României, Partea I, nr. 927 din 23
decembrie 2003, cu modificările și completările ulterioare, se
modifică și se completează după cum urmează:
1. După articolul 19 se introduce un nou articol,
articolul 191, cu următorul cuprins:
ăDeduceri pentru cheltuielile de cercetare-dezvoltare
Art. 191. — (1) La calculul profitului impozabil, pentru
activitățile de cercetare-dezvoltare se acordă următoarele
stimulente fiscale:

a) deducerea suplimentară la calculul profitului impozabil în
proporție de 20% a cheltuielilor eligibile pentru aceste activități;
deducerea suplimentară se calculează trimestrial/anual; în cazul
în care se realizează pierdere fiscală, aceasta se recuperează
potrivit dispozițiilor art. 26;
b) aplicarea metodei de amortizare accelerată și în cazul
aparaturii și echipamentelor destinate activităților de cercetaredezvoltare.
(2) Stimulentele fiscale pentru cercetare-dezvoltare se
acordă în condițiile elaborării de către Ministerul Educației,

6

MONITORUL OFICIAL AL ROMÂNIEI, PARTEA I, Nr. 815/4.XII.2008

Cercetării și Tineretului, cu avizul Ministerului Economiei și
Finanțelor, a unei scheme de ajutor de stat având ca obiectiv
cercetarea-dezvoltarea și inovarea în condițiile îndeplinirii
dispozițiilor prevăzute de Ordonanța de urgență a Guvernului
nr. 117/2006 privind procedurile naționale în domeniul ajutorului
de stat, aprobată cu modificări și completări prin Legea
nr. 137/2007, și de Regulamentul (CE) nr. 800/2008 al Comisiei
din 6 august 2008 de declarare a anumitor categorii de ajutoare
compatibile cu piața comună în aplicarea art. 87 și 88 din Tratat
(Regulament general de exceptare pe categorii de ajutoare).”
2. Articolul 47 se abrogă.
3. La articolul 67, după alineatul (2) se introduce un nou
alineat, alineatul (21), cu următorul cuprins:
ă(21) Prin excepție de la dispozițiile alin. (2), veniturile sub
formă de dobânzi pentru depozitele la termen și/sau
instrumentele de economisire realizate începând cu data de
1 ianuarie 2009 inclusiv sunt venituri neimpozabile.”
4. La articolul 117, după litera j) se introduce o nouă
literă, litera k), cu următorul cuprins:
ăk) dobânda la depozitele la termen și/sau instrumentele de
economisire, realizată din România de persoanele fizice
rezidente în alte state decât cele ale Uniunii Europene, începând
cu data de 1 ianuarie 2009.”
5. La articolul 140, alineatul (1) se modifică și va avea
următorul cuprins:
ăArt. 140. — (1) Cota standard este de 19% și se aplică
asupra bazei de impozitare pentru operațiunile impozabile care
nu sunt scutite de taxă sau care nu sunt supuse cotelor reduse.”
6. La articolul 140 alineatul (2), partea introductivă se
modifică și va avea următorul cuprins:
ă(2) Cota redusă de 9% se aplică asupra bazei de impozitare
pentru următoarele prestări de servicii și/sau livrări de bunuri:”.
7. La articolul 140, după alineatul (2) se introduce un nou
alineat, alineatul (21) cu următorul cuprins:
ă(21) Cota redusă de 5% se aplică asupra bazei de
impozitare pentru livrarea locuințelor ca parte a politicii sociale,
inclusiv a terenului pe care sunt construite. Terenul pe care este
construită locuința include și amprenta la sol a locuinței. În
sensul prezentului titlu, prin locuință livrată ca parte a politicii
sociale se înțelege:
a) livrarea de clădiri, inclusiv a terenului pe care sunt
construite, destinate a fi utilizate drept cămine de bătrâni și de
pensionari;
b) livrarea de clădiri, inclusiv a terenului pe care sunt
construite, destinate a fi utilizate drept case de copii și centre
de recuperare și reabilitare pentru minori cu handicap;
c) livrarea de locuințe care au o suprafață utilă de maximum
120 m2, exclusiv anexele gospodărești, a căror valoare, inclusiv
a terenului pe care sunt construite, nu depășește suma de
380.000 lei, exclusiv taxa pe valoarea adăugată, achiziționate
de orice persoană necăsătorită sau familie. Suprafața utilă a
locuinței este cea definită prin Legea locuinței nr. 114/1996,
republicată, cu modificările și completările ulterioare. Anexele
gospodărești sunt cele definite prin Legea nr. 50/1991 privind
autorizarea executării lucrărilor de construcții, republicată, cu
modificările și completările ulterioare. Cota redusă se aplică
numai în cazul locuințelor care în momentul vânzării pot fi
locuite ca atare și dacă terenul pe care este construită locuința
nu depășește suprafața de 250 m2, inclusiv amprenta la sol a
locuinței, în cazul caselor de locuit individuale. În cazul
imobilelor care au mai mult de două locuințe, cota indiviză a

terenului aferent fiecărei locuințe nu poate depăși suprafața de
250 m2, inclusiv amprenta la sol aferentă fiecărei locuințe. Orice
persoană necăsătorită sau familie poate achiziționa o singură
locuință cu cota redusă de 5%, respectiv:
1. în cazul persoanelor necăsătorite, să nu fi deținut și să nu
dețină nicio locuință în proprietate pe care au achiziționat-o cu
cota de 5%;
2. în cazul familiilor, soțul sau soția să nu fi deținut și să nu
dețină, fiecare sau împreună, nicio locuință în proprietate pe
care a/au achiziționat-o cu cota de 5%;
d) livrarea de clădiri, inclusiv a terenului pe care sunt
construite, către primării în vederea atribuirii de către acestea
cu chirie subvenționată unor persoane sau familii a căror situație
economică nu le permite accesul la o locuință în proprietate sau
închirierea unei locuințe în condițiile pieței.”
8. La articolul 146 alineatul (1), literele c) și d) se modifică
și vor avea următorul cuprins:
ăc) pentru taxa achitată pentru importul de bunuri, altele
decât cele prevăzute la lit. d), să dețină declarația vamală de
import sau actul constatator emis de organele vamale, care să
menționeze persoana impozabilă ca importator al bunurilor din
punctul de vedere al taxei, precum și documente care să ateste
plata taxei de către importator sau de către altă persoană în
contul său. Importatorii care dețin o autorizație unică pentru
proceduri vamale simplificate eliberată de alt stat membru
trebuie să dețină o declarație de import pentru TVA și accize;
d) pentru taxa datorată pentru importul de bunuri efectuat
conform art. 157 alin. (4) și (5), să dețină declarația vamală de
import sau actul constatator emis de organele vamale, care să
menționeze persoana impozabilă ca importator al bunurilor în
scopuri de taxă, precum și suma taxei datorate. Importatorii care
dețin o autorizație unică pentru proceduri vamale simplificate
eliberată de alt stat membru trebuie să dețină o declarație de
import pentru TVA și accize. De asemenea, persoana
impozabilă trebuie să înscrie taxa pe valoarea adăugată ca taxă
colectată în decontul aferent perioadei fiscale în care ia naștere
exigibilitatea;”.
9. La articolul 1512, alineatul (5) se modifică și va avea
următorul cuprins:
ă(5) Persoana care îl reprezintă pe importator, persoana care
depune declarația vamală de import sau declarația de import
pentru TVA și accize și proprietarul bunurilor sunt ținuți
răspunzători individual și în solidar pentru plata taxei, împreună
cu importatorul prevăzut la art. 1511.”
10. La articolul 1563 alineatul (5), litera a) se modifică și
va avea următorul cuprins:
ăa) până la data de 25 inclusiv a lunii următoare celei în care ia
naștere exigibilitatea operațiunilor prevăzute la alin. (1), (2) și (4);”.
11. La articolul 1563, după alineatul (8) se introduce un
nou alineat, alineatul (9), cu următorul cuprins:
ă(9) Importatorii care dețin o autorizație unică pentru
proceduri vamale simplificate eliberată de alt stat membru
trebuie să depună la organele vamale o declarație de import
pentru TVA și accize la data la care intervine exigibilitatea taxei
conform prevederilor art. 136.”
12. La articolul 157, alineatul (3) se modifică și va avea
următorul cuprins:
ă(3) Taxa pentru importuri de bunuri, cu excepția importurilor
scutite de taxă, se plătește la organul vamal, în conformitate cu
reglementările în vigoare privind plata drepturilor de import.
Importatorii care dețin o autorizație unică pentru proceduri

MONITORUL OFICIAL AL ROMÂNIEI, PARTEA I, Nr. 815/4.XII.2008
vamale simplificate eliberată de alt stat membru trebuie să
plătească taxa pe valoarea adăugată la organul vamal până la
data la care au obligația depunerii declarației de import pentru
TVA și accize.”
13. După articolul 191 se introduce un nou articol,
articolul 1911, cu următorul cuprins:
ăDeplasarea unui produs accizabil în regim suspensiv
după ce a fost pus în liberă circulație în procedură vamală
simplificată
Art. 1911. — (1) Deplasarea produselor accizabile puse în
liberă circulație de către un importator care deține autorizație
unică pentru proceduri vamale simplificate, eliberată de
autoritatea competentă din alt stat membru, iar produsele sunt
eliberate pentru consum în România, se poate efectua în regim
suspensiv, dacă sunt îndeplinite următoarele condiții:
a) importatorul este autorizat de autoritatea competentă din
statul său pentru efectuarea de operațiuni cu produse accizabile
în regim suspensiv;
b) importatorul deține cod de accize în statul membru de
autorizare;
c) deplasarea are loc între:
1. un birou vamal de intrare din România și un antrepozit
fiscal, un operator înregistrat sau un operator neînregistrat din
România;
2. un birou vamal de intrare în teritoriul comunitar situat în
alt stat membru participant la aplicarea procedurii vamale
simplificate și un antrepozit fiscal, un operator înregistrat sau un
operator neînregistrat din România, mișcarea produselor
accizabile fiind acoperită de o procedură de tranzit care începe
la frontieră;
3. un birou vamal de intrare în teritoriul comunitar situat
într-un stat membru neparticipant la aplicarea procedurii vamale
simplificate și un antrepozit fiscal, un operator înregistrat sau un
operator neînregistrat din România, mișcarea produselor
accizabile fiind acoperită de o procedură de tranzit care începe
la frontieră;
d) produsele accizabile sunt însoțite de minimum
3 exemplare ale documentului administrativ de însoțire pentru
situația prevăzută la lit. c) pct. 1 sau ale documentului
administrativ unic pentru situațiile prevăzute la lit. c) pct. 2 și 3.
(2) Prevederile alin. (1) se aplică și în cazul importatorului
înregistrat în România care deține autorizație unică pentru
proceduri vamale simplificate, eliberată de autoritatea vamală
din România, iar produsele sunt eliberate pentru consum în alt

stat membru participant la aplicarea procedurii vamale
simplificate.
(3) Destinațiile celor 3 exemplare ale documentului
administrativ de însoțire și ale documentului administrativ unic
sunt cele prevăzute în normele aferente art. 187 și 191 din
Hotărârea Guvernului nr. 44/2004 pentru aprobarea Normelor
metodologice de aplicare a Legii nr. 571/2003 privind Codul
fiscal, cu modificările și completările ulterioare.”
14. La articolul 211, după alineatul (3) se introduce un
nou alineat, alineatul (4), cu următorul cuprins:
ă(4) În cazul produselor provenite din operațiuni de import
efectuate de un importator care deține autorizație unică pentru
proceduri vamale simplificate eliberată de alt stat membru,
acesta are obligația de a depune la autoritatea vamală
declarația de import pentru TVA și accize. Exigibilitatea accizei
intervine la data înregistrării declarației de import pentru TVA și
accize.”
Art. II. — Scutirea impozitului pe dividendele reinvestite
(1) Dividendele reinvestite începând cu 2009, în scopul
păstrării și creșterii de noi locuri de muncă pentru dezvoltarea
activității persoanelor juridice române distribuitoare de
dividende, conform obiectului de activitate al acestora înscris la
Oficiul Național al Registrului Comerțului, sunt scutite de la plata
impozitului pe dividende.
(2) Sunt scutite de la plata impozitului pe dividende și
dividendele investite în capitalul social al altei persoane juridice
române, în scopul creării de noi locuri de muncă, pentru
dezvoltarea activității acesteia, conform obiectului de activitate
înscris la Oficiul Național al Registrului Comerțului.
(3) Procedura de aplicare a prevederilor alin. (1) și (2) se
aprobă prin ordin al ministrului economiei și finanțelor și al
președintelui Agenției Naționale de Administrare Fiscală.
Art. III. — Prezenta ordonanță de urgență intră în vigoare la
1 ianuarie 2009, cu excepția prevederilor art. I pct. 5—7, care
intră în vigoare la data de 15 decembrie 2008.
Art. IV. — Legea nr. 571/2003 privind Codul fiscal, publicată
în Monitorul Oficial al României, Partea I, nr. 927 din
23 decembrie 2003, cu modificările și completările ulterioare,
precum și cu modificările și completările aduse prin prezenta
ordonanță de urgență, se va republica după aprobarea acesteia
prin lege, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și finanțelor,
Varujan Vosganian
Departamentul pentru Afaceri Europene,
Aurel Ciobanu-Dordea,
secretar de stat
București, 4 decembrie 2008.
Nr. 200.

7

ABONAMENTE LA PUBLICAȚIILE OFICIALE
— Prețuri pentru anul 2009 —
Nr.
crt.
1
2
3
4
5
6
7
8
9
10

Denumirea publica iei
Monitorul Oficial Partea I, limba român
Monitorul Oficial Partea I, limba maghiar
Monitorul Oficial Partea a II-a
Monitorul Oficial Partea a III-a
Monitorul Oficial Partea a IV-a
Monitorul Oficial Partea a VI-a
Monitorul Oficial Partea a VII-a
Colec ia Legisla ia României
Colec ia Hot râri ale Guvernului României
Repertoriul actelor normative

Num r
de
apari ii
anuale
750
90
200
800
7.200
400
60
4
12
1

Zile de
apari ie/
s pt mân

Greutate
medie/apari ie
(grame)
5
1
5
5
5
5
1

-

50
50
60
15
50
25
30
2.500
3.500
1.750

Valoare
(TVA 9% inclus ) / lei
12 luni
800
1.500
2.250
430
1.720
1.600
540
450
750
140

3 luni
210

1 lun
75
140
200
40
160
150
50

120
70

*Partea I bis se multiplic pe baz de comand

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 815/4.XII.2008 conține 8 pagini.

Prețul: 0,65 lei

&JUYDGY|322653]
ISSN 1453—4495

