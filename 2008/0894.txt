Anul 176 (XX) — Nr. 894

PARTEA I

LEGI, DECRETE, HOTĂRÂRI ȘI ALTE ACTE

Marți, 30 decembrie 2008

SUMAR

Nr.

Pagina

1.262. — Decret pentru promulgarea Legii privind aprobarea
Ordonanței de urgență a Guvernului nr. 7/2008 pentru
modificarea și completarea Ordonanței Guvernului
nr. 39/2005 privind cinematografia, precum și pentru
modificarea Legii nr. 328/2006 pentru aprobarea
Ordonanței Guvernului nr. 39/2005 privind
cinematografia............................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.809. — Ordin al președintelui Agenției Naționale de
Administrare Fiscală pentru modificarea Ordinului

Pagina
președintelui Agenției Naționale de Administrare
Fiscală nr. 101/2008 privind aprobarea modelului și
conținutului formularelor utilizate pentru declararea
impozitelor, taxelor și contribuțiilor cu regim de stabilire
prin autoimpunere sau reținere la sursă ....................

LEGI ȘI DECRETE
303. — Lege privind aprobarea Ordonanței de urgență a
Guvernului nr. 7/2008 pentru modificarea și
completarea Ordonanței Guvernului nr. 39/2005
privind cinematografia, precum și pentru modificarea
Legii nr. 328/2006 pentru aprobarea Ordonanței
Guvernului nr. 39/2005 privind cinematografia ..........

Nr.

2–4

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 24 din 12 mai 2008 ..............................................

5

5–8

9–11

ACTE ALE COMISIEI DE SUPRAVEGHERE
A ASIGURĂRILOR
22. — Ordin pentru aprobarea Normelor privind cerințele
de informare și de raportare referitoare la auditul
statutar al situațiilor financiare ale societăților
de asigurare/reasigurare ............................................

12–16

2

MONITORUL OFICIAL AL ROMÂNIEI, PARTEA I, Nr. 894/30.XII.2008

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului nr. 39/2005 privind cinematografia
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 7 din 13 februarie 2008 pentru modificarea și
completarea Ordonanței Guvernului nr. 39/2005 privind
cinematografia, precum și pentru modificarea Legii nr. 328/2006
pentru aprobarea Ordonanței Guvernului nr. 39/2005 privind
cinematografia, publicată în Monitorul Oficial al României,
Partea I, nr. 120 din 15 februarie 2008, cu următoarele modificări
și completări:
1. La articolul I, înaintea punctului 1 se introduc șase noi
puncte, cu următorul cuprins:
ă— La articolul 3, litera i) se modifică și va avea
următorul cuprins:
«i) producător executiv — persoana fizică sau juridică
angajată de producător, care, în limita bugetului acordat de
acesta, oferă consultanță de specialitate, colectează,
prelucrează și furnizează informații specifice, coordonează și
răspunde de realizarea efectivă a filmului în parametrii artistici,
financiari și organizatorici stabiliți;».
— Articolul 13 se modifică și va avea următorul cuprins:
«Art. 13. — (1) Fondul cinematografic se constituie din
următoarele surse:
a) colectarea unei contribuții de 3% din prețul de vânzare
și/sau de închiriere al casetelor video înregistrate, al DVD-urilor
sau al oricărui suport înregistrat, care poate fi multiplicat video
ori digital, care se adaugă la prețul acestora, plătibilă de
operatorul economic care face vânzarea și/sau închirierea
angro; operatorii economici distribuitori angro de casete video
înregistrate, DVD-uri sau orice alt suport înregistrat, care poate
fi multiplicat video ori digital, sunt obligați să transmită Centrului
Național al Cinematografiei lista contractelor de vânzare și/sau
de închiriere încheiate, cuprinzând valoarea acestora și datele
de identificare a partenerilor contractuali, prezentând și licențele
pentru titlurile respective; în cazul filmelor clasificate în Registrul
cinematografiei în categoria XXX, cu interdicție de proiecție
publică, contribuția este de 15%;
b) colectarea unei contribuții de 4% din contravaloarea
minutelor de publicitate contractate de posturile de televiziune
publice și private, contribuție care se adaugă la acest preț și care
se încasează de la agentul de publicitate, de la firma
intermediară cumpărătoare a minutelor de publicitate sau de la
operatorul economic cumpărător al minutelor de publicitate care
este obligat să transmită Centrului Național al Cinematografiei
lista cu contractele încheiate, cuprinzând valoarea acestora și
denumirea agenților vânzători;

c) colectarea unei contribuții de 3% din prețul minutelor de
publicitate vândute din spațiul programului propriu de către
societățile de televiziune prin cablu, care au licența pentru
producția de programe și care se adaugă acestui preț; plata
contribuției către Fondul cinematografic se face de postul de
televiziune prin cablu;
d) colectarea unei contribuții de 4% din încasările provenite
din exploatarea filmelor cinematografice, de orice gen și pe orice
fel de suport, în cinematografe sau în alte spații destinate
vizionării cu public; obligația de plată revine exploatanților;
e) colectarea unei contribuții de 1% aplicate asupra
veniturilor realizate lunar de operatorii economici pentru
retransmisia prin cablu, prin satelit și prin retransmisia digitală a
emisiunilor de televiziune;
f) colectarea unei contribuții de 4% din profitul anual realizat
de operatorii economici care organizează jocuri de noroc; plata
se va face până la data de 31 mai a anului în curs pentru anul
precedent;
g) dobânda aferentă disponibilităților din contul Fondului
cinematografic aflat în Trezoreria Statului;
h) colectarea lunară a unei contribuții de 3% din prețul
filmelor descărcate contra cost prin intermediul serviciilor de
transmisie de date, inclusiv prin internet sau telefonie; obligația
de a prezenta documentele care certifică sumele încasate,
precum și obligația de plată a contribuției revin persoanelor
juridice care realizează aceste venituri;
i) alte venituri dobândite în condițiile legii.
(2) Sumele datorate pentru contribuțiile stabilite la alin. (1)
lit. a)—f) reprezintă cheltuială deductibilă la calculul profitului
impozabil al operatorilor economici respectivi, în conformitate
cu prevederile Legii nr. 571/2003 privind Codul fiscal, cu
modificările și completările ulterioare.
(3) Contribuțiile prevăzute la alin. (1) lit. a)—f) se aplică
asupra încasărilor totale realizate, din care s-au dedus TVA
aferentă și/sau impozitul pe spectacol, precum și taxa de timbru
cinematografic.
(4) Veniturile proprii ale Centrului Național al Cinematografiei
se constituie din următoarele surse:
a) venituri obținute din administrarea și exploatarea bunurilor
din patrimoniul cinematografiei naționale, care se află în
proprietatea publică sau privată a statului, conform prezentei
ordonanțe;

MONITORUL OFICIAL AL ROMÂNIEI, PARTEA I, Nr. 894/30.XII.2008
b) venituri obținute din închirierea și concesionarea imobilelor
sau a altor bunuri aflate în administrarea sa, potrivit prezentei
ordonanțe;
c) tarifele pentru efectuarea operațiunilor de clasificare și
înregistrare în cadrul Registrului cinematografiei și costul
etichetelor de clasificare pentru filmele destinate comercializării
și/sau închirierii de videograme se stabilesc și se actualizează
periodic prin ordin al ministrului culturii și cultelor, la propunerea
directorului general al Centrului Național al Cinematografiei;
d) colectarea unei contribuții de minimum 25% din venitul net
realizat din cesiunea acordată pe bază de licitație, atunci când
este cazul, a drepturilor de difuzare și exploatare a filmelor
românești din patrimoniul cinematografiei naționale, cu
respectarea prevederilor Legii nr. 8/1996 privind dreptul de autor
și drepturile conexe, cu modificările și completările ulterioare;
e) venituri obținute din realizarea altor activități specifice,
acceptarea de donații și sponsorizări, precum și orice alte
venituri dobândite în condițiile prezentei ordonanțe;
f) 5% din Fondul cinematografic, din care 3% pentru Arhiva
Națională de Filme, în vederea conservării, restaurării și
valorificării filmelor cinematografice românești, și 2% pentru
cheltuielile de administrare ale Fondului cinematografic.»
— Articolul 14 se modifică și va avea următorul cuprins:
«Art. 14. — Operatorii economici sunt obligați să declare și
să vireze Centrului Național al Cinematografiei sumele
prevăzute la art. 13 alin. (1) lit. a)—e) și h) până la data de 25 a
lunii curente pentru luna anterioară, precum și să depună lista
contractelor încheiate, prevăzute la art. 13 alin. (1) lit. a)—c), cu
menționarea valorii acestora.»
— La articolul 16, alineatele (2) și (5) se modifică și vor
avea următorul cuprins:
«(2) Persoanele fizice și juridice autorizate, prevăzute la
art. 13 alin. (1) lit. d), pot opta, după notificarea Centrului
Național al Cinematografiei, pentru finanțarea directă, cu până
la jumătate din suma datorată, a producției și a distribuirii de
filme românești, în condițiile prezentei ordonanțe.
................................................................................................
(5) După depunerea notificărilor, conform prevederilor
alin. (1)—(3), trimestrial, la Centrul Național al Cinematografiei
vor fi depuse copiile actelor doveditoare privind efectuarea
plăților aferente contractelor încheiate cu operatorii economici.
Lipsa documentelor de plată atrage pentru operatorii economici
obligativitatea de a vira sumele respective la Fondul
cinematografic, în conformitate cu prevederile art. 13.»
— La articolul 28, alineatul (1) se modifică și va avea
următorul cuprins:
«Art. 28. — (1) Sprijinul financiar automat pentru calitatea
artistică a filmului se acordă producătorilor și regizorilor unui film
care a fost selecționat ori premiat la premiile OSCAR, ale
Academiei Europene de Film (EFA), la festivaluri internaționale
acreditate de Federația Internațională a Asociațiilor
Producătorilor de Film (F.I.A.P.F.), precum și la alte festivaluri
internaționale agreate de Centrul Național al Cinematografiei.»
— La articolul 35, alineatul (2) se modifică și va avea
următorul cuprins:
«(2) Concursul de selecție a proiectelor cinematografice se
organizează în 3 secțiuni:
a) secțiunea filmelor de ficțiune de lung sau scurt metraj;

3

b) secțiunea filmelor documentare;
c) secțiunea filmelor de animație.»”
2. La articolul I, după punctul 1 se introduce un nou
punct, punctul 11, cu următorul cuprins:
ă11. La articolul 39, alineatul (4) se modifică și va avea
următorul cuprins:
«(4) Selecția proiectelor cinematografice este făcută de 3
comisii, astfel:
a) o comisie formată din 5 membri pentru secțiunea filmelor
de ficțiune, de lung și scurt metraj;
b) o comisie formată din 3 membri pentru secțiunea filmelor
documentare;
c) o comisie formată din 3 membri pentru secțiunea filmelor
de animație.»”
3. La articolul I punctul 3, alineatul (1) al articolului 43 se
modifică și va avea următorul cuprins:
ăArt. 43. — (1) Proiectele de film selecționate vor fi clasificate
în funcție de ordinea descrescătoare a punctajului final obținut,
pe liste separate, pentru următoarele categorii de filme, după
cum urmează:
a) lista proiectelor cinematografice selecționate pentru filmele
de ficțiune de lung metraj;
b) lista proiectelor cinematografice selecționate pentru filmele
de ficțiune de lung metraj de debut;
c) lista proiectelor cinematografice selecționate pentru filmele
de scurt metraj de ficțiune;
d) lista proiectelor cinematografice selecționate pentru filmele
documentare;
e) lista proiectelor cinematografice selecționate pentru filmele
de animație;
f) lista proiectelor de ficțiune selecționate pentru acordarea
creditelor de dezvoltare de proiect;
g) lista proiectelor de documentare selecționate pentru
acordarea creditelor de dezvoltare de proiect;
h) lista proiectelor de animație selecționate pentru acordarea
creditelor de dezvoltare de proiect.”
4. La articolul I punctul 4, alineatele (1) și (2) ale
articolului 50 se modifică și vor avea următorul cuprins:
ăArt. 50. — (1) Nerespectarea procedurilor prevăzute de
prezenta ordonanță privind acordarea creditului direct pentru
producție și dezvoltare de proiect poate fi contestată, în termen
de 30 de zile de la anunțarea rezultatelor sesiunii de concurs, la
Ministerul Culturii și Cultelor.
(2) Prin ordin al ministrului culturii și cultelor se numește o
comisie de soluționare a contestațiilor formată din 5 membri.”
5. La articolul I, după punctul 4 se introduce un nou
punct, punctul 41, cu următorul cuprins:
ă41. La articolul 65, alineatul (1) se abrogă.”
6. La articolul I, punctul 5 se abrogă.
7. La articolul I, după punctul 5 se introduc două noi
puncte, punctele 6 și 7, cu următorul cuprins:
ă6. Articolul 67 se abrogă.
7. După articolul 771 se introduce un nou articol, articolul 772,
cu următorul cuprins:
«Art. 772. — (1) Datorită specificului activității, prin derogare
de la prevederile art. 111 din Legea nr. 53/2003 — Codul muncii,
cu modificările și completările ulterioare, în cazul angajaților

4

MONITORUL OFICIAL AL ROMÂNIEI, PARTEA I, Nr. 894/30.XII.2008

implicați în producția de film, durata maximă legală a timpului
de muncă poate depăși 40 de ore pe săptămână, inclusiv orele
suplimentare, cu condiția ca aceste ore să fie compensate cu
zilele libere în perioadele în care angajații nu participă la
producția de film sau, dacă acest lucru nu este posibil, să fie
compensate în bani, conform prevederilor legale în vigoare.
(2) Pentru angajații implicați în producția de film, zilele de
sâmbătă, duminică și, după caz, zilele de sărbătoare legală sunt
considerate zile lucrătoare, repausul legal putând fi acordat în
perioadele în care angajații nu participă la producții de film.»”
8. La articolul II punctul 1, articolul II se modifică și va
avea următorul cuprins:
ăArt. II. — 1. La data intrării în vigoare a prezentei legi, sălile
și grădinile de spectacol cinematografic, prevăzute în anexa nr. 1
la Ordonanța Guvernului nr. 39/2005 privind cinematografia,
aprobată cu modificări și completări prin Legea nr. 328/2006, cu
modificările și completările ulterioare, aflate în domeniul privat al
statului și în administrarea Regiei Autonome de Distribuție și
Exploatare a Filmelor «România-Film», împreună cu terenurile
și bunurile mobile aferente, trec în domeniul public al unităților
administrativ-teritoriale locale, comunale, orășenești, municipale
și al sectoarelor municipiului București, după caz, și în
administrarea consiliilor locale respective.
2. Bunurile mobile aflate în inventarul sălilor și grădinilor de
spectacol cinematografic trec în proprietatea privată a unităților
administrativ-teritoriale locale și în administrarea consiliilor
locale ale acestora.
3. Odată cu transferul imobilelor prevăzute la pct. 1, consiliile
locale vor prelua de la Regia Autonomă de Distribuție și
Exploatare a Filmelor «România-Film» personalul aferent, cu
respectarea prevederilor Legii nr. 53/2003 — Codul muncii, cu
modificările și completările ulterioare.
4. Odată cu transferul imobilelor prevăzute la pct. 1, consiliile
locale respective vor prelua activul și pasivul aferente fiecărei
săli sau grădini de spectacol cinematografic pe care o primesc
în administrare.
5. Punerea în aplicare a dispozițiilor pct. 1—4 se face pe
baza unui protocol încheiat între primarul unității administrativteritoriale beneficiare și reprezentantul mandatat de către
conducerea Regiei Autonome de Distribuție și Exploatare a
Filmelor «România-Film», în acest scop, în termen de 6 luni de
la intrarea în vigoare a prezentei legi. Protocolul încheiat va fi
asumat de către consiliile locale respective prin hotărâre.
6. Pentru realizarea interesului public general privind accesul
la cultură, autoritățile administrației publice locale sunt obligate

să asigure, pentru o perioadă de minimum 15 ani, cu
periodicitatea necesară, difuzarea de film cinematografic — cu
prioritate a acelor producții cinematografice realizate în condițiile
Ordonanței Guvernului nr. 39/2005, aprobată cu modificări și
completări prin Legea nr. 328/2006, cu modificările și
completările ulterioare, precum și alte activități culturale.
7. Consiliile locale sunt obligate ca în termen de maximum
4 ani să asigure prin investițiile necesare reabilitarea, dotarea
și modernizarea sălilor și grădinilor de spectacol cinematografic
preluate.
8. În cazul în care se constată nerespectarea de către
reprezentanții autorităților administrației publice locale a
obligațiilor ce le revin, conform protocoalelor de preluare
încheiate, precum și conform prevederilor prezentei legi,
Ministerul Culturii și Cultelor va iniția procedurile necesare
pentru trecerea respectivelor imobile din domeniul public local în
domeniul privat al statului.
9. Prin derogare de la dispozițiile art. 10 alin. (2) din Legea
nr. 213/1998 privind proprietatea publică și regimul juridic al
acesteia, cu modificările și completările ulterioare, se interzice
autorităților administrației publice locale trecerea imobilelor
preluate în baza prezentei legi din domeniul public în domeniul
privat al respectivelor autorități administrativ-teritoriale.
10. Hotărârile emise cu încălcarea dispozițiilor prevăzute la
pct. 9 sunt nule de drept.
11. În cazul sălilor și grădinilor de spectacol cinematografic
care la data preluării fac obiectul unui contract de închiriere ce
prevede în mod expres obligativitatea difuzării de film
cinematografic, autoritățile administrației publice locale pot iniția
procedura de privatizare în favoarea contractantului, în baza
dispozițiilor Legii nr. 346/2004 privind stimularea înființării și
dezvoltării întreprinderilor mici și mijlocii, cu modificările și
completările ulterioare, dacă difuzarea de film cinematografic
s-a făcut constant și au fost respectate toate clauzele
contractuale.
12. În termen de maximum 30 de zile de la preluarea sălilor
și grădinilor de spectacol cinematografic, în baza prezentei legi,
beneficiarii contractelor de închiriere pot să notifice intenția de
cumpărare consiliului local al autorității administrativ-teritoriale
respective, cu respectarea prevederilor în vigoare.
13. După finalizarea procesului de transfer al sălilor și
grădinilor de spectacol cinematografic, Ministerul Culturii și
Cultelor va iniția procesul de reorganizare a Regiei Autonome
de Distribuție și Exploatare a Filmelor «România-Film», costurile
aferente fiind suportate de la bugetul de stat.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 3 decembrie 2008.
Nr. 303.

MONITORUL OFICIAL AL ROMÂNIEI, PARTEA I, Nr. 894/30.XII.2008

5

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 7/2008 pentru modificarea
și completarea Ordonanței Guvernului nr. 39/2005
privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 7/2008 pentru modificarea și completarea Ordonanței
Guvernului nr. 39/2005 privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului nr. 39/2005 privind
cinematografia și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2008.
Nr. 1.262.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ

ORDIN
pentru modificarea Ordinului președintelui Agenției Naționale de Administrare Fiscală nr. 101/2008
privind aprobarea modelului și conținutului formularelor utilizate pentru declararea impozitelor,
taxelor și contribuțiilor cu regim de stabilire prin autoimpunere sau reținere la sursă
Având în vedere prevederile art. 81 și ale art. 228 alin. (2) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare, prevederile referitoare la obligațiile declarative prevăzute de Legea
nr. 571/2003 privind Codul fiscal, cu modificările și completările ulterioare, precum și prevederile legislației specifice privind
contribuțiile sociale,
în temeiul prevederilor art. 12 alin. (3) din Hotărârea Guvernului nr. 495/2007 privind organizarea și funcționarea Agenției
Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Ordinul președintelui Agenției Naționale de
Administrare Fiscală nr. 101/2008 privind aprobarea modelului
și conținutului formularelor utilizate pentru declararea
impozitelor, taxelor și contribuțiilor cu regim de stabilire prin
autoimpunere sau reținere la sursă, publicat în Monitorul Oficial
al României, Partea I, nr. 70 din 30 ianuarie 2008, cu
completările ulterioare, se modifică și se completează după cum
urmează:
1. Anexa nr. 2 ăDeclarație privind impozitul pe profit” se
înlocuiește cu anexa care face parte integrantă din
prezentul ordin.

2. Anexa nr. 6 ăDecont privind accizele” se modifică
după cum urmează:
— la secțiunea B ăDate privind accizele” se elimină din
denumirea produsului accizabil prevăzut la pct. II.3 sintagma
ăinclusiv amestecuri cu cafea solubilă”.
3. Anexa nr. 8 ăInstrucțiuni de completare a formularului
100 «Declarație privind obligațiile de plată la bugetul de
stat, cod 14.13.01.99/bs»” se modifică după cum urmează:
a) textul prevăzut la punctul I ăDepunerea declarației”
subpunctul 1.1 litera g) se înlocuiește cu următorul text: ăimpozit
pe veniturile din activități agricole”;
b) textul prevăzut la punctul I ăDepunerea declarației”
subpunctul 1.2 litera g) se modifică și va avea următorul cuprins:

6

MONITORUL OFICIAL AL ROMÂNIEI, PARTEA I, Nr. 894/30.XII.2008

ăg) impozitul pe veniturile din salarii, precum și impozitul
reținut la sursă potrivit art. 52 alin. (1) lit. d) din Legea
nr. 571/2003, cu modificările și completările ulterioare, în cazul
contribuabililor persoane juridice plătitoare de impozit pe
veniturile microîntreprinderilor, potrivit titlului IV din Legea
nr. 571/2003, cu modificările și completările ulterioare,
asocierilor fără personalitate juridică constituite între persoane
fizice și persoanelor fizice care au calitatea de angajator;”
c) la secțiunea B ăDate privind creanța fiscală” de la punctul II
ăCompletarea declarației” subpunctul 3.1, după alineatul (2) se
introduce un nou alineat, alineatul (3), cu următorul cuprins:
ă(3) În cazul în care autoritățile și instituțiile publice,
persoanele juridice, publice sau private au optat pentru
achiziționarea de produse sau servicii realizate prin propria
activitate a persoanelor cu handicap angajate în unitățile
protejate autorizate, pe bază de parteneriat, formularul se
completează după cum urmează:
— în situația în care valoarea achizițiilor este în sumă
echivalentă cu suma datorată la bugetul de stat în condițiile
prevăzute la art. 78 alin. (3) lit. a) din Legea nr. 448/2006 privind
protecția și promovarea drepturilor persoanelor cu handicap,
republicată, cu modificările ulterioare, în luna de raportare nu
există obligația declarării poziției 25 «Vărsăminte de la
persoanele juridice pentru persoanele cu handicap
neîncadrate»;
— în situația în care valoarea achizițiilor este mai mică decât
echivalentul sumei datorate la bugetul de stat în condițiile
prevăzute la art. 78 alin. (3) lit. a) din Legea nr. 448/2006, cu
modificările ulterioare, în luna de raportare, la poziția 25
«Vărsăminte de la persoanele juridice pentru persoanele cu
handicap neîncadrate» se declară diferența dintre echivalentul
sumei datorate bugetului de stat și valoarea produselor și
serviciilor achiziționate;
— în situația în care valoarea achizițiilor este mai mare decât
echivalentul sumei datorate la bugetul de stat în condițiile
prevăzute la art. 78 alin. (3) lit. a) din Legea nr. 448/2006, cu
modificările ulterioare, poziția 25 «Vărsăminte de la persoanele
juridice pentru persoanele cu handicap neîncadrate» nu se
declară în luna de raportare, iar diferența de sume se reportează
în lunile următoare prin diminuarea obligației de plată.”
4. Anexa nr. 9 ăInstrucțiuni de completare a formularului
101 «Declarație privind impozitul pe profit, cod
14.13.01.04»” se modifică după cum urmează:
a) la secțiunea B ăDate privind impozitul pe profit” de la
capitolul II ăCompletarea declarației”, textul prevăzut la
instrucțiunile de completare de la rândul 17 se modifică și va
avea următorul cuprins:
ăRândul 17 — se înscriu din punct de vedere fiscal
provizioanele constituite potrivit art. 22 din titlul II din Legea
nr. 571/2003 privind Codul fiscal, cu modificările și completările
ulterioare, altele decât cele care sunt înregistrate pe cheltuieli
de exploatare la rândul 2 din formular”;
b) la secțiunea B ăDate privind impozitul pe profit” de la
capitolul II ăCompletarea declarației” din instrucțiunile de
completare de la rândul 38 din formular, se elimină sintagma
ăValorile se înregistrează cu semnul «-» (minus)”.

5. Anexa nr. 10 ăInstrucțiuni de completare a
formularului 102 «Declarație privind obligațiile de plată la
bugetele asigurărilor sociale și fondurilor speciale, cod
14.13.01.40»” se modifică după cum urmează:
— textul prevăzut la punctul I ăDepunerea declarației”
subpunctul 1.2 se modifică și va avea următorul cuprins:
ă1.2. Trimestrial, până la data de 25 inclusiv a lunii
următoare trimestrului, de către contribuabilii persoane juridice
plătitoare de impozit pe veniturile microîntreprinderilor potrivit
titlului IV din Legea nr. 571/2003 privind Codul fiscal, cu
modificările și completările ulterioare, asocierile fără
personalitate juridică constituite între persoane fizice, precum și
de către persoanele fizice care au calitatea de angajator.”
6. Anexa nr. 12 ăInstrucțiuni de completare a
formularului 104 «Declarație privind distribuirea între
asociați a veniturilor și cheltuielilor, cod 14.13.01.01/dv»”
se modifică după cum urmează:
— la secțiunea B ăDate privind distribuirea între asociați a
veniturilor și cheltuielilor”, instrucțiunile prevăzute pentru coloana 7
se modifică și vor avea următorul cuprins:
ăColoana 7 Profit impozabil/Pierdere fiscală — se înscrie
suma reprezentând profitul impozabil (pierderea fiscală).”
7. Poziția 35 din anexa nr. 15 ăNomenclatorul obligațiilor
de plată la bugetul de stat” se modifică și va avea următorul
cuprins:

Nr.
crt.

Denumire
creanță fiscală

ă35 Impozitul pe
art. 74 alin. (4) și art. 93 din Legea
veniturile din
nr. 571/2003, cu modificările și
activități agricole completările ulterioare”

Art. II. — (1) Prezentul ordin se aplică pentru declararea
impozitelor și taxelor datorate începând cu 1 ianuarie 2009, cu
termen de declarare 25 februarie 2009, cu excepția prevederilor
art. I pct. 1 și 2 din prezentul ordin.
(2) Prevederile art. I pct. 1, 2 și 4 din prezentul ordin se aplică
începând cu declararea obligațiilor anuale aferente anului fiscal
2008.
Art. III. — Direcția generală proceduri pentru administrarea
veniturilor, Direcția generală de reglementare a colectării
creanțelor bugetare, Direcția generală de tehnologia informației,
Direcția generală de administrare a marilor contribuabili,
direcțiile generale ale finanțelor publice județene și a
municipiului București, precum și, după caz, direcțiile de
specialitate din cadrul Agenției Naționale de Administrare
Fiscală vor duce la îndeplinire prevederile prezentului ordin.
Art. IV. — Prezentul ordin se publică în Monitorul Oficial al
României, Partea I.

p. Președintele Agenției Naționale de Administrare Fiscală,
Eugen Ciorici
București, 24 decembrie 2008.
Nr. 1.809.

Temei legal

MONITORUL OFICIAL AL ROMÂNIEI, PARTEA I, Nr. 894/30.XII.2008

7
ANEXĂ*)
(Anexa nr. 2 la Ordinul nr. 101/2008)

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 894/30.XII.2008

MONITORUL OFICIAL AL ROMÂNIEI, PARTEA I, Nr. 894/30.XII.2008

9

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 24
din 12 mai 2008
Dosar nr. 7/2007
Sub președinția domnului profesor universitar dr. Nicolae Popa, președintele Înaltei Curți de Casație și Justiție,
Secțiile Unite ale Înaltei Curți de Casație și Justiție, în conformitate cu dispozițiile art. 25 lit. a) din Legea nr. 304/2004 privind
organizarea judiciară, republicată, s-au întrunit pentru a examina recursul în interesul legii, declarat de procurorul general al
Parchetului de pe lângă Înalta Curte de Casație și Justiție, cu privire la aplicarea dispozițiilor art. 19 alin. (3) din Legea nr. 50/1996
privind salarizarea și alte drepturi ale personalului din organele autorității judecătorești, republicată, și ale art. 3 alin. (8) din
Ordonanța Guvernului nr. 8/2007 privind salarizarea personalului auxiliar din cadrul instanțelor judecătorești și al parchetelor de
pe lângă acestea, precum și din cadrul altor unități din sistemul justiției referitor la posibilitatea acordării indemnizației lunare de
10% din salariul de bază tuturor grefierilor din cadrul instanțelor și parchetelor.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți 88 de
judecători din totalul de 115 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Antoaneta Florea.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii și a pus concluzii pentru admiterea acestuia, urmând a se stabili că dispozițiile art. 19 alin. (3) din Legea nr. 50/1996,
republicată, și ale art. 3 alin. (8) din Ordonanța Guvernului nr. 8/2007 privind salarizarea personalului auxiliar din cadrul instanțelor
judecătorești și al parchetelor de pe lângă acestea, precum și din cadrul altor unități din sistemul justiției se interpretează în sensul
că indemnizația lunară de 10% din salariul de bază nu se cuvine decât categoriilor de grefieri expres și limitativ prevăzute de
textele menționate.
S E C Ț I I L E U N I T E,

examinând recursul în interesul legii, constată următoarele:
În practica instanțelor judecătorești nu există un punct de
vedere unitar în legătură cu interpretarea și aplicarea
dispozițiilor art. 19 alin. (3) din Legea nr. 50/1996, republicată, și
ale art. 3 alin. (8) din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea, precum și
din cadrul altor unități din sistemul justiției, referitor la acordarea
indemnizației lunare de 10% din salariul de bază tuturor
grefierilor din cadrul instanțelor și parchetelor.
Astfel, unele instanțe au admis acțiunile formulate de
reclamanți, grefieri din cadrul instanțelor și parchetelor, și au
stabilit că indemnizația lunară de 10% din salariul brut trebuie
acordată tuturor grefierilor din cadrul acestora.
În argumentarea acestui punct de vedere s-a susținut că
responsabilitățile pe care le implică activitățile desfășurate de
grefierii beneficiari ai sporului de 10% nu pot fi reținute ca
reprezentând criterii obiective care să explice distincția salarială
între grefieri.
S-a mai apreciat că între grefierii enunțați limitativ de art. 19
alin. (3) din Legea nr. 50/1996, republicată, respectiv de art. 3
alin. (8) din Ordonanța Guvernului nr. 8/2007, și ceilalți grefieri
din cadrul instanțelor și parchetelor a fost creată o diferență de
tratament juridic evident discriminatorie.
Alte instanțe, dimpotrivă, au respins cererile grefierilor privind
plata indemnizației lunare în cuantum de 10% din salariul brut,
considerând că dispozițiile art. 19 alin. (3) din Legea nr. 50/1996
și ale art. 8 din Ordonanța Guvernului nr. 8/2007 sunt aplicabile
numai categoriilor de grefieri prevăzute de textele de lege
menționate.
Aceste din urmă instanțe au interpretat și au aplicat corect
dispozițiile legii.
Din punct de vedere juridic, prestarea muncii și salarizarea ei
sunt obligații principale ce rezultă pentru salariat și, respectiv,
pentru angajator, din încheierea contractului individual de muncă
sau din existența raportului de serviciu.

Reglementările legale stabilesc principiul conform căruia
pentru munca prestată fiecare persoană are dreptul la un salariu
în bani, convenit la încheierea contractului respectiv.
Prin Convenția Organizației Internaționale a Muncii nr. 95
(1949) privind protecția salariului, ratificată de România prin
Decretul nr. 284/1973, s-a stabilit că, în sensul acestei convenții,
termenul salariu înseamnă, oricare i-ar fi denumirea sau modul
de calcul, remunerarea sau câștigurile susceptibile de a fi
evaluate în bani și stabilite prin acordul părților sau de către
legislația națională, pe care angajatorul le datorează unui
salariat în baza unui contract de muncă, scris sau verbal, fie
pentru munca efectuată sau care urmează a fi efectuată, fie
pentru serviciile prestate sau care urmează a fi prestate.
Potrivit art.155 din Codul muncii și art. 38 alin. 4 din
contractul colectiv de muncă unic la nivel național, salariul
cuprinde: salariul de bază, indemnizațiile, sporurile și alte
adaosuri la salariul de bază.
Salariul de bază constituie elementul principal al salariului și
se stabilește pentru fiecare salariat în raport cu următorii factori:
calificarea, importanța, complexitatea atribuțiilor de serviciu,
pregătirea și competența profesională etc.
Sporul la salariul de bază reprezintă un element accesoriu și
variabil al salariului, care se acordă în funcție de condițiile în
care se prestează munca, numai dacă sunt întrunite
următoarele cerințe:
— salariatul să ocupe un post într-o specialitate care îi
conferă dreptul la un anumit spor;
— salariatul să lucreze efectiv în condițiile prescrise de lege,
de contractul colectiv de muncă sau, după caz, de contractul
individual de muncă.
Indemnizațiile constituie sume plătite anumitor salariați peste
salariul de bază, în funcție de criterii specifice muncii sau de
cheltuielile necesare pentru îndeplinirea obligațiilor de serviciu.
Prin Legea nr. 50/1996 privind salarizarea și alte drepturi ale
personalului din organele autorității judecătorești s-a stabilit un
sistem unic de salarizare a magistraților și a personalului auxiliar
de specialitate din instanțele judecătorești și parchete,
ținându-se seama de rolul, răspunderea, complexitatea,

10

MONITORUL OFICIAL AL ROMÂNIEI, PARTEA I, Nr. 894/30.XII.2008

caracterul justiției de putere în stat, de pregătirea și competența
profesională, precum și de incompatibilitățile și interdicțiile
pentru magistrați prevăzute de Constituție și de legea pentru
organizarea judecătorească.
Potrivit art. 18 din acest act normativ, astfel cum a fost
modificat prin art. I pct. 14 din Ordonanța Guvernului
nr. 83/2000, salariile de bază pentru personalul auxiliar de
specialitate de la instanțele judecătorești și parchete erau
stabilite între limitele minimă-maximă, pe grade sau trepte
profesionale, în funcție de pregătirea profesională, de vechimea
în specialitate și de nivelul instanței sau al parchetului.
Personalul auxiliar de specialitate beneficia de un spor de
fidelitate, în raport cu vechimea efectivă în funcția auxiliară de
specialitate, calculat la salariul de bază, și de o majorare
între 5% și 10% a aceluiași salariu, în raport de nivelul instanței
sau al parchetului, iar conform art. 19 alin. (3), astfel cum a fost
modificat prin art. I pct. 17 din Ordonanța Guvernului
nr. 83/2000, grefierii care participau la efectuarea actelor privind
procedura reorganizării judiciare și a falimentului, a actelor de
publicitate imobiliară, a celor de executare penală și executare
civilă, a actelor comisiei pentru cetățenie, precum și cei care
erau secretarii comisiilor de cercetare a averii beneficiau de o
indemnizație lunară de 10% din salariul brut, calculată în raport
cu timpul efectiv lucrat în aceste activități. De aceeași
indemnizație beneficiau și conducătorii de carte funciară.
Legea nr. 50/1996 a fost abrogată prin art. 30 lit. a) din
Ordonanța Guvernului nr. 8/2007 privind salarizarea
personalului auxiliar din cadrul instanțelor judecătorești și al
parchetelor de pe lângă acestea, precum și din cadrul altor
unități din sistemul justiției, aprobată prin Legea nr. 247/2007,
care, începând cu data intrării sale în vigoare — 3 februarie
2007 —, instituie un sistem unic de salarizare și de acordare a
altor drepturi aplicabil exclusiv acestui personal auxiliar.
Potrivit art. 3 alin. (1) din Ordonanța Guvernului nr. 8/2007,
salariile de bază pentru personalul auxiliar de specialitate din
cadrul instanțelor judecătorești și al parchetelor de pe lângă
acestea se stabilesc pe baza valorii de referință sectorială și a
coeficientului de multiplicare, pe grade sau trepte profesionale,
în raport de funcția deținută, de nivelul studiilor, de vechimea în
specialitate, precum și de nivelul instanței sau al parchetului.
Totodată, conform art. 3 alin. (8) din același act normativ,
alineat abrogat prin art. I pct. 18 din Legea nr. 97/2008 privind
aprobarea Ordonanței de urgență a Guvernului nr. 100/2007
pentru modificarea și completarea unor acte normative în
domeniul justiției, lege publicată în Monitorul Oficial al României,
Partea I, nr. 294 din 15 aprilie 2008: ăGrefierii care participă la
efectuarea actelor privind procedura reorganizării judiciare și
falimentului, a actelor de executare penală și executare civilă
beneficiază de o indemnizație lunară de 10% din salariul de
bază, calculată în raport cu timpul efectiv lucrat în aceste
activități.”
Cu alte cuvinte, spre deosebire de perioada anterioară, între
3 februarie 2007 și 15 aprilie 2008 au beneficiat de această
indemnizație lunară de 10% din salariul de bază un număr mai
mic de grefieri, respectiv doar aceia care au participat la
efectuarea actelor privind procedura reorganizării judiciare și
falimentului și a actelor de executare penală și civilă.
Unul dintre principiile sistemului de salarizare este acela al
egalității de tratament în stabilirea salariului, consacrat de art. 41
alin. (4) din Constituția României și de art. 6 alin. (3) din Codul
muncii, cel de-al doilea text fiind introdus prin Ordonanța de
urgență a Guvernului nr. 55/2006 pentru modificarea și
completarea Legii nr. 53/2003 — Codul muncii, în concordanță
cu normele Uniunii Europene.

Acest principiu de ordine publică: ăla muncă egală sau de
valoare egală, salariu egal” exclude orice discriminare în materia
stabilirii sau modificării salariilor. Dacă felul muncii este același,
dacă cerințele și condițiile de muncă sunt aceleași, dacă munca
este egală sau de valoare egală, diferențierile de salarizare nu
se justifică.
Sunt admisibile diferențieri de salarii pentru funcții/posturi
similare dacă sunt dimensionate în funcție de nivelul studiilor, în
raport cu importanța și complexitatea muncii, cu
funcția/postul/meseria îndeplinit(ă) după cantitatea, calitatea și
valoarea muncii, în raport cu condițiile de muncă și în funcție de
vechimea în muncă, îndeosebi în specialitate, diferită.
Și în sistemul public (bugetar) principiul este aplicabil în
interiorul aceleiași ramuri, al aceluiași domeniu sau la același
nivel, fiind posibile însă diferențieri întemeiate obiectiv și
rezonabil între domenii sau niveluri, fără a fi vorba de existența
unor discriminări.
În raport cu dispozițiile art. 19 alin. (3) din Legea nr. 50/1996
și ale art. 3 alin. (8) din Ordonanța Guvernului nr. 8/2007, în
prezent abrogate, este fără îndoială faptul că au putut beneficia
de indemnizația lunară de 10% din salariul de bază doar grefierii
care participau la efectuarea actelor procedurale menționate de
prevederile legale respective, fără ca salariile acestor grefieri să
fie discriminatorii față de salariile celorlalți grefieri.
Aceste dispoziții legale nu au adus atingere principiului
egalității de tratament în stabilirea salariilor, întrucât legiuitorul a
instituit criterii obiective și rezonabile pentru determinarea
beneficiarilor acestui drept salarial suplimentar, constând în
natura activității prestate și în timpul efectiv lucrat în aceste
activități.
Potrivit art. 60 alin. (1) din Legea nr. 567/2004 privind statutul
personalului auxiliar de specialitate al instanțelor judecătorești și
al parchetelor de pe lângă acestea, pentru activitatea
desfășurată personalul auxiliar de specialitate al instanțelor
judecătorești și al parchetelor de pe lângă acestea are dreptul la
o salarizare stabilită în raport cu nivelul instanței sau parchetului,
cu funcția deținută, cu vechimea în muncă și în specialitate,
precum și cu alte criterii prevăzute de lege.
Totodată, conform art. 38 alin. 2, art. 42 alin. 2 și art. 48 din
Regulamentul de ordine interioară al instanțelor judecătorești,
aprobat prin Hotărârea Consiliului Superior al Magistraturii
nr. 387/2005, repartizarea personalului auxiliar de specialitate
pe secții și compartimente se stabilește prin ordin de serviciu al
președintelui instanței, în raport cu pregătirea profesională și cu
experiența fiecăruia.
Stabilirea prin legea specială de salarizare a personalului
auxiliar de specialitate al instanțelor judecătorești și al
parchetelor de pe lângă acestea a unor sporuri și indemnizații
salariale, avându-se în vedere specificul activităților prestate,
sub aspectul complexității și responsabilității atribuțiilor ce sunt
aferente funcțiilor deținute, a fost permisă de legea care
reglementează statutul acestei categorii de personal, fără ca din
această împrejurare să se poată deduce existența unei
discriminări.
Nu poate fi ignorat faptul că grefierii care participau la
efectuarea actelor prevăzute în art. 19 alin. (3) din Legea
nr. 50/1996 și art. 3 alin. (8) din Ordonanța Guvernului nr. 8/2007
desfășurau activități administrativ-judiciare ce implicau
operațiuni specifice și complexe, care necesitau performanțe
profesionale superioare ce concurau la creșterea eficienței
activității instanțelor judecătorești.
Principiul egalității de tratament în stabilirea salariilor nu
exclude, ci, dimpotrivă, presupune soluții diferite, pentru situații
diferite, justificate pe baza unor criterii raționale și obiective.

MONITORUL OFICIAL AL ROMÂNIEI, PARTEA I, Nr. 894/30.XII.2008
Numai legiuitorul poate stabili dacă și în ce măsură anumite
categorii de salariați beneficiază de sporuri și alte indemnizații
salariale, singura condiție fiind aceea ca de aceste majorări de
salarii să beneficieze toți salariații care se află în situații identice.
Diferența de tratament juridic este discriminatorie, doar dacă
nu se bazează pe o justificare rezonabilă și obiectivă, adică nu
urmărește un scop legitim sau dacă nu există un raport
rezonabil, de proporționalitate, între mijloacele folosite și scopul
urmărit.
Scopul urmărit de legiuitor prin adoptarea art. 19 alin. (3) din
Legea nr. 50/1996 și art. 3 alin. (8) din Ordonanța Guvernului
nr. 8/2007 a fost legitim și a constat în retribuirea
corespunzătoare a personalului auxiliar de specialitate care
desfășura anumite activități în cadrul instanțelor de judecată,
activități ce presupun o complexitate și responsabilități
deosebite.
Totodată, mijloacele folosite, constând în acordarea unor
indemnizații la salariul de bază, s-au bazat pe criterii obiective
și rezonabile și au fost proporționale cu acest scop.
Nu se poate vorbi de un tratament preferențial ori de o
discriminare în cadrul aceleiași categorii profesionale, întrucât
situațiile nu sunt analoage sau comparabile.
În materie de salarizare, existența unor situații analoage sau
comparabile trebuie analizată nu numai prin prisma calității de
personal auxiliar de specialitate, întrucât criteriul este prea
general, ci în raport de atribuțiile de serviciu ale diferitelor
categorii de grefieri, care sunt diferențiate atât din punctul de
vedere al funcției, cât și din punctul de vedere al reglementărilor
privind organizarea judiciară, cu incidență în ceea ce privește

11

condițiile necesare pentru ocuparea unei anumite funcții,
conținutul concret al atribuțiilor de serviciu și complexitatea
acestora.
Instituirea unor reguli speciale, în considerarea unor situații
deosebite, nu contravine principiului constituțional pentru muncă
egală sau de valoare egală, plată egală, deoarece art. 41
alin. (4) din Constituția României vizează doar excluderea
oricărei discriminări în materia stabilirii sau modificării salariilor
categoriilor de personal care au același fel al muncii, aceleași
cerințe și condiții de muncă și aceleași atribuții de serviciu, nu și
identitatea de tratament juridic.
Ca atare, se justifică nu numai existența unui regim juridic
diferit față de anumite categorii de personal, dar și necesitatea
lui, deoarece respectarea principiului constituțional amintit nu
presupune o uniformitate, respectiv o egalitate de tratament
juridic aplicat unei categorii de personal, în comparație cu alta.
În plus, dacă legiuitorul ar fi înțeles să acorde indemnizația
aflată în discuție tuturor grefierilor din cadrul instanțelor
judecătorești, ar fi prevăzut în mod expres o atare posibilitate.
În aceste condiții, prevederile legale aplicabile unei anumite
categorii de grefieri nu se puteau extinde și asupra celorlalți
grefieri, care nu făceau parte din categoriile expres și limitativ
prevăzute de lege, astfel încât indemnizația lunară de 10% din
salariul de bază s-a putut acorda până la data de 15 aprilie 2008
numai grefierilor menționați la art. 19 alin. (3) din Legea
nr. 50/1996 și art. 3 alin. (8) din Ordonanța Guvernului
nr. 8/2007, pentru perioada în care aceste dispoziții au fost în
vigoare.

În consecință, în temeiul prevederilor art. 25 lit. a) din Legea nr. 304/2004 privind organizarea judiciară, republicată, și ale
art. 329 alin. 2 și 3 din Codul de procedură civilă, urmează a se admite recursul în interesul legii și să se stabilească că dispozițiile
art. 19 alin. (3) din Legea nr. 50/1996 privind salarizarea și alte drepturi ale personalului din organele autorității judecătorești,
republicată, și ale art. 3 alin. (8) din Ordonanța Guvernului nr. 8/2007 privind salarizarea personalului auxiliar din cadrul instanțelor
judecătorești și al parchetelor de pe lângă acestea, precum și din cadrul altor unități din sistemul justiției se interpretează în sensul
că indemnizația lunară de 10% din salariul de bază nu se cuvine decât categoriilor de grefieri expres și limitativ prevăzute de
normele mai sus menționate.
PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și stabilesc:
Dispozițiile art. 19 alin. (3) din Legea nr. 50/1996 privind salarizarea și alte drepturi ale personalului din organele autorității
judecătorești, republicată, și ale art. 3 alin. (8) din Ordonanța Guvernului nr. 8/2007 privind salarizarea personalului auxiliar din
cadrul instanțelor judecătorești și al parchetelor de pe lângă acestea, precum și din cadrul altor unități din sistemul justiției se
interpretează în sensul că indemnizația lunară de 10% din salariul de bază nu se cuvine decât categoriilor de grefieri expres și
limitativ prevăzute de normele mai sus menționate.
Obligatorie, potrivit art. 329 alin. 3 din Codul de procedură civilă.
Pronunțată în ședință publică, astăzi, 12 mai 2008.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat-asistent,
Victoria Maftei

12

MONITORUL OFICIAL AL ROMÂNIEI, PARTEA I, Nr. 894/30.XII.2008

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

ORDIN
pentru aprobarea Normelor privind cerințele de informare și de raportare referitoare
la auditul statutar al situațiilor financiare ale societăților de asigurare/reasigurare
În temeiul prevederilor art. 4 alin. (26) și (27) și ale art. 20 alin. (3) lit. g) din Legea nr. 32/2000 privind activitatea de
asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 16 decembrie 2008, prin care s-au adoptat
Normele privind cerințele de informare și de raportare referitoare la auditul statutar al situațiilor financiare ale societăților de
asigurare/reasigurare,
președintele Comisiei de Supraveghere a Asigurărilor emite următorul ordin:
Art. 1. — Se aprobă Normele privind cerințele de informare
și de raportare referitoare la auditul statutar al situațiilor
financiare ale societăților de asigurare/reasigurare, cuprinse în
anexa care face parte integrantă din prezentul ordin.
Art. 2. — La data intrării în vigoare a prezentelor norme se
abrogă Normele privind criteriile de aprobare a auditorilor
financiari care auditează situațiile financiare ale asigurătorilor,

aprobate prin Ordinul presedintelui Comisiei de Supraveghere a
Asigurărilor nr. 113.105/2006, publicat în Monitorul Oficial al
României, Partea I, nr. 279 din 28 martie 2006.
Art. 3. — Direcția generală reglementări contabile din cadrul
Comisiei de Supraveghere a Asigurărilor va lua măsuri pentru
ducerea la îndeplinire a prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 18 decembrie 2008.
Nr. 22.

ANEXǍ

NORME
privind cerințele de informare și de raportare referitoare la auditul statutar al situațiilor financiare ale societăților
de asigurare/reasigurare
I. Dispoziții generale
Art. 1. — Prezentele norme stabilesc cerințele de informare
și de raportare referitoare la auditul statutar al situațiilor
financiare ale societăților de asigurare/reasigurare, precum și
criteriile de aprobare ale auditorilor.
Art. 2. — În înțelesul prezentelor norme, termenii și expresiile
de mai jos au următoarele semnificații1):
1. auditul statutar reprezintă auditul situațiilor financiare
anuale sau al situațiilor financiare anuale consolidate, așa cum
este prevăzut de legislația comunitară, transpusă în
reglementările naționale;
2. auditorul statutar este persoana fizică autorizată de către
autoritatea competentă, respectiv Camera Auditorilor Financiari
din România (CAFR), să efectueze audit statutar;
3. firma de audit este persoana juridică sau orice altă
entitate, indiferent de forma juridică a acesteia, care este
autorizată de autoritatea competentă, respectiv CAFR, să
efectueze audit statutar;
4. auditor al grupului înseamnă auditorul (ii) statutar (i) sau
firma (ele) de audit care efectuează auditul statutar al situațiilor
financiare anuale consolidate;
5. partener-cheie de audit înseamnă:

a) auditorul statutar desemnat de o firmă de audit pentru o
anumită misiune de audit, ca fiind responsabilul principal pentru
efectuarea auditului statutar în numele firmei de audit; sau
b) în cazul auditului statutar al unui grup, cel puțin auditorul
statutar care este desemnat de o firmă de audit ca fiind
responsabilul principal pentru efectuarea auditului statutar la
nivelul grupului și auditorul statutar care este desemnat ca fiind
responsabilul principal la nivelul filialelor importante; sau
c) auditorul statutar care semnează raportul de audit.
Art. 3. — Potrivit prevederilor art. 20 alin. (3) lit. g) din Legea
nr. 32/2000 privind activitatea de asigurare și supravegherea
asigurărilor, cu modificările și completările ulterioare, societățile
de asigurare/reasigurare au obligația auditării situațiilor
financiare anuale și, după caz, consolidate, de către o firmă de
audit, membrǎ a Camerei Auditorilor Financiari din România și
aprobatǎ de Comisia de Supraveghere a Asigurărilor în
conformitate cu criteriile stabilite prin prezentele norme.
II. Criterii de aprobare a firmelor de audit care auditează
situațiile financiare ale societăților de asigurare/reasigurare
Art. 4. — Pentru a fi aprobate în vederea auditării situațiilor
financiare ale societǎților de asigurare/reasigurare, firmele de
audit trebuie să îndeplinească cumulativ următoarele condiții:
a) să fie înregistrate în registrul firmelor de audit ținut de
CAFR;

1) Preluate din Directiva 2006/43 din 17 mai 2006 a Parlamentului European şi a Consiliului privind auditul statutar al conturilor anuale şi al conturilor
consolidate, de modificare a directivelor Consiliului 78/660/CEE şi 83/349/CEE şi de abrogare a Directivei 84/253/CEE a Consiliului, astfel cum aceasta a fost
transpusǎ ȋn legislația naționalǎ ȋn Ordonanța de urgență a Guvernului nr. 90/2008, aprobată cu modificări prin Legea nr. 278/2008.

MONITORUL OFICIAL AL ROMÂNIEI, PARTEA I, Nr. 894/30.XII.2008
b) să îndeplinească cerințele legale și profesionale
referitoare la activitatea de audit și să nu se afle într-o situație de
incompatibilitate sau de conflict de interese prevăzută de
legislația în vigoare;
c) să aibă în vigoare un contract de asigurare de răspundere
civilă profesională, în conformitate cu normele privind asigurarea
pentru risc profesional emise de CAFR;
d) auditorul statutar responsabil pentru misiunea de audit al
situațiilor financiare să aibă calitatea de auditor statutar activ,
membru al CAFR, și să fi coordonat sau să fi participat la
auditarea situațiilor financiare ale asigurătorilor o perioadă de
cel puțin 2 ani;
e) să aibă cel puțin un actuar în cadrul echipei care va realiza
auditul statutar, în vederea examinării activității de
asigurare/reasigurare conform principiilor fundamentale și
general acceptate ale calculului actuarial.
Art. 5. — (1) Societățile de asigurare/reasigurare au obligația
să transmită Comisiei de Supraveghere a Asigurărilor o
solicitare scrisă de aprobare a firmei de audit, însoțită de
următoarea documentație din care să rezulte îndeplinirea
condițiilor prevăzute la art. 4:
a) documentul care atestă calitatea de membru activ al
CAFR, eliberat de aceasta, valabil pentru anul financiar în curs;
b) curriculum vitae, semnat și datat, pentru auditorul statutar
menționat la art. 4 lit. d), care va cuprinde cel puțin informații
legate de studiile absolvite, cu menționarea instituției de
învățământ, a naturii cursurilor și a anului absolvirii, și o
prezentare detaliată a activității desfășurate, cu indicarea
denumirii și a profilului activității entității în cadrul căreia a
activat, a duratei și naturii activităților desfășurate, precum și a
responsabilităților exercitate, însoțit de orice alte documente
care atestă îndeplinirea cerințelor de pregătire și experiență în
domeniul asigurărilor. Dacă este cazul, se va indica și
autoritatea însărcinată cu supravegherea fiecăreia dintre
entitățile în cadrul cărora auditorul statutar menționat la art. 4
lit. d) a desfășurat activitate;
c) curriculum vitae, semnat și datat, pentru actuarul
menționat la art. 4 lit. e), care să cuprindă cel puțin informațiile
prevăzute la lit. b) în legătură cu pregătirea și experiența
profesională. Actuarul trebuie să fie înscris în Registrul actuarilor
ținut de Comisia de Supraveghere a Asigurărilor;
d) curriculum vitae, semnat și datat, pentru reprezentantul
legal al firmei de audit, care să cuprindă cel puțin informațiile
prevăzute la lit. b) în legătură cu pregătirea și experiența
profesională;
e) o copie a contractului de asigurare de răspundere civilă
profesională.
f) chestionarul în forma prezentată în anexa nr. 1 la
prezentele norme, completat și semnat de reprezentantul legal
al firmei de audit;
g) declarația în forma prezentată în anexa nr. 2 la prezentele
norme, completată și semnată de reprezentantul legal al firmei
de audit.
(2) În cazul în care firma de audit propusă de către o
societate de asigurare/reasigurare îndeplinește această calitate
la o altǎ societate de asigurare/reasigurare și, prin urmare,
deține aprobarea Comisiei de Supraveghere a Asigurărilor
pentru efectuarea auditului situațiilor financiare, documentația
prevăzută la alin. (1) va fi înlocuită cu o declarație sub
semnătura reprezentantului legal al firmei de audit, prin care să
se confirme că informațiile cuprinse în documentația existentă în
evidențele Comisiei de Supraveghere a Asigurărilor nu au suferit
modificări sau, după caz, să se comunice modificările
intervenite.
(3) În cazul schimbării firmei de audit, societatea de
asigurare/reasigurare va transmite Comisiei de Supraveghere
a Asigurărilor, în termen de 30 de zile de la data adoptării

13

hotărârii, o solicitare semnată de una dintre persoanele
semnificative ale acesteia, din care să rezulte motivele
schimbării firmei de audit, însoțită de hotărârea organului
statutar, precum și de documentația prevăzută la alin. (1), în
vederea aprobării noii firme de audit. Prevederile alin. (2) se
aplică în mod corespunzător.
(4) Pe perioada valabilității contractului de audit firma de
audit
este
obligată
să
transmită
societății
de
asigurare/reasigurare toate informațiile necesare în
vederea completării de cǎtre aceasta a declarației prevăzute în
anexa nr. 3 la prezentele norme.
(5) Solicitarea de aprobare împreună cu documentația
prevăzută la art. 5 alin. (1) vor fi transmise Comisiei de
Supraveghere a Asigurărilor înainte de începerea misiunii
auditului statutar al situațiilor financiare anuale/consolidate.
Art. 6. — (1) Partenerul-cheie de audit responsabil pentru
efectuarea auditului statutar se înlocuiește în mod obligatoriu,
în cadrul misiunii de audit, în termen de cel mult 5 ani de la data
numirii, și va putea participa la o nouă misiune de audit statutar
al situatiilor financiare ale societǎții de asigurare/reasigurare
respective după o perioadă de cel puțin 2 ani.
(2) Orice modificare a partenerilor-cheie de audit pe perioada
în care firma de audit se aflǎ sub contract cu societatea de
asigurare/reasigurare va fi notificată societății de
asigurare/reasigurare și Comisiei de Supraveghere a
Asigurărilor de către firma de audit, sub semnătura
reprezentantului legal al acesteia, ȋn termen de 5 zile de la
producerea acestei modificări. Notificarea va fi ȋnsoțitǎ de
documentația prevǎzutǎ la art. 5 alin. (1) lit. b).
(3) Auditorului statutar sau partenerului-cheie de audit
responsabil cu auditul statutar în numele firmei de audit nu i se
permite să ocupe un post de conducere în cadrul societǎții de
asigurare/reasigurare auditate, înainte de scurgerea unei
perioade de cel puțin 2 ani de la data demisiei ca auditor statutar
sau ca partener-cheie de audit.
III. Informațiile minime care trebuie cuprinse în raportul
de audit statutar al situațiilor financiare ale societǎților de
asigurare/reasigurare
Art. 7. — (1) Firma de audit va întocmi un raport anual, însoțit
de opinia sa, din care să rezulte dacă situațiile financiare
prezintă o imagine fidelă a poziției financiare, a performanței
financiare, a fluxurilor de trezorerie și a celorlalte informații
referitoare la activitatea desfășurată, conform standardelor
profesionale publicate de CAFR.
(2) Raportul de audit statutar trebuie să cuprindă cel puțin
următoarele:
a) identificarea situațiilor financiare anuale care fac obiectul
auditului statutar, împreună cu cadrul de raportare financiară
care a fost aplicat la întocmirea acestora;
b) o descriere a ariei auditului statutar, care identifică cel
puțin standardele de audit conform cărora a fost efectuat auditul;
c) o opinie de audit care exprimă în mod clar opinia firmei de
audit, potrivit căreia situațiile financiare anuale oferă o imagine
fidelă, conform cadrului relevant de raportare financiară, și, după
caz, dacă situațiile financiare anuale respectă cerințele legale;
d) opinia de audit este fără rezerve, cu rezerve, o opinie
contrară sau, dacă auditorii financiari nu au fost în măsură să
exprime o opinie de audit, opinia este imposibil de exprimat.
Auditarea situațiilor financiare ale exercițiului financiar anterior
de cǎtre o altǎ firmǎ de audit nu constituie bazǎ pentru
exprimarea unei opinii cu rezervǎ;
e) o referire la aspectele asupra cărora în raportul de audit se
atrage atenția printr-un paragraf distinct, fără ca opinia de audit
să fie cu rezerve;
f) o opinie privind gradul de conformitate a raportului
administratorului cu situațiile financiare anuale pentru același
exercițiu financiar;

14

MONITORUL OFICIAL AL ROMÂNIEI, PARTEA I, Nr. 894/30.XII.2008

g) o referire privind respectarea prevederilor legale privind
metodologia de calcul și evidență a rezervelor tehnice ale
societății de asigurare/reasigurare, precum și a categoriilor de
active admise să acopere rezervele tehnice ale societății de
asigurare/reasigurare și regulile de dispersie a plasamentelor;
h) o referire privind respectarea prevederilor legale privind
marja de solvabilitate și coeficientul de lichiditate ale societății de
asigurare/reasigurare;
i) o referire la respectarea reglementărilor interne privind
programul de reasigurare, modul de îndeplinire a obligațiilor
specificate în contractele de reasigurare încheiate, oricare ar fi
tipul acestora, precum și reflectarea conform cerințelor legale a
tuturor elementelor de reasigurare în calculul marjei de
solvabilitate;
j) o referire privind practicile și procedurile controlului și
auditului intern ale societății de asigurare/reasigurare, precum și
eventualele deficiențe constatate și recomandările făcute pentru
remedierea acestora.
(3) Raportul de audit se semnează de către auditorul statutar,
partener-cheie de audit, în numele firmei de audit, și se datează.
Art. 8. — Auditorii statutari sau firmele de audit care
efectuează audituri statutare pentru societățile de asigurare/
reasigurare au, printre altele, următoarele atribuții:
a) confirmă anual în scris comitetului de audit independența
lor față de societatea de asigurare/reasigurare auditată;
b) comunică anual comitetului de audit serviciile
suplimentare prestate societății de asigurare/reasigurare;
c) discută cu comitetul de audit despre amenințările la adresa
independenței lor și măsurile de protecție luate pentru reducerea
acestor amenințări.
Art. 9. — (1) Firma de audit care efectuează auditul statutar
al situațiilor financiare anuale și/sau consolidate ale societǎților
de asigurare/reasigurare trebuie să informeze Comisia de
Supraveghere a Asigurărilor de îndată ce, în exercitarea
atribuțiilor sale, a luat cunoștință despre orice act sau fapt în
legătură cu societatea de asigurare/reasigurare ori cu entitățile
care intră în perimetrul de consolidare, act sau fapt care:
a) constituie o încălcare a legii și/sau a reglementărilor ori
actelor emise în aplicarea acestora, prin care sunt stabilite
condițiile de autorizare și de desfășurare a activității societății
de asigurare/reasigurare;
b) este de natură să afecteze situația patrimonială a societății
de asigurare/reasigurare sau buna sa funcționare;
c) poate conduce la un refuz ȋn exprimarea unei opinii asupra
situațiilor financiare ale societății de asigurare/reasigurare sau la
exprimarea unei opinii cu rezerve.
(2) Transmiterea către Comisia de Supraveghere a
Asigurărilor a informațiilor prevăzute la alin. (1) nu constituie o
încălcare a niciunei restricții privind divulgarea de informații și
nu va atrage niciun fel de răspundere asupra persoanei în
cauză.
Art. 10. — În conformitate cu prevederile art. 6 din Legea
nr. 32/2000, cu modificările și completările ulterioare, Comisia
de Supraveghere a Asigurărilor asigură confidențialitatea
informațiilor conținute în raportul de audit statutar.
IV. Comitetul de audit
Art. 11. — (1) Societățile de asigurare/reasigurare trebuie să
dispună de un comitet de audit, care are o funcție consultativă.
Comitetul de audit este un comitet permanent, format dintr-un
număr de cel puțin 3 membri neexecutivi ai consiliului de
administrație/consiliului de supraveghere sau din alți
reprezentanți desemnați de adunarea generală a acționarilor,
din care unul va fi președinte.
(2) Atribuțiile și modul de funcționare ale comitetului de audit
sunt reglementate de prezentele norme și de regulamentele
interne ale fiecărei societăți de asigurare/reasigurare.

Art. 12. — (1) Președintele comitetului de audit trebuie să fie
un membru al consiliului de administrație/consiliului de
supraveghere.
(2) Membrii comitetului de audit trebuie să aibă o experiență
corespunzătoare atribuțiilor ce le revin în cadrul comitetului. Cel
puțin un membru trebuie să aibă experiență în domeniul
contabilității sau auditului și să fie independent conform
prevederilor Legii nr. 31/1990 privind societătile comerciale,
republicată, cu modificǎrile și completările ulterioare.
Art. 13. — Societățile de asigurare/reasigurare trebuie să
asigure accesul membrilor comitetului de audit la orice date sau
înregistrări necesare îndeplinirii atribuțiilor ce revin acestuia.
Art. 14. — Comitetul de audit va avea cel puțin următoarele
atribuții:
a) avizează planul de audit și necesarul de resurse aferent
acestei activități;
b) asigură relația cu firma de audit și cu partenerii-cheie de
audit desemnați de aceasta, în sensul primirii planului de audit
și analizării constatărilor și recomandărilor acestuia, precum și
analizarea constatărilor și recomandărilor organelor de
supraveghere și control din afara societǎții de asigurare/
reasigurare;
c) asigură respectarea prevederilor cadrului legal, ale actului
constitutiv și ale normelor aprobate de consiliul de
administrație/consiliul de supraveghere;
d) monitorizează procesul de raportare financiară;
e) monitorizează eficacitatea sistemelor de control intern, de
audit intern, după caz, și de management al riscurilor din cadrul
societății de asigurare/reasigurare;
f) monitorizează auditul statutar al situațiilor financiare anuale
și al situațiilor financiare anuale consolidate;
g) verifică și monitorizează independența firmei de audit și a
partenerilor-cheie de audit ai acesteia, în special în legătură cu
prestarea de servicii suplimentare către societatea de
asigurare/reasigurare.
Art. 15. — Comitetul de audit poate formula recomandări
adresate consiliului de administrație/consiliului de supraveghere
privind controlul intern, auditul intern și auditul statutar, precum
și pentru numirea firmei de audit al societǎții de
asigurare/reasigurare.
Art. 16. — Consiliul de administrație al societății de
asigurare/reasigurare/consiliul de supraveghere, cu avizul
comitetului de audit, poate lua decizia externalizării totale sau
parțiale a activității de audit intern.
Art. 17. — Comitetul de audit se va întâlni ori de câte ori este
necesar, dar cel puțin de două ori pe an, când va analiza
rezultatele semestriale și anuale și prezentarea acestora către
acționari, autoritatea de supraveghere și publicul larg.
Art. 18. — Firma de audit raportează comitetului de audit cu
privire la aspectele esențiale care rezultă din auditul statutar și,
în special, cu privire la deficiențele semnificative ale controlului
intern în ceea ce privește procesul de raportare financiară.
V. Cerințe de raportare
Art. 19. — (1) Componența comitetului de audit va fi
transmisă Comisiei de Supraveghere a Asigurărilor până la data
transmiterii situațiilor financiare anuale pentru anul 2008.
(2) Orice modificare a componenței acestui comitet va fi
transmisă Comisiei de Supraveghere a Asigurărilor în termen
de 5 zile de la data producerii acesteia.
Art. 20. — Firmele de audit vor transmite Comisiei de
Supraveghere a Asigurărilor, ȋn termen de 30 de zile de la
finalizarea raportului de audit statutar, scrisoarea adresată
conducerii societǎților de asigurare/reasigurare ( scrisoarea
cǎtre conducere ), care conține constatările cu impact financiar,
constatările cu privire la rezultatele evaluării sistemelor de
management și control intern, precum și recomandările pentru
remedierea deficiențelor constatate.

MONITORUL OFICIAL AL ROMÂNIEI, PARTEA I, Nr. 894/30.XII.2008
Art. 21. — Societățile de asigurare/reasigurare vor transmite
anual, odată cu situațiile financiare anuale, o declarație în forma
prezentată în anexa nr. 3 la prezentele norme, cu privire la
datele și informațiile referitoare la firma de audit. Declarația este
completată și semnată de una dintre persoanele semnificative
ale societății de asigurare/reasigurare.
VI. Prevederi finale
Art. 22. — (1) Firmele de audit furnizează, la solicitarea
Comisiei de Supraveghere a Asigurărilor, orice detalii, clarificări,
explicații referitoare la activitatea de audit desfășuratǎ pentru
societățile de asigurare/reasigurare.
(2) Comisia de Supraveghere a Asigurărilor are acces la
orice documente întocmite de auditorii statutari pe parcursul
misiunii de audit statutar.
Art. 23. — Firmele de audit aprobate de Comisia de
Supraveghere a Asigurărilor sǎ efectueze audit statutar pentru
societǎțile de asigurare/reasigurare vor transmite, ȋn termen de

15

90 de zile de la data intrǎrii ȋn vigoare a prezentelor norme,
documentația necesarǎ ȋn vederea întregistrării actuarilor care
fac parte din echipa de audit în Registrul actuarilor ținut de
Comisia de Supraveghere a Asigurărilor, ȋn conformitate cu
prevederile Ordinului președintelui Comisiei de Supraveghere a
Asigurărilor nr. 113.116/2006 pentru punerea în aplicare a
Normelor privind Registrul actuarilor.
Art. 24. — (1) Nerespectarea de către societǎțile de
asigurare/reasigurare a prevederilor prezentelor norme se
sancționează în condițiile și potrivit prevederilor art. 39 din
Legea nr. 32/2000, cu modificările și completările ulterioare.
(2) În cazul constatării nerespectării prevederilor prezentelor
norme de către firmele de audit, Comisia de Supraveghere a
Asigurărilor informează CAFR, solicitându-i acesteia adoptarea
măsurilor care se impun pentru remedierea acestor încălcări,
și poate retrage aprobarea acordată auditorilor financiari în
cauză.

(Confidențial)
ANEXA Nr. 1
la norme

C H E S T I O N A R *)

pentru firma de audit
1. Identitatea firmei de audit (se vor indica: denumirea, forma juridică, adresa sediului social, codul unic de înregistrare și
numărul autorizației de funcționare eliberate de Camera Auditorilor Financiari din România):
..............................................................................................................................................................................................
2. Identitatea reprezentantului legal al firmei de audit (se vor indica: numele, prenumele și funcția acestuia, informații de
contact — adresă, telefon, e-mail):
...............................................................................................................................................................................................
3. Identitatea auditorului statutar, persoană fizică, partener-cheie de audit ce va realiza auditul statutar al societății de
asigurare/reasigurare (se vor indica: numele, prenumele și funcția acestuia, informații de contact — adresă, telefon, e-mail):
...............................................................................................................................................................................................
4. Să se mentioneze dacă în ultimii 10 ani vreuna dintre entitățile la care firma de audit menționată la pct. 1 a prestat
servicii de audit statutar a făcut obiectul unei proceduri de reorganizare judiciară/faliment/lichidare? În caz afirmativ, faceți orice
precizări utile:
..............................................................................................................................................................................................
5. Comunicați orice informații suplimentare care ar putea fi considerate relevante pentru
activitatea firmei de audit menționate la pct. 1:
..............................................................................................................................................................................................
Subsemnatul, cunoscând prevederile art. 292 din Codul penal (art. 474 din noul Cod penal), declar pe propria răspundere,
sub sancțiunea legii, că toate răspunsurile sunt complete și conforme cu realitatea și că nu există alte fapte relevante asupra
cărora Comisia de Supraveghere a Asigurărilor ar trebui informată. Totodată, în numele societății pe care o reprezint, mă angajez
să comunic Comisiei de Supraveghere a Asigurărilor orice modificare privind informațiile furnizate.
Data...............................

Numele și prenumele .....................
Semnătura și ștampila ....................

NOTĂ:

Comisia de Supraveghere a Asigurărilor va păstra confidențialitatea informațiilor cuprinse în răspunsurile la acest
chestionar, cu excepția cazurilor prevăzute de lege.

*) Acest chestionar va fi completat și semnat de reprezentantul legal al firmei de audit. Chestionarul se întocmește potrivit acestui model, în formă
tehnoredactată; este obligatoriu să se răspundă la toate întrebările. Nu sunt acceptate chestionarele semnate prin reprezentare.

16

MONITORUL OFICIAL AL ROMÂNIEI, PARTEA I, Nr. 894/30.XII.2008
ANEXA Nr. 2
la norme

D E C L A R A Ț I E *)

Subsemnatul ........................................................................................................................................................................,
(numele și prenumele)

reprezentant legal al ......................................................................................................, propusă pentru realizarea auditului
(denumirea firmei de audit)

statutar la societatea ...........................................................................................................................................................,
(denumirea asigurătorului)

declar că firma de audit menționată nu se află în vreuna dintre situațiile prevăzute la art. 9 din Ordonanța de urgență a
Guvernului nr. 75/1999 privind activitatea de audit financiar, republicată, cu modificările ulterioare, ori în altă situație de
incompatibilitate ori de conflict de interese prevăzută de legislația în vigoare.
Data ..................

Numele și prenumele ............................
Semnătura și ștampila ............................

*) Această declarație va fi completată și semnată de reprezentantul legal al firmei. Nu sunt acceptate declarațiile semnate prin reprezentare.

ANEXA Nr. 3
la norme

D E C L A R A Ț I E *)

Subsemnatul .............................................................................................................................................................................,
(numele și prenumele)

reprezentant legal al ..........................................................................................................................................................,
(denumirea societății de asigurare/reasigurare)

cunoscând prevederile art. 292 din Codul penal (art. 474 din noul Cod penal), declar pe propria răspundere, sub sancțiunea
legii, că toate informațiile de mai jos sunt complete și conforme cu realitatea și că nu există alte fapte relevante asupra cărora
Comisia de Supraveghere a Asigurărilor ar trebui informată.
1. Denumirea firmei de audit ...............................................................................................................................................
2. Forma juridică ...................................................................................................................................................................
3. Adresa completă a sediului social ...................................................................... telefon/fax ............................................
4. Adresa de corespondență ................................................................................................................................................
5. Codul unic de înregistrare ..................................................................................................................................................
6. Numărul autorizației de funcționare (eliberat de Camera Auditorilor Financiari din România) ...........................................
7. Reprezentantul legal ..........................................................................................................................................................
8. Partener(i)-cheie de audit/numărul autorizației Camera Auditorilor Financiari din România ...........................................
sau,
auditorul(ii) statutar(i) responsabil(i) principal(i) pentru efectuarea auditului statutar la nivelul grupului ............................. .
9. Informații referitoare la actuarul din cadrul echipei de audit:
9.1. Numele și prenumele actuarului, membru al echipei de audit........................................................................................
9.2. Nr. înregistrare în Registrul actuarilor aflat în evidența Comisiei de Supraveghere a Asigurărilor .................................
9.3. Numele autorității/asociației profesionale în evidența căreia se află înscris actuarul ....................................................
9.4. Numărul de ordine din cadrul autorității/asociației profesionale ......................................................................................
Data ...............................

Numele și prenumele .....................
Semnătura și ștampila .....................

*) Această declarație va fi completată și semnată de reprezentantul legal al societății de asigurare/reasigurare. Nu sunt acceptate declarațiile semnate
prin reprezentare.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 894/30.XII.2008 conține 16 pagini.

Prețul: 1,25 lei

&JUYDGY|323445]
ISSN 1453—4495

