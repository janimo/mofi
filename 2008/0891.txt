PARTEA I

Anul 176 (XX) — Nr. 891

Luni, 29 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.672. — Hotărâre pentru aprobarea Normelor metodologice
privind evaluarea personalului artistic, tehnic și
administrativ de specialitate din instituțiile de
spectacole sau concerte în vederea stabilirii salariilor
de bază ......................................................................

2–12

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
44. — Hotărâre pentru aprobarea Normei nr. 24/2008
privind condițiile de autorizare și organizare a activelor
și pasivelor pentru societățile de administrare a
fondurilor de pensii private ........................................

12–16

2

MONITORUL OFICIAL AL ROMÂNIEI, PARTEA I, Nr. 891/29.XII.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice privind evaluarea personalului artistic,
tehnic și administrativ de specialitate din instituțiile de spectacole
sau concerte în vederea stabilirii salariilor de bază
În temeiul art. 108 din Constituția României, republicată, al art. 151 alin. (2) și al art. 322 din Ordonanța Guvernului
nr. 21/2007 privind instituțiile și companiile de spectacole sau concerte, precum și desfășurarea activității de impresariat artistic,
aprobată cu modificări și completări prin Legea nr. 353/2007,
Guvernul României adoptă prezenta hotărâre.
Art. 1. — Se aprobă Normele metodologice privind evaluarea
personalului artistic, tehnic și administrativ de specialitate din
instituțiile de spectacole sau concerte în vederea stabilirii
salariilor de bază, prevăzute în anexa care face parte integrantă
din prezenta hotărâre.
Art. 2. — (1) În vederea armonizării la nivel național a
normelor de muncă în instituțiile de spectacole sau concerte,
Ministerul Culturii și Cultelor va stabili, cu consultarea uniunilor
de creatori legal constituite, numărul minim de
spectacole/concerte pentru fiecare tip de instituție, cu luarea în

considerare a specificului acestora, a numărului de săli aflate în
exploatare și a numărului de colective artistice.
(2) Stabilirea numărului minim de spectacole sau de
concerte, conform prevederilor alin. (1), se face prin ordin al
ministrului culturii și cultelor, emis cu consultarea sindicatelor
reprezentative, în termen de 120 de zile de la data intrării în
vigoare a prezentei hotărâri.
(3) În termen de un an de la intrarea în vigoare a
Regulamentului de organizare și funcționare a Registrului Artelor
Spectacolului, numărul minim de spectacole sau concerte se
poate modifica, în funcție de rezultatul monitorizării efectuate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Demeter András István,
secretar de stat
Ministrul internelor și reformei administrative,
Cristian David
Ministrul muncii, familiei și egalității de șanse,
Mariana Câmpeanu
Ministrul economiei și finanțelor,
Varujan Vosganian
București, 10 decembrie 2008.
Nr. 1.672.

ANEXĂ

NORME METODOLOGICE
privind evaluarea personalului artistic, tehnic și administrativ de specialitate din instituțiile de spectacole
sau concerte în vederea stabilirii salariilor de bază
CAPITOLUL I
Dispoziții generale
Art. 1. — (1) Prezentele norme metodologice stabilesc
principiile, regulile și procedura de evaluare anuală a
personalului artistic, tehnic și administrativ de specialitate
încadrat cu contract individual de muncă în instituțiile de
spectacole sau concerte, în vederea stabilirii salariilor de bază
între limitele din grila prevăzută în anexa la Ordonanța
Guvernului nr. 21/2007 privind instituțiile și companiile de
spectacole sau concerte, precum și desfășurarea activității de
impresariat artistic, aprobată cu modificări și completări prin
Legea nr. 353/2007, denumită în continuare grilă.

(2) În cazul personalului din instituțiile de spectacole sau
concerte care ocupă alte funcții decât cele prevăzute în grilă se
aplică prevederile Hotărârii Guvernului nr. 125/1999 privind
aprobarea Metodologiei pentru stabilirea normelor de evaluare
a performanțelor profesionale individuale și de aplicare a
criteriilor de stabilire a salariilor de bază între limite pentru
instituțiile publice de cultură.
Art. 2. — Reglementarea procedurii de evaluare a
personalului de specialitate din instituțiile de spectacole sau
concerte vizează următoarele obiective:
a) afirmarea specificității raporturilor de muncă în domeniul
artelor spectacolului, determinată de existența drepturilor de
autor și a drepturilor conexe dreptului de autor;

MONITORUL OFICIAL AL ROMÂNIEI, PARTEA I, Nr. 891/29.XII.2008
b) adaptarea procesului de evaluare a personalului de
specialitate din instituțiile de spectacole sau concerte la
specificitatea acestor instituții;
c) stabilirea unei relații directe între cantitatea, complexitatea
și calitatea muncii prestate de personalul de specialitate și
nivelul salariului;
d) motivarea directă a personalului de specialitate prin
evaluarea bazată, în principal, pe sarcinile, activitățile și
atribuțiile acestuia din perioada de referință următoare, cu luarea
în calcul a performanțelor din perioada de referință precedentă;
e) crearea unui sistem protectiv pentru salariații din instituțiile
de spectacole sau concerte.
Art. 3. — Evaluarea personalului de specialitate din instituțiile
de spectacole sau concerte se realizează cu luarea în
considerare a următoarelor principii:
a) participarea colectivă la procesul de creație în instituțiile de
spectacole sau concerte determină obligația de a stabili pentru
o perioadă predeterminată particularizarea sarcinilor, activităților,
atribuțiilor fiecărui salariat din cadrul personalului de specialitate;
b) în cazul personalului artistic de specialitate, specificitatea
prestației artistice este determinantă pentru caracterul intuitu
personae al contractelor individuale de muncă;
c) salariile personalului artistic de specialitate se stabilesc
întotdeauna cu luarea în considerare a cesiunii drepturilor
patrimoniale de autor sau conexe dreptului de autor;
d) în cadrul instituțiilor de spectacole sau concerte, norma
de muncă exprimă sfera de sarcini, activități, atribuții individuale,
rezultate din servicii, completată, după caz, cu sarcini
complementare.
Art. 4. — În sensul prezentelor norme metodologice, termenii
de mai jos au următoarele semnificații:
a) conducerea executivă — personalul cu atribuții de
conducere, coordonare și/sau control din instituția de spectacole
sau concerte;
b) perioada de referință — perioada cuprinsă între data de
1 septembrie a anului în curs și 31 august a anului următor,
pentru care se stabilește norma de muncă și salariul, în baza
evaluării anuale realizate conform prezentelor norme
metodologice;
c) serviciu — unitatea de referință pentru normarea activității
personalului de specialitate, din care rezultă sarcini, activități,
atribuții individuale, specifice funcției;
d) decizia de punere în scenă — documentul care cuprinde
pentru fiecare producție artistică date privind: personalul de
specialitate distribuit și/sau repartizat, perioada de
repetiții/repetiții generale, data primei prezentări publice, etapele
de producție, termenele de predare la scenă, precum și orice
alte informații necesare realizării producției artistice;
e) coeficient de serviciu — constanta corespunzătoare unui
tip de serviciu, stabilită în funcție de natura acestuia;
f) coeficient de producție — constanta stabilită în funcție de
complexitatea unei producții artistice, cu luarea în considerare a
următoarelor criterii:
(i) dimensiunea investiției planificate;
(ii) personalul necesar pentru realizare/exploatare;
(iii) numărul și complexitatea serviciilor necesare;
g) coeficient de complexitate — constanta stabilită în raport
cu dificultatea rolului, respectiv a sarcinilor/activităților/atribuțiilor
funcției;
h) punctajul de referință — elementul de bază în calcularea
salariilor, respectiv pragul necesar încadrării cu normă întreagă
și bază de calcul pentru stabilirea punctajului individual, după
caz;
i) aprecierea activității anterioare — evaluarea prestației
salariatului din perioada de referință anterioară, având ca efect
menținerea, majorarea sau diminuarea punctajului individual;
j) sarcini complementare — activitățile și/sau atribuțiile,
stabilite anual, rezultate din programul managerial, care se

3

desfășoară pe tot parcursul perioadei de referință și care pot
completa norma de muncă sau fracțiunea de normă de muncă,
în cazul personalului artistic.
Art. 5. — (1) În cadrul procedurilor reglementate de
prevederile prezentelor norme metodologice, conducerea
executivă are rolul de a identifica soluții și de a înainta
directorului general sau, după caz, directorului instituției de
spectacole sau concerte propuneri formalizate în proiecte de
hotărâri.
(2) Proiectele de hotărâri sunt înaintate consiliului
administrativ, care își îndeplinește rolul deliberativ prin
analizarea acestora, cu luarea în considerare a avizelor
acordate de consiliul artistic, și aprobarea sau, după caz,
restituirea lor, însoțite de observații și propuneri motivate, în
vederea modificării.
(3) Analizarea propunerilor conducerii executive și adoptarea
hotărârilor se fac în acord cu prevederile contractului de
management al directorului general sau, după caz, al
directorului instituției de spectacole ori concerte.
Art. 6. — Sunt supuse, în mod obligatoriu, procedurilor de
avizare și aprobare prevăzute de prevederile art. 5 următoarele
decizii:
a) rolurile din cadrul noilor producții artistice, distribuite fără
selecție;
b) păstrarea sau scoaterea unor producții artistice din
repertoriu;
c) valoarea coeficienților de serviciu, a celor de producție și
a celor de complexitate care urmează a fi aplicați în cadrul
evaluării, în cazul celor prevăzuți între limite;
d) limitele normei de muncă pentru încadrarea în categoria I,
respectiv II din grilă, pentru perioada de referință;
e) deciziile de punere în scenă;
f) lista sarcinilor complementare pentru personalul artistic de
specialitate;
g) valorile aprecierilor activității anterioare pentru personalul
de specialitate angajat;
h) punctajul de referință pentru personalul artistic de
specialitate în cazul instituțiilor de concerte.
Art. 7. — (1) Consiliul administrativ analizează, în ședință,
proiectele de hotărâri elaborate de conducerea executivă,
avizate, după caz, de consiliul artistic.
(2) Analiza și aprobarea proiectelor de hotărâri se realizează
în conformitate cu procedurile interne prevăzute în regulamentul
de organizare și funcționare a instituției de spectacole sau
concerte.
Art. 8. — (1) Consiliul artistic își îndeplinește rolul consultativ
prin analizarea, în ședință, a proiectelor de hotărâri prevăzute la
art. 6 și emiterea avizului obligatoriu.
(2) Proiectele de hotărâri prevăzute la art. 6 lit. c)—e) și g)
sunt analizate și avizate de consiliul artistic numai cu privire la
personalul de specialitate artistic.
CAPITOLUL II
Procedura de evaluare a personalului de specialitate
din instituțiile de spectacole și concerte
SECȚIUNEA 1
Componente și condiții

Art. 9. — (1) Evaluarea personalului artistic, tehnic și
administrativ de specialitate se constituie din două componente —
evaluarea cantitativă și evaluarea calitativă.
(2) Evaluarea cantitativă a fiecărui salariat constă în
stabilirea volumului de muncă pentru perioada de referință,
rezultat din producțiile artistice noi și, după caz, din producțiile
artistice prezentate în reluare.

4

MONITORUL OFICIAL AL ROMÂNIEI, PARTEA I, Nr. 891/29.XII.2008

(3) Evaluarea calitativă a fiecărui salariat constă în
aprecierea activității anterioare.
Art. 10. — (1) În vederea stabilirii volumului de muncă,
directorul general sau, după caz, directorul fiecărei instituții de
spectacole are obligația de a configura repertoriul din perioada
de referință, în acord cu prevederile contractului de
management, astfel:
a) planifică stagiunea, cu luarea în considerare a propunerilor
regizorilor artistici sau, după caz, ale coregrafilor, cu statut de
angajat sau colaborator, prin stabilirea producțiilor artistice care
urmează a se realiza, a numărului maxim de repetiții și a datei
primei prezentări publice pentru fiecare producție;
b) stabilește programul exploatării noilor producții artistice și
programul exploatării producțiilor artistice care urmează să fie
prezentate în reluare.
(2) În urma configurării repertoriului din perioada de referință,
conducerea executivă calculează numărul serviciilor din fiecare
producție artistică.
Art. 11. — (1) În vederea stabilirii volumului de muncă,
directorul general sau, după caz, directorul fiecărei instituții de
concerte are obligația de a configura repertoriul din perioada de
referință, în acord cu prevederile contractului de management,
astfel:
a) planifică stagiunea, cu luarea în considerare a propunerilor
dirijorilor cu statut de angajat sau colaborator, prin stabilirea
producțiilor artistice care urmează a se realiza, a numărului de
repetiții și a datei prezentării publice pentru fiecare producție;
b) stabilește programul exploatării producțiilor artistice.
(2) În urma configurării repertoriului din perioada de referință,
conducerea executivă calculează numărul serviciilor din fiecare
producție artistică, ținând cont de aparatul orchestral necesar.
SECȚIUNEA a 2-a
Evaluarea cantitativă

Art. 12. — (1) Serviciile din instituțiile de spectacole sau
concerte, în baza cărora se face evaluarea cantitativă a
personalului de specialitate, sunt:
a) repetiție;
b) repetiție generală;
c) spectacol/concert.
(2) Atribuțiile, sarcinile și activitățile rezultate din servicii,
specifice fiecărei categorii profesionale, sunt stabilite în
regulamentul de organizare și funcționare a instituției de
spectacole sau concerte.
(3) Atribuțiile, sarcinile și activitățile fiecărui salariat sunt
prevăzute în fișa postului acestuia.
(4) În cazul salariaților care ocupă funcția de regizor sau de
coregraf, sfera de atribuții trebuie să cuprindă în mod obligatoriu:
a) asistarea producțiilor artistice proprii sau realizate de
artiștii cu statut de colaborator pe durata exploatării acestora;
b) evaluarea calității prestației artiștilor interpreți din
distribuția producțiilor artistice proprii și a celor asistate conform
prevederilor lit. a);
c) asigurarea menținerii nivelului profesional al artiștilor
interpreți din instituție.
(5) În cazul salariaților care ocupă funcția de scenograf, sfera
de atribuții trebuie să cuprindă în mod obligatoriu:
a) asistarea producțiilor artistice proprii sau realizate de
artiștii cu statut de colaborator pe durata exploatării acestora;
b) evaluarea calității prestației personalului de specialitate
repartizat în producțiile artistice proprii și în cele asistate
conform prevederilor lit. a).
(6) În cazul salariaților care ocupă funcția de
balerin/dansator/solist balet în instituțiile de spectacole, studiile
reprezintă sarcini obligatorii, pentru care se acordă un punctaj
calculat prin programarea, pe durata perioadei de referință, a

unui număr de 5 servicii pe săptămână, fiecare serviciu având
valoarea de 1 punct.
Art. 13. — (1) Stabilirea volumului de muncă rezultat din
producțiile artistice noi se face în baza distribuirii, în cazul:
a) artiștilor interpreți și asimilați: actor teatru/mânuitor păpușimarionete; artist liric; solist vocal/balet/concertist/instrumentist;
artist/maestru artist circ; balerin; corist; dansator; dirijor; dirijor
cor; concertmaistru; artist instrumentist; instrumentist;
b) artiștilor creatori și asimilați: regizor; coregraf; scenograf,
sufleor operă/operetă/teatru.
(2) Stabilirea volumului de muncă rezultat din producțiile
artistice noi se face în baza repartizării, în cazul:
a) artiștilor creatori și asimilați: artist plastic, asistent
regie/scenografie, consultant artistic/muzical, corepetitor,
grafician, maestru balet/dans/cor/corepetitor, maestru de studii
balet/muzicale/canto, secretar/referent literar/muzical/artistic,
sculptor păpuși;
b) acompaniatorului, din categoria artiștilor interpreți și
asimilați;
c) personalului calificat/necalificat — servicii scenă: editor
imagine/sunet, operator lumini/sunet/imagine, recuziter
orchestră, regizor tehnic/culise, secretar platou, costumier,
electrician iluminare scenă, machior, mânuitor-montator decor,
maistru sunet/lumini, peruchier, recuziter, electroacustician,
tapițer;
d) personalului calificat/necalificat — producție: brodeor;
butafor; cizmar-confecționer încălțăminte, confecționer-montator
produse din lemn, croitor-confecționer îmbrăcăminte, imprimeur
textile, maistru acordor pian/clavecin, maistru lutier, montor
imagine/sunet, lăcătuș montator, pictor executant, specialist
orgă/instrumente de suflat, tapițer;
e) personalului de primire a publicului: supraveghetor sală,
controlor bilete, garderobier, plasator;
f) personalului administrativ de execuție: impresar
artistic/teatru/muzical, producător delegat, inginer producție,
specialist relații publice/marketing cultural;
g) personalului administrativ de conducere: director general
adjunct/director adjunct artistic/economic/tehnic/marketing.
Art. 14. — În instituțiile de spectacole:
(1) Distribuirea personalului artistic prevăzut la art. 13
alin. (1) se face astfel:
a) artiștii creatori și asimilați — prin decizie a directorului
general/directorului, în baza repertoriului stabilit conform art. 10
alin. (1) lit. a);
b) artiștii interpreți și asimilați — prin selecție, organizată
pentru fiecare producție artistică.
(2) Prin excepție de la prevederile alin. (1) lit. b), artiștii
interpreți sau asimilați din cadrul colectivelor artistice din teatrele
lirice sunt distribuiți prin decizie a directorului general/directorului
în funcție de:
a) opțiunile regizorului/coregrafului/dirijorului/dirijorului cor
implicat;
b) cerințele/necesitățile impuse de natura producțiilor artistice
noi;
c) aparatul orchestral necesar;
d) rezultatele testării profesionale.
(3) Repartizarea personalului de specialitate prevăzut la
art. 13 alin. (2) se face prin deciziile de punere în scenă.
Art. 15. — În instituțiile de concerte:
(1) Distribuirea personalului artistic prevăzut la art. 13
alin. (1) se face astfel:
a) dirijori, dirijori cor — prin decizie a directorului
general/directorului, în baza repertoriului stabilit conform art. 11
alin. (1) lit. a);

MONITORUL OFICIAL AL ROMÂNIEI, PARTEA I, Nr. 891/29.XII.2008
b) solist vocal/concertist/instrumentist, artist instrumentist,
artist liric, corist, concertmaestru, instrumentist — prin decizie a
directorului general/directorului.
(2) Distribuirea personalului artistic prevăzut la alin. (1) lit. b)
se face în funcție de:
a) opțiunile dirijorilor/dirijorilor cor implicați;
b) cerințele/necesitățile impuse de repertoriul producțiilor
artistice și natura acestora;
c) aparatul orchestral necesar;
d) rezultatele testării profesionale.
(3) Testările profesionale prevăzute la alin. (2) lit. d) pot fi
organizate ori de câte ori se consideră necesar.
(4) Repartizarea personalului de specialitate prevăzut la
art. 13 alin. (2) se face prin deciziile de punere în scenă.
Art. 16. — În instituțiile de spectacole, stabilirea volumului de
muncă rezultat din producțiile artistice care urmează a fi
prezentate în reluare în perioada de referință, în cazul salariaților
care participă la exploatarea acestora, se face în baza
programării realizate conform prevederilor art. 10 alin. (1) lit. b).
SECȚIUNEA a 3-a
Calcularea punctajului individual

Art. 17. — (1) După stabilirea volumului de muncă pentru
fiecare salariat conform prevederilor art. 13—15 și, după caz,
ale art. 16, se calculează punctajul individual.
(2) Punctajul individual rezultă din aplicarea coeficienților de
serviciu sau, după caz, a coeficienților de producție la numărul
de servicii corespunzător salariatului respectiv, precum și a
coeficienților de complexitate, conform formulelor de calcul
prevăzute în anexa nr. 2 pct. I și II.
(3) Prin excepție de la prevederile alin. (1), în cazul
personalului de specialitate prevăzut în tabelul III din anexa
nr. 1, punctajul individual se calculează prin aplicarea
coeficienților de complexitate la punctajul de referință al
personalului artistic, respectiv al personalului tehnic de
specialitate, conform formulei de calcul prevăzute în anexa nr. 2
pct. III.
(4) Coeficienții de serviciu, coeficienții de producție,
coeficienții de complexitate și, după caz, limitele între care
aceștia pot fi stabiliți sunt prevăzuți în anexa nr. 1.
Art. 18. — În instituțiile de spectacole:
(1) Pentru personalul de specialitate prevăzut în tabelul I din
anexa nr. 1, calcularea punctajului individual se face după cum
urmează:
a) numărul serviciilor de aceeași natură din cadrul fiecărei
producții artistice la realizarea/exploatarea căreia participă
respectivul salariat se înmulțește cu coeficientul de serviciu
corespunzător;
b) valorile obținute conform prevederilor lit. a) se însumează,
iar rezultatul se înmulțește cu coeficientul de complexitate
corespunzător, obținându-se punctajul individual pe producție;
c) punctajele individuale pe producții ale salariatului respectiv
se însumează, obținându-se punctajul individual.
(2) Pentru personalul de specialitate prevăzut în tabelul II din
anexa nr. 1, calcularea punctajului individual se face după cum
urmează:
a) numărul maxim de servicii necesare realizării/exploatării
unei producții artistice noi la care a fost distribuit/repartizat
salariatul se însumează și rezultatul se înmulțește cu
coeficientul de producție stabilit conform prevederilor art. 4 lit. f);
b) valorile obținute conform prevederilor lit. a) se înmulțesc
cu coeficientul de complexitate corespunzător, obținându-se
punctajul individual pe producție;
c) punctajele individuale pe producție se însumează,
obținându-se punctajul individual.
(3) Pentru personalul de specialitate prevăzut în tabelul III
din anexa nr. 1 punctajul de referință calculat pentru personalul

5

artistic, respectiv pentru personalul tehnic de specialitate
reprezentând baza de calcul, se înmulțește cu coeficientul de
complexitate corespunzător, obținându-se punctajul individual.
Art. 19. — În instituțiile de concerte:
(1) Pentru personalul de specialitate prevăzut în tabelul I din
anexa nr. 1, calcularea punctajului individual se face după cum
urmează:
a) numărul serviciilor de aceeași natură din cadrul fiecărei
producții artistice la realizarea/exploatarea căreia participă
respectivul salariat se înmulțește cu coeficientul de serviciu
corespunzător;
b) valorile obținute conform prevederilor lit. a) se însumează,
iar rezultatul se înmulțește cu coeficientul de complexitate
corespunzător funcției, obținându-se punctajul individual pe
producție;
c) punctajele individuale pe producții ale salariatului respectiv
se însumează, obținându-se punctajul individual.
(2) Pentru personalul de specialitate prevăzut în tabelul III
din anexa nr. 1 punctajul de referință calculat pentru personalul
artistic, respectiv pentru personalul tehnic de specialitate,
reprezentând baza de calcul, se înmulțește cu coeficientul de
complexitate corespunzător, obținându-se punctajul individual.
Art. 20. — După calcularea punctajelor individuale, se
stabilesc, în condițiile prevăzute la art. 5—8, limitele normei de
muncă pentru încadrarea în categoria I, respectiv categoria II
din grilă, pentru următoarea perioadă de referință.
SECȚIUNEA a 4-a
Calcularea punctajului de referință

Art. 21. — În instituțiile de spectacole:
(1) În cazul personalului artistic de specialitate, punctajul de
referință se stabilește după cum urmează:
a) se calculează punctajul mediu pe fiecare producție
artistică — în baza punctajelor individuale obținute de personalul
artistic de specialitate pe producția respectivă, fără a fi incluse
punctajele individuale obținute de personalul prevăzut în
tabelele II și III din anexa nr. 1;
b) punctajele medii obținute conform prevederilor lit. a) se
însumează;
c) valoarea rezultată conform prevederilor lit. b) se împarte la
numărul total de producții artistice care urmează să fie
realizate/exploatate în perioada de referință, obținându-se
punctajul de referință pentru personalul artistic de specialitate.
(2) În cazul personalului tehnic de specialitate, punctajul de
referință se stabilește după cum urmează:
a) se calculează punctajul mediu pe fiecare producție
artistică — în baza punctajelor individuale obținute de personalul
tehnic de specialitate pe producția respectivă, fără a fi incluse
punctajele individuale obținute de personalul prevăzut în
tabelele II și III din anexa nr. 1;
b) punctajele medii obținute conform prevederilor lit. a) se
însumează;
c) valoarea rezultată conform prevederilor lit. b) se împarte la
numărul total de producții artistice care urmează să fie
realizate/exploatate în perioada de referință, obținându-se
punctajul de referință pentru personalul tehnic de specialitate.
Art. 22. — (1) În instituțiile de concerte:
a) pentru personalul artistic de specialitate — punctajul de
referință se stabilește de consiliul administrativ, la propunerea
conducerii executive, cu avizul conform al consiliului artistic;
b) pentru personalul tehnic de specialitate — punctajul de
referință se stabilește conform prevederilor art. 21 alin. (2).
(2) Punctajul de referință pentru personalul artistic de
specialitate poate fi stabilit, conform prevederilor alin. (1) lit. a),
și la nivelul punctajului minim individual obținut pe respectiva
categorie de personal, fără a fi luate în considerare punctajele
obținute de personalul prevăzut în tabelele II și III din anexa
nr. 1.

6

MONITORUL OFICIAL AL ROMÂNIEI, PARTEA I, Nr. 891/29.XII.2008

Art. 23. — La stabilirea mediei punctajelor pe producție
artistică nu sunt luate în calcul punctajele individuale pe
producție a căror valoare este 0 (zero).
Art. 24. — (1) Salariații din cadrul personalului artistic și
tehnic al căror punctaj individual final se situează sub punctajul
de referință pot fi încadrați cu fracțiune de normă, calculată prin
raportarea punctajului individual final al salariatului respectiv la
punctajul de referință.
(2) În cazul personalului administrativ de specialitate
prevederile alin. (1) nu sunt aplicabile.
SECȚIUNEA a 5-a
Evaluarea calitativă și calcularea punctajului individual final

Art. 25. — (1) Aprecierea activității anterioare a personalului
de specialitate se efectuează conform procedurilor stabilite prin
regulamentul de organizare și funcționare a fiecărei instituții de
spectacole sau concerte.
(2) Propunerea privind aprecierea activității anterioare este
întocmită:
a) în cazul personalului artistic de specialitate — de către
coordonatorul personalului artistic, consultantul artistic, regizor,
coregraf, dirijor, secretarul literar/muzical/artistic sau de către o
altă persoană cu atribuții în domeniul artistic, desemnată de
către directorul general sau, după caz, de către director;
b) în cazul personalului tehnic de specialitate — de către
șeful de compartiment și regizorul tehnic de scenă, respectiv de
către directorul de producție sau de către producătorul delegat,
după caz;
c) în cazul personalului administrativ de specialitate — de
către șeful ierarhic superior.
(3) Propunerile privind aprecierea activității anterioare au la
bază fișele individule de evaluare a calității prestației, întocmite
pe durata fiecărei perioade de referință.
Art. 26. — (1) Valoarea aprecierii activității anterioare se
stabilește prin raportare la punctajul individual, în intervalul dat
de următoarele limite:
a) personalul artistic de specialitate: ± 20%, cu excepția
salariaților care ocupă funcțiile de regizor artistic, coregraf,
dirijor, dirijor cor, scenograf, pentru care limita este: ±30%;
b) personalul tehnic de specialitate: ±30%;
c) personalul administrativ de specialitate: ±25%.
(2) Valorile aprecierii activității anterioare se aprobă conform
prevederilor art. 6—8, cu excepția celor pentru personalul
administrativ de conducere, care sunt stabilite de către directorul
general sau, după caz, directorul instituției de spectacole sau
concerte.
(3) Valoarea aprecierii activității anterioare se aplică
punctajului individual, determinând menținerea, majorarea sau
diminuarea acestuia.
Art. 27. — Prin aplicarea valorii aprecierii calitative la
punctajul individual se obține punctajul individual final, conform
următoarei formule:
PIF = PI + PI x A/100,
în care:
PIF = punctajul individual final;
PI = punctajul individual;
A = aprecierea activității anterioare.
Art. 28. — În cazul salariaților care ocupă funcția de
balerin/dansator/solist balet în instituțiile de spectacole,
punctajul individual final se obține după completarea punctajului
obținut conform art. 27 cu punctajul prevăzut la art. 12 alin. (6).
Art. 29. — Valoarea punctajului individual final determină
salariul de bază pentru perioada de referință și încadrarea
salariatului în categoriile din grilă.

CAPITOLUL III
Stabilirea salariului de bază pentru perioada de referință
Art. 30. — (1) În vederea stabilirii salariilor de bază pentru
personalul artistic și tehnic de specialitate, se calculează
valoarea punctului de salariu corespunzător categoriei de
personal și celei de studii, conform formulei:
V = (Smax − Smin)/(PmaxA;B − Pref),
în care:
V = valoarea punctului de salariu;
Smax = valoarea de referință din grilă, înmulțită cu valoarea
maximă a coeficientului de multiplicare din grilă,
corespunzătoare categoriei de personal și celei de studii;
Smin = valoarea de referință din grilă, înmulțită cu valoarea
minimă a coeficientului de multiplicare din grilă,
corespunzătoare categoriei de personal și celei de studii;
PmaxA;B = punctajul individual maxim aferent categoriei de
personal artistic sau tehnic, după caz;
Pref = punctajul de referință corespunzător categoriei de
personal.
(2) În vederea stabilirii salariilor de bază pentru personalul
administrativ de specialitate, se calculează valoarea punctului
de salariu corespunzător categoriei de personal și celei de studii,
conform formulei:
V = (Smax − Smin)/(Pmax − Pmin),
în care:
Pmax = punctajul maxim pe instituție rezultat în urma
ierarhizării tuturor punctajelor individuale din instituție;
Pmin = punctajul minim pe instituție rezultat în urma
ierarhizării tuturor punctajelor individuale din instituție.
(3) Pentru personalul artistic și tehnic de specialitate
prevăzut în tabelele nr. II și III din anexa nr. 1, în formula
prevăzută la alin. (1) punctajul de referință este cel calculat
pentru personalul artistic și tehnic prevăzut în tabelul nr. I.
Art. 31. — Salariul individual de bază se calculează:
a) pentru personalul artistic și tehnic de specialitate, conform
formulei:
SI = V x (PIF − Pref) + Smin;
b) pentru personalul administrativ de specialitate, conform
formulei:
SI = V x (PIF − Pmin) + Smin,
în care:
SI = salariul individual;
V = valoarea punctului de salariu;
PIF = punctajul individual final;
Pref = punctajul de referință, corespunzător categoriei de
personal;
Pmin = punctajul minim pe instituție rezultat în urma
ierarhizării tuturor punctajelor individuale din instituție;
Smin = valoarea de referință din grilă, înmulțită cu valoarea
minimă a coeficientului de multiplicare din grilă corespunzătoare
categoriei de personal și celei de studii.
Art. 32. — (1) La stabilirea salariului personalului artistic de
specialitate se are în vedere cesiunea drepturilor patrimoniale
de autor, respectiv a drepturilor patrimoniale conexe dreptului
de autor pentru exploatarea producțiilor artistice din perioada de
referință.
(2) Drepturile patrimoniale de autor, respectiv drepturile
patrimoniale conexe dreptului de autor cesionate se prevăd
expres în contractul individual de muncă.
Art. 33. — (1) Conducerea executivă are obligația de a aduce
la cunoștința personalului de specialitate evaluat, în scris, până
la data de 15 iunie a fiecărui an, rezultatul evaluării: punctajul de
referință, punctajul individual, aprecierea activității anterioare,
punctajul individual final și salariul de bază corespunzător pentru
perioada de referință.

MONITORUL OFICIAL AL ROMÂNIEI, PARTEA I, Nr. 891/29.XII.2008
(2) Salariații au dreptul să conteste rezultatul evaluării în
termen de 3 zile calendaristice de la data luării la cunoștință
despre acesta.
(3) Contestațiile se soluționează în termen de 5 zile
calendaristice de la data depunerii, în conformitate cu
prevederile regulamentului de organizare și funcționare a
instituției de spectacole sau concerte.
Art. 34. — (1) În termen de 15 zile calendaristice de la
comunicarea rezultatului evaluării, salariatul are obligația de a
înștiința, în scris, instituția de spectacole sau concerte despre
acceptul sau, după caz, refuzul său cu privire la condițiile
raportului de muncă cu instituția pentru următoarea perioadă de
referință.
(2) Dacă în termenul prevăzut la alin. (1) salariatul fie nu
comunică instituției de spectacole sau concerte acceptul său,
fie îi comunică refuzul cu privire la noile condiții ale raportului de
muncă, conducerea executivă comunică salariatului respectiv,
în scris, până la data de 15 iulie, lista posturilor vacante din
instituție, compatibile cu pregătirea profesională și cu abilitățile
acestuia.
(3) În situația în care instituția de spectacole sau concerte nu
dispune de locuri de muncă vacante potrivit alin. (2), aceasta
are obligația de a solicita sprijinul agenției teritoriale de ocupare
a forței de muncă, în vederea redistribuirii salariatului,
corespunzător pregătirii profesionale a acestuia.
(4) Salariatul are la dispoziție un termen de 3 zile lucrătoare
de la comunicarea listei posturilor vacante din instituție pentru
a-și manifesta în scris consimțământul.
(5) În situația acceptării, directorul general sau, după caz,
directorul instituției de spectacole ori concerte va stabili noul
raport de muncă în condițiile art. 13 din Ordonanța Guvernului
nr. 21/2007, aprobată cu modificări și completări prin Legea
nr. 353/2007.
(6) În cazul în care salariatul nu își manifestă consimțământul
în termenul prevăzut la alin. (4), raportul său de muncă cu
instituția de spectacole sau concerte poate fie să continue, în
condițiile determinate de rezultatul evaluării, fie să înceteze, în
condițiile legii.
(7) Cu persoanele ale căror contracte individuale de muncă
încetează, instituția de spectacole sau concerte poate încheia
contracte civile, în baza Legii nr. 8/1996 privind drepturile de
autor și alte drepturi conexe, cu modificările și completările
ulterioare, sau a Codului civil, după caz.
Art. 35. — (1) În cazul salariaților al căror punctaj individual
este 0 (zero), acesta le va fi comunicat de conducerea executivă
în termenul prevăzut la art. 33 alin. (1).
(2) Până la data de 15 iulie conducerea executivă va
comunica salariaților prevăzuți la alin. (1), în scris, lista posturilor
vacante din instituție, compatibile cu pregătirea profesională a
acestora.
(3) Prevederile art. 34 alin. (3)—(5) sunt aplicabile și în cazul
salariaților prevăzuți la alin. (1).
(4) În situația în care salariații prevăzuți la alin. (1) nu își
manifestă consimțământul în termenul prevăzut la art. 34
alin. (4), raportul lor de muncă cu instituția încetează, în
condițiile legii.
Art. 36. — (1) În urma evaluării personalului de specialitate,
conducerea executivă:
a) asigură întocmirea fișelor posturilor, în care sunt
prevăzute: atribuțiile, sarcinile și activitățile pentru perioada de
referință;
b) asigură elaborarea, pentru perioada de referință, a actelor
adiționale la contractele individuale de muncă pentru personalul
existent.
(2) Contractele individuale de muncă ale personalului artistic
de specialitate pot conține clauze privind cesiunea drepturilor

7

patrimoniale de autor, respectiv a drepturilor patrimoniale
conexe dreptului de autor.
CAPITOLUL IV
Alte drepturi salariale
Art. 37. — (1) Cuantumul indemnizațiilor pentru activitate
solistică, prevăzute în grilă, sunt stabilite, pentru perioada de
referință, de consiliul administrativ, la propunerea regizorului
artistic, a dirijorului sau a coregrafului, în funcție de numărul
activităților solistice ale salariatului respectiv din luna
precedentă.
(2) Nominalizarea salariaților care beneficiază de
indemnizațiile specifice pentru activitate solistică și stabilirea
procentului indemnizației, în limitele prevăzute în grilă, se
aprobă trimestrial prin hotărâre a consiliului administrativ.
(3) În situațiile în care activități solistice sunt distribuite
salariaților care ocupă funcții de instrumentist, artist
instrumentist, balerin, dansator, corist, artist liric, aceștia vor
beneficia de indemnizația specifică pentru activități solistice în
condițiile prevăzute la alin (2).
Art. 38. — (1) Pentru personalul administrativ de specialitate
cuantumul indemnizațiilor de conducere specifice, pentru
perioada de referință, se stabilește distinct, de către directorul
general/directorul instituției de spectacole sau concerte, cu
aprobarea autorității în subordinea căreia funcționează aceasta,
cu luarea în considerare a inițiativei, capacității de
comunicare/rezolvare a conflictelor, a capacității de coordonare,
organizare, evaluare, monitorizare.
(2) Cuantumul indemnizațiilor de conducere specifice,
prevăzute în grilă pentru alte categorii de beneficiari decât cele
prevăzute la alin. (1), sunt aprobate de consiliul administrativ, la
propunerea șefilor de compartimente/coordonatori/consultanți,
după caz.
(3) Indemnizațiile de conducere specifice se stabilesc
întotdeauna cu luarea în considerare a performanțelor
personalului coordonat.
Art. 39. — (1) Personalul de specialitate din instituțiile de
spectacole sau concerte beneficiază, în condițiile legii, de
următoarele drepturi salariale: spor pentru vechime în muncă,
spor pentru titlu științific, spor pentru activitate de importanță
națională, precum și de majorări salariale, prime, salarii de merit,
tichete cadou.
(2) Sporul pentru condiții grele prevăzut de lege se acordă
pentru suprasolicitarea neuropsihică, în funcție de numărul de
repetiții generale și spectacole/concerte susținute în luna
anterioară, după cum urmează:
a) personalului de specialitate prevăzut în tabelul I,
nr. crt. 1—6 din anexa nr. 1 — până la 15% din salariul de bază;
b) personalului de specialitate prevăzut în tabelul I, nr. crt. 7
din anexa nr. 1 — până la 10% din salariul de bază;
c) personalului de specialitate prevăzut în tabelul I, nr. crt. 8
din anexa nr. 1 — până la 5% din salariul de bază.
(3) Nominalizarea salariaților care beneficiază de sporul
pentru condiții grele și stabilirea procentului de spor, în limitele
prevăzute la alin. (2), se aprobă trimestrial prin hotărâre a
consiliului administrativ.
(4) Sporurile, majorările și stimulentele prevăzute la alin. (1)
și (2) se pot acorda numai în limitele bugetului aprobat, conform
hotărârii consiliului administrativ.
CAPITOLUL V
Dispoziții tranzitorii și finale
Art. 40. — Persoanele angajate în instituțiile de spectacole
sau concerte, care s-au aflat în concediu plătit pentru creșterea
și îngrijirea copilului în vârstă de până la 2 ani, respectiv 7 ani în
cazul copilului cu handicap, precum și cele ale căror contracte
individuale de muncă au fost suspendate din alte cauze, potrivit

8

MONITORUL OFICIAL AL ROMÂNIEI, PARTEA I, Nr. 891/29.XII.2008

legii, și care nu au prestat activitate în ultimele 12 luni vor
beneficia, la reluarea activității, de salariul avut anterior
intervenirii situației de suspendare, până la evaluarea realizată
conform prezentelor norme metodologice.
Art. 41. — (1) Absolvenții de învățământ superior de lungă
sau de scurtă durată, care, la data trecerii pe funcția
corespunzătoare studiilor absolvite, erau încadrați pe funcții cu
nivel inferior de studii, specifice domeniului în care au absolvit
studiile universitare, se încadrează la nivelul de studii
corespunzător.
(2) În situația prevăzută la alin. (1), salariul individual va fi
recalculat pe baza punctului de salariu corespunzător nivelului
de studii.
Art. 42. — Salariile de bază ale directorilor
generali/directorilor instituțiilor de spectacole sau concerte se
stabilesc în conformitate cu prevederile Ordonanței de urgență
a Guvernului nr. 189/2008 privind managementul instituțiilor de
spectacole sau concerte, muzeelor și colecțiilor publice,
bibliotecilor și al așezămintelor culturale de drept public.
Art. 43. — În cazul în care cheltuielile de personal necesare,
rezultate în urma evaluării, depășesc bugetul aferent pentru
perioada de referință, valoarea punctului de salariu se poate
diminua în mod corespunzător, în baza hotărârii consiliului
administrativ.
Art. 44. — (1) Pentru personalul artistic de specialitate
prevăzut la art. 13 alin. (1) lit. a), pot fi atribuite sarcini
complementare, în baza criteriilor prevăzute în regulamentul de
organizare și funcționare a fiecărei instituții de spectacole sau
concerte.
(2) Lista sarcinilor complementare pentru perioada de
referință și punctajul corespunzător acestora se aprobă conform
prevederilor art. 5—8.
(3) Punctajul sarcinilor complementare se adaugă la
punctajul individual, anterior evaluării calitative, fără a putea
depăși 50% din acesta.
(4) Prin excepție de la prevederile alin (3), pentru salariații
care ocupă funcția de regizor artistic, coregraf, scenograf,
punctajul sarcinilor complementare poate fi de până la 70% din
valoarea punctajului individual.
(5) Acordarea sarcinilor complementare se realizează în
conformitate cu criteriile prevăzute în regulamentul de
organizare și funcționare a fiecărei instituții de spectacole sau
concerte.
Art. 45. — (1) În cazul în care în perioada de referință
volumul de muncă al salariatului scade sau crește cu până la
15% din norma acestuia de muncă, stabilită în baza evaluării,
valoarea salariului nu se modifică.
(2) În cazul în care creșterea volumului de muncă este de
peste 15%, salariatul respectiv poate beneficia de remunerații
sau, după caz, de onorarii, în baza unor contracte civile.
(3) În cazul în care scăderea volumului de muncă este de
peste 15%, valoarea salariului stabilit în baza evaluării se poate
păstra prin redistribuirea/repartizarea salariaților în cauză sau
prin atribuirea unor sarcini complementare, după caz.
(4) Pentru primul an de aplicare a prezentelor norme
metodologice, limita prevăzută la alin. (1) poate ajunge până la
±25%.
Art. 46. — (1) Îndeplinirea obligațiilor profesionale de către
personalul de specialitate căruia i se aplică prevederile
prezentelor norme metodologice se certifică lunar de către șefii
ierarhici direcți și se menționează în propunerile prevăzute la
art. 25.
(2) Activitatea personalului căruia nu i se aplică prevederile
prezentelor norme metodologice va fi certificată pe baza
pontajelor, respectiv a fișelor colective de prezență.
Art. 47. — (1) Prevederile prezentelor norme metodologice
se aplică în mod corespunzător și pentru evaluarea personalului
tehnic și administrativ de specialitate din instituțiile de proiecte,

precum și pentru personalul de specialitate din alte tipuri de
instituții de spectacole sau concerte, înființate conform
prevederilor art. 7 din Ordonanța Guvernului nr. 21/2007, cu
modificările și completările ulterioare.
(2) În cazul instituțiilor de spectacole sau concerte înființate
conform prevederilor art. 7 din Ordonanța Guvernului
nr. 21/2007, aprobată cu modificări și completări prin Legea
nr. 353/2007, categoriile de servicii și coeficienții corespunzători
se stabilesc la nivelul acestora, ținându-se cont de specificitatea
activităților, și se aprobă de autoritățile administrației publice
care le-au înființat sau în subordinea cărora funcționează.
Art. 48. — Prezentele norme metodologice intră în vigoare în
termen de 3 zile de la data publicării.
Art. 49. — (1) În perioada 1 ianuarie—31 august 2009, în
vederea aplicării prezentelor norme metodologice, stabilirea
volumului de muncă se face după cum urmează:
a) pentru personalul artistic de specialitate distribuit — cu
respectarea distribuțiilor făcute pentru producțiile artistice care
sunt în curs de realizare, respectiv pentru cele a căror distribuție
a fost anunțată anterior intrării în vigoare a prezentelor norme
metodologice;
b) pentru personalul tehnic și administrativ de specialitate —
prin repartizarea salariaților la fiecare producție artistică din
repertoriu.
(2) Comunicarea rezultatului evaluării de către conducerea
executivă și comunicarea de către fiecare salariat a refuzului
sau acceptului său se fac la termenele stabilite de conducerea
fiecărei instituții de spectacole sau concerte.
Art. 50. — (1) Pentru perioada 1 ianuarie—31 august 2009
salariații din cadrul personalului de specialitate pot opta pentru
aplicarea sistemului de stabilire a salariilor prevăzut în Legea
nr. 154/1998 privind sistemul de stabilire a salariilor de bază în
sectorul bugetar și a indemnizațiilor pentru persoane care ocupă
funcții de demnitate publică, cu modificările și completările
ulterioare, și evaluarea performanțelor profesionale individuale,
realizată conform Hotărârii Guvernului nr. 125/1999.
(2) Salariații care au optat conform prevederilor alin. (1) își
pot menține respectiva opțiune pe o durată de 3 ani, după
expirarea căreia li se aplică prevederile prezentei norme
metodologice.
(3) Comunicarea de către salariați a opțiunii lor se face în
termenul prevăzut la art. 49 alin. (2), respectiv în termenul
prevăzut la art. 34 alin. (1).
Art. 51. — (1) În termen de 120 de zile de la data intrării în
vigoare a prezentelor norme metodologice, instituțiile de
spectacole sau concerte au obligația de a modifica și de a
completa propriile regulamente de organizare și funcționare, în
vederea corelării acestora cu prevederile prezentelor norme
metodologice.
(2) Regulamentele de organizare și funcționare a instituțiilor
de spectacole sau concerte, modificate și completate, sunt
aprobate de autoritățile publice centrale sau locale în subordinea
cărora funcționează, conform prevederilor art. 4 alin. (2) din
Ordonanța Guvernului nr. 21/2007, aprobată cu modificări și
completări prin Legea nr. 353/2007, într-un termen care nu
poate să depășească 160 de zile de la data intrării în vigoare a
prezentelor norme metodologice.
Art. 52. — De la data intrării în vigoare a prezentelor norme
metodologice, prevederile art. 8 alin. (1) lit. c) din Hotărârea
Guvernului nr. 281/1993 cu privire la salarizarea personalului
din unitățile bugetare, cu modificările și completările ulterioare,
se aplică personalului de specialitate din instituțiile de
spectacole sau concerte în conformitate cu procedura prevăzută
la art. 39 alin. (2)—(4) din prezentele norme metodologice.
Art. 53. — Anexele nr. 1 și 2 fac parte integrantă din
prezentele norme metodologice.

9

MONITORUL OFICIAL AL ROMÂNIEI, PARTEA I, Nr. 891/29.XII.2008

ANEXA Nr. 1
la normele metodologice

Coeficienții de serviciu, de producție și de complexitate pentru personalul de specialitate
Tabelul I — Coeficienții de serviciu și de complexitate pentru salariații al căror punctaj individual se calculează conform
formulei prevăzute în anexa nr. 2 pct. I
Nr.
crt.

Funcția

Categoria de personal —
conform grilei din anexa la
Ordonanța Guvernului
nr. 21/2007

Coeficientul de serviciu

Coeficientul de complexitate

0

1

2

3

4

1.

Actor teatru/Mânuitor
păpuși-marionete
Sufleor teatru

Artiști interpreți și
asimilați/Artiști creatori
și asimilați:
— funcții artistice de
specialitate
— funcții de execuție
— studii superioare și
medii

Producții noi:
repetiții: 2
repetiții generale: 4
spectacole: 4
Producții reluări:
repetiții: 1
repetiții generale: 2
spectacole: 4

Actor teatru/Mânuitor păpuși-marionete:
— rol principal I: 7—8
— rol principal II: 5—6
— rol secundar I: 3
— rol secundar II: 2
Sufleor teatru: 1—2

2.

Solist vocal
Artist liric
Corist
Sufleor operă/operetă
(instituții de spectacole)

Artiști interpreți și
asimilați/Artiști creatori
și asimilați:
— funcții artistice de
specialitate
— funcții de execuție
— studii superioare
și/sau medii

Producții noi:
repetiții: 2
ansamblu cu pian: 3
repetiții generale: 4
spectacole: 4
Producții reluări:
repetiții: 2
ansamblu cu pian: 2,5
repetiții generale: 3
spectacole: 4
regie cu pian și cover: 1

Solist vocal:
— rol titular/principal: 7—10
— rol secundar: 5—7
— rol comprimar: 3
— figurație: 2
Artist liric: 1—3
Corist: 1—3
Sufleor operă/operetă: 1—3

3.

Dirijor
Dirijor cor
Concertmaistru
Artist
Instrumentist
Instrumentist
(instituții de spectacole)

Artiști interpreți și
asimilați:
— funcții artistice de
specialitate
— funcții de execuție
— studii superioare
și/sau medii

repetiție pe partide: 1
repetiție: 2
repetiție generală: 4
spectacol: 4
concert: 5

Dirijor: 8—12
Dirijor cor: 4—6
Concertmaistru: 5—7
Solist instrumentist/șef partidă: 4—6
Solist instrumentist: 3—5
Artist instrumentist/șef partidă: 3—5
Artist instrumentist: 2—3
Instrumentist: 2—3

4.

Solist balet
Balerin
Dansator
(instituții de spectacole)

Artiști interpreți și
asimilați:
— funcții artistice de
specialitate
— funcții de execuție
— studii superioare și
medii

Producții noi:
repetiții: 2
repetiții generale: 4
spectacole cu balet: 4
spectacole de balet: 5
Producții reluări:
repetiții: 2
repetiții generale: 3
spectacole cu balet: 4
spectacole de balet: 5

Solist:
— solist principal: 7—10
— solist secundar: 5—6
Ansamblu: 1—3
Corifeu: 4

5.

Maestru artist circ
Artist circ

Artiști interpreți și
asimilați:
— funcții artistice de
specialitate
— funcții de execuție
— studii superioare și
medii

Producții noi:
repetiții: 2
repetiții generale: 4
spectacole: 4

Maestru artist circ: 8—12
Artist circ: 6—10

10
0

MONITORUL OFICIAL AL ROMÂNIEI, PARTEA I, Nr. 891/29.XII.2008
1

2

3

4

6. Dirijor
Dirijor cor
Concertmaistru
Solist concertist
Solist instrumentist
Artist instrumentist
Instrumentist
Artist liric
Corist
(instituții de concerte)

Artiști interpreți și
asimilați:
— funcții artistice de
specialitate
— funcții de execuție
— studii superioare
și/sau medii

Concerte:
repetiție pe partide: 1
repetiție concert
educativ: 1
repetiție ansamblu: 2
repetiție generală: 3
concert educativ: 3
concert: 4

Dirijor: 15—20
Dirijor cor: 5—10
Solist concertist: 15—20
Concert maestru: 5—10
Solist instrumentist/șef partidă: 5—10
Solist instrumentist: 4—8
Artist instrumentist/șef partidă: 4—8
Artist instrumentist: 2—4
Instrumentist: 2—4
Artist liric: 2—4
Corist: 2—4

7. Regizor tehnic
Secretar platou
Operator
lumini/sunet/imagine
Regizor culise
Editor imagine/sunet
Recuziter orchestră

Servicii de scenă:
— funcții tehnice de
specialitate
— funcții de execuție
— studii superioare
și/sau medii

Producții noi:
repetiții: 2
repetiții generale: 4
spectacole: 4
Producții reluări:
repetiții: 1
repetiții generale: 2
spectacole: 4

Regizor tehnic: 4—6
Secretar platou: 3—5
Operator lumini/sunet/imagine: 3—5
Regizor culise: 3—5
Editor imagine/sunet: 3—6
Recuziter orchestră: 2—3

8. Maistru sunet/lumini
Electroacustician
Electrician iluminare
scenă
Mânuitor-montator
decor
Recuziter
Tapițer
Montor imagine/sunet
Costumier
Machior
Peruchier

Personal calificat —
servicii de scenă și
producție:
— funcții tehnice de
specialitate
— funcții de execuție
— studii medii

Producții noi:
repetiții: 2
repetiții generale: 4
spectacole: 4
Producții reluări:
repetiții: 1
repetiții generale: 2
spectacole: 4

Maistru sunet/lumini: 1—3
Electroacustician: 1—3
Electrician iluminare scenă: 1—3
Mânuitor-montator decor: 1—3
Recuziter: 1—3
Tapițer: 1—3
Montor imagine/sunet: 1—3
Costumier: 1—3
Machior: 1—3
Peruchier: 1—3

9. Servicii de scenă și
producție
* Servicii de primire
public: supraveghetor
sală; controlor bilete;
garderobier; plasator.
* se numără doar
serviciile la care
participă

Personal necalificat:
— funcții tehnice de
specialitate
— funcții de execuție
— studii medii, generale

Producții noi:
repetiții: 2
repetiții generale: 4
spectacole: 4
Producții reluări:
repetiții: 1
repetiții generale: 2
spectacole: 4

Servicii de scenă și producție: 1—1,5
Supraveghetor sală: 1,5
Controlor bilete: 1—2
Garderobier: 1—2
Plasator: 1—2

Tabelul II — Coeficienții de producție și de complexitate pentru salariații al căror punctaj individual se calculează
conform formulei prevăzute în anexa nr. 2 pct. II
Nr.
crt.

Funcția

Categoria de personal —
conform grilei din anexa la
Ordonanța Guvernului
nr. 21/2007

Coeficientul producție

Coeficientul de complexitate

0

1

2

3

4

1. Regizor artistic
teatru/operă/operetă/
păpuși-marionete;
Coregraf
Scenograf

Artiști creatori și
asimilați:
— funcții artistice de
specialitate
— funcții de execuție
— studii superioare

Producție nouă:
proiect mare: 4
proiect mediu: 3
proiect mic: 2

Regizor artistic teatru/operă/operetă/
păpuși-marionete: 10—12
* Coregraf: 8—12
* Scenograf: 8—10
* coeficientul de complexitate se acordă în
funcție de coregrafii parțiale/integrale în
cazul coregrafului; pentru decor și/sau
costume, în cazul scenografului

11

MONITORUL OFICIAL AL ROMÂNIEI, PARTEA I, Nr. 891/29.XII.2008
0

1

2

3

4

2. Asistent scenografie
Asistent regie
Artist plastic
Grafician
Sculptor păpuși

Artiști creatori și
asimilați:
— funcții artistice de
specialitate
— funcții de execuție
— studii superioare și
medii

Producție nouă:
proiect mare: 3
proiect mediu: 2
proiect mic: 1

Asistent scenografie: 2—4
Asistent regie: 3—5
Sculptor păpuși: 1—3
Artist plastic: 1—3
Grafician: 1—3

3. Lăcătuș montator
Pictor executant
Butafor
Cizmar-confecționer
încălțăminte
Croitor-confecționer
îmbrăcăminte
Brodeor
Imprimeur textile
Confecționer montator
produse din lemn
Tapițer

Personal calificat —
servicii de scenă și
producție:
— funcții tehnice de
specialitate
— funcții de execuție
— studii medii

Producție nouă:
proiect mare: 3
proiect mediu: 2
proiect mic: 1

1—3

4. Producător delegat

— funcții administrative
de specialitate
— funcții de execuție
— studii superioare

Producție nouă:
proiect mare: 3
proiect mediu: 2
proiect mic: 1

3—5

Tabelul III — Coeficienții de complexitate pentru salariații al căror punctaj individual se calculează conform formulei
prevăzute în anexa nr. 2 pct. III

Nr.
crt.

Funcția

Categoria de personal — conform grilei din
anexa la Ordonanța Guvernului nr. 21/2007

Coeficientul de complexitate

0

1

2

3

1.

Maestru balet/dans/cor
Maestru studii de
balet/muzicale/canto
Maestru corepetitor
Corepetitor
Acompaniator

Artiști creatori și asimilați:
— funcții artistice de specialitate
— funcții de execuție
— studii superioare și/sau medii

Maestru balet/dans/cor: 10—18
Maestru corepetitor: 10—18
Maestru studii de balet/muzicale/canto: 8—15
Corepetitor: 6—10
Acompaniator: 6—10

2.

Consultant artistic/muzical
Secretar literar/muzical/artistic

Artiști creatori și asimilați:
— funcții artistice de specialitate
— funcții de execuție
— studii superioare

Consultant artistic/muzical: 10—18
Secretar literar/muzical/artistic: 4—15

3.

Referent literar/muzical/artistic

Artiști creatori și asimilați:
— funcții artistice de specialitate
— funcții de execuție
— studii medii

3—12

4.

Maistru acordor/pian/clavecin
Maistru lutier
Specialist orgă/instrumente de
suflat

Personal calificat — servicii de
scenă și producție:
— funcții tehnice de specialitate
— funcții de execuție
— studii medii

8—15

5.

Impresar artistic teatru/muzical
Specialist în relații publice
Specialist marketing cultural

— funcții administrative de
specialitate
— funcții de execuție
— studii superioare

12—20

12
0

MONITORUL OFICIAL AL ROMÂNIEI, PARTEA I, Nr. 891/29.XII.2008
1

2

3

6.

Inginer producție

— funcții administrative de
specialitate
— funcții de execuție
— studii superioare

10—18

7.

Director general adjunct/director
adjunct (artistic/economic/
tehnic/marketing)

— funcții administrative de
specialitate
— funcții de conducere
— studii superioare

Director general adjunct: 18—28
Director artistic/director economic: 18—25
Director tehnic/director marketing: 17—23
ANEXA Nr. 2
la normele metodologice

F O R M U L E D E C A L C U L A L P U N C TA J U L U I I N D I V I D U A L

I. Pentru personalul de specialitate prevăzut în tabelul I din anexa nr. 1:
Pentru calcularea punctajului individual pe producție se aplică următoarea formulă:
PI1 = [(ΣR1 x CR) + (ΣRG1 x CRG) + (ΣS1 x CS) ] x CC1
Calcularea punctajului individual se face prin însumarea punctajelor individuale pe producții după următoarea formulă:
PI = PI1 + PI2 +... + PIn,
în care:
PI1 = punctajul individual pe producția 1;
ΣR1 = numărul repetițiilor pentru producția 1;
ΣRG1 = numărul repetițiilor generale pentru producția 1;
ΣS1 = numărul spectacolelor pentru producția 1;
CR = coeficientul de serviciu de repetiții;
CRG = coeficientul de serviciu de repetiții generale;
CS = coeficientul de serviciu de spectacole;
CC1 = coeficientul de complexitate al rolului/funcției în producția 1;
PI = punctajul individual.
II. Pentru personalul de specialitate prevăzut în tabelul II din anexa nr. 1:
Pentru calcularea punctajului individual pe producție se aplică următoarea formulă:
PI1 = [(ΣR1 + ΣRG1 + ΣS1) x CP] x CC
Calcularea punctajului individual se face prin însumarea punctajelor individuale pe producții după următoarea formulă:
PI = PI1 + PI2 +... + PIn,
în care:
PI1 = punctajul individual pe producția 1;
ΣR1 = numărul repetițiilor pentru producția 1;
ΣRG1 = numărul repetițiilor generale pentru producția 1;
ΣS1 = numărul spectacolelor pentru producția 1;
CP = coeficientul de producție;
CC = coeficientul de complexitate al funcției;
PI = punctajul individual.
III. Pentru personalul de specialitate prevăzut în tabelul III din anexa nr. 1:
Pentru calcularea punctajului individual se aplică următoarea formulă:
PI = P ref x CC,
în care:
P ref = punctajul de referință;
CC = coeficientul de complexitate al funcției;
PI = punctajul individual.

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
COMISIA DE SUPRAVEGHERE A SISTEMULUI DE PENSII PRIVATE

HOTĂRÂRE
pentru aprobarea Normei nr. 24/2008 privind condițiile de autorizare și organizare a activelor
și pasivelor pentru societățile de administrare a fondurilor de pensii private
Având în vedere prevederile art. 23 lit. f) și g) din Ordonanța de urgență a Guvernului nr. 50/2005 privind înființarea,
organizarea și funcționarea Comisiei de Supraveghere a Sistemului de Pensii Private, aprobată cu modificări și completări prin
Legea nr. 313/2005,
conform Hotărârii Parlamentului României nr. 24/2006 privind numirea președintelui, a vicepreședintelui și a celorlalți
membri ai Consiliului Comisiei de Supraveghere a Sistemului de Pensii Private,

MONITORUL OFICIAL AL ROMÂNIEI, PARTEA I, Nr. 891/29.XII.2008

13

în temeiul dispozițiilor art. 15 alin. (5), (6) și (7) din Legea nr. 204/2006 privind pensiile facultative, cu modificările și
completările ulterioare, ale art. 57 alin. (6) din Legea nr. 411/2004 privind fondurile de pensii administrate privat, republicată, cu
modificările și completările ulterioare, și ale art. 4 alin. (3) din Legea contabilității nr. 82/1991, republicată,
Comisia de Supraveghere a Sistemului de Pensii Private emite următoarea hotărâre:
Art. 1. — Se aprobă Norma nr. 24/2008 privind condițiile de
autorizare și organizare a activelor și pasivelor pentru societățile
de administrare a fondurilor de pensii private, prevăzută în
anexa care face parte integrantă din prezenta hotărâre.
Art. 2. — Se abrogă Norma nr. 13/2007 privind autorizarea
societății de pensii ca administrator al fondurilor de pensii
facultative și al unui fond de pensii administrat privat, precum și
transferul activității de administrare a unui fond de pensii
facultative către un administrator al unui fond de pensii
administrat privat, aprobată prin Hotărârea Comisiei de

Supraveghere a Sistemului de Pensii Private nr. 35/2007,
publicată în Monitorul Oficial al României, Partea I, nr. 363 din
28 mai 2007, cu modificările și completările ulterioare.
Art. 3. — Prezenta hotărâre și norma menționată la art. 1 se
publică în Monitorul Oficial al României, Partea I, și pe site-ul
Comisiei de Supraveghere a Sistemului de Pensii Private
(www.csspp.ro).
Art. 4. — Direcția reglementare împreună cu Direcția
secretariat și cu directorul general vor urmări ducerea la
îndeplinire a prevederilor prezentei hotărâri.

Președintele Comisiei de Supraveghere a Sistemului de Pensii Private,
Mircea Oancea
București, 18 decembrie 2008.
Nr. 44.
ANEXĂ

N O R M A Nr. 24/2008
privind condițiile de autorizare și organizare a activelor și pasivelor pentru societățile
de administrare a fondurilor de pensii private
Având în vedere prevederile art. 16, 21, ale art. 23 lit. f) și ale art. 24 lit. a) și o) din Ordonanța de urgență a Guvernului
nr. 50/2005 privind înființarea, organizarea și funcționarea Comisiei de Supraveghere a Sistemului de Pensii Private, aprobată cu
modificări și completări prin Legea nr. 313/2005,
în baza art. 14 din Legea nr. 204/2006 privind pensiile facultative, cu modificările și completările ulterioare, denumită în
continuare Legea nr. 204/2006, și ale art. 57 alin. (2)—(4) din Legea nr. 411/2004 privind fondurile de pensii administrate privat,
republicată, cu modificările și completările ulterioare, denumită în continuare Legea nr. 411/2004,
Comisia de Supraveghere a Sistemului de Pensii Private, denumită în continuare Comisie, emite prezenta normă.
CAPITOLUL I
Dispoziții generale
Art. 1. — (1) În sistemul pensiilor private din România,
societățile de pensii constituite în baza Legii nr. 204/2006 pot
administra fonduri de pensii facultative și un fond de pensii
administrat privat, în baza deciziilor de autorizare emise de
Comisie.
(2) În sistemul pensiilor private din România, societățile de
pensii constituite în baza Legii nr. 411/2004 pot administra un
fond de pensii administrat privat și fonduri de pensii facultative,
în baza deciziilor de autorizare emise de Comisie.
Art. 2. — (1) Termenii și expresiile utilizate în prezenta normă
au semnificațiile prevăzute la art. 2 din Legea nr. 411/2004,
respectiv la art. 2 din Legea nr. 204/2006.
(2) De asemenea, termenii de mai jos au următoarele
semnificații:
a) administrator ofertant — administratorul unui fond de
pensii administrat privat care elaborează oferta de preluare a
administrării unui fond de pensii facultative autorizat;
b) administrator acceptant — administratorul unui fond de
pensii facultative care acceptă oferta de preluare a administrării
fondului de pensii facultative.
CAPITOLUL II
Autorizarea unei societăți de pensii ca societate
de administrare a fondurilor de pensii private
Art. 3. — (1) Pentru a administra atât fonduri de pensii
facultative, cât și un fond de pensii administrat privat, o societate
de pensii constituită în baza Legii nr. 204/2006 trebuie să obțină
următoarele:

a) decizia de autorizare de administrare, eliberată de
Comisie în baza Legii nr. 204/2006;
b) decizia de autorizare de administrare, eliberată de
Comisie în baza Legii nr. 411/2004.
(2) Pentru a administra atât un fond de pensii administrat
privat, cât și fonduri de pensii facultative, o societate de pensii
constituită în baza Legii nr. 411/2004 trebuie să obțină
următoarele:
a) decizia de autorizare de administrare, eliberată de
Comisie în baza Legii nr. 411/2004;
b) decizia de autorizare de administrare, eliberată de
Comisie în baza Legii nr. 204/2006.
Art. 4. — Denumirea societăților de pensii care vor
administra, în baza autorizațiilor obținute, atât un fond de pensii
administrat privat, cât și fonduri de pensii facultative va conține
sintagma societate de administrare a fondurilor de pensii private,
care va fi utilizată atât în materialele publicitare, cât și în toate
înscrisurile.
Art. 5. — (1) Pentru eliberarea deciziilor prevăzute la art. 3,
societățile de pensii trebuie:
a) să îndeplinească cumulativ condițiile prevăzute în Legea
nr. 204/2006, în Legea nr. 411/2004, precum și în normele emise
de Comisie în aplicarea acestora;
b) să depună la Comisie, pentru fiecare cerere de autorizare,
în mod separat, toate documentele necesare prevăzute fie în
Legea nr. 204/2006, fie în Legea nr. 411/2004, după cum este
cazul, precum și în normele emise de Comisie în aplicarea
acestora;
c) să dețină un capital social minim, reprezentând
echivalentul în lei al sumei de 5,5 milioane euro, calculat astfel:
1,5 milioane euro la cursul Băncii Naționale a României la data
vărsării capitalului social aferent autorizării pentru administrarea

14

MONITORUL OFICIAL AL ROMÂNIEI, PARTEA I, Nr. 891/29.XII.2008

de fonduri de pensii facultative și 4 milioane euro la cursul Băncii
Naționale a României la data vărsării capitalului social aferent
autorizării pentru administrarea unui fond de pensii administrat
privat.
(2) Societățile de pensii care la momentul depunerii celei
de-a doua cereri de autorizare au un capital social care
excedează nivelului minim prevăzut la alin. (1) lit. c) pentru
desfășurarea celor două activități nu sunt obligate să procedeze
la o majorare a capitalului social.
Art. 6. — (1) Pentru obținerea celei de-a doua decizii de
autorizare de administrare, societățile de pensii vor depune la
Comisie toate documentele prevăzute la art. 5 alin. (1) lit. b),
după cum urmează:
a) în copie, documentele care au fost deja depuse pentru
obținerea primei decizii de autorizare, în cazul în care acestea
nu au suferit modificări sau în cazul în care nu au expirat.
Documentele depuse în copie vor fi însoțite de o declarație de
conformitate cu originalul, semnată de reprezentantul legal al
societății pe pensii;
b) în original, toate celelalte documente prevăzute de
legislația în vigoare.
(2) În situația prevăzută la art. 5 alin. (2) societățile de pensii
vor anexa și o analiză financiară care să demonstreze că
alocarea de capital pentru desfășurarea celei de-a doua activități
nu afectează capacitatea companiei de a desfășura activitatea
de administrare pentru care a fost autorizată inițial.
Art. 7. — Comisia, după analiza celei de-a doua cereri de
autorizare și a documentației aferente, va proceda la aprobarea
sau respingerea cererii de autorizare prealabilă de administrare,
eliberată în baza Legii nr. 204/2006 sau, după caz, în baza Legii
nr. 411/2004.
Art. 8. — (1) Societățile de pensii care dețin autorizație de
administrare în baza Legii nr. 411/2004 și au obținut și decizia
prealabilă de autorizare de administrare, eliberată de Comisie în
baza Legii nr. 204/2006, vor înregistra la oficiul registrului
comerțului modificările corespunzătoare, în termen de 30 de zile
calendaristice de la primirea deciziei prealabile de autorizare de
administrare din partea Comisiei.
(2) Societățile de pensii care dețin autorizație de administrare
în baza Legii nr. 204/2006 și au obținut și decizia prealabilă de
autorizare de administrare, eliberată de Comisie în baza Legii
nr. 411/2004, vor înregistra la oficiul registrului comerțului
modificările corespunzătoare, în termen de 30 de zile
calendaristice de la primirea deciziei prealabile de autorizare de
administrare din partea Comisiei.
Art. 9. — În cazul în care societățile de pensii care au obținut
autorizația de administrare a fondurilor de pensii, constituite atât
în baza Legii nr. 204/2006, cât și în baza Legii nr. 411/2004, nu
respectă termenul de 30 de zile calendaristice pentru
înregistrarea modificărilor la oficiul registrului comerțului, decizia
prealabilă de autorizare de administrare eliberată de Comisie își
pierde valabilitatea.
Art. 10. — (1) În termen de 5 zile lucrătoare de la obținerea
certificatului de înregistrare a modificărilor de la oficiul registrului
comerțului, societatea de pensii va depune la Comisie o copie
a certificatului.
(2) În termen de 15 zile lucrătoare de la depunerea
certificatului de înregistrare conform alin. (1), Comisia va
proceda la aprobarea sau respingerea cererii de autorizare de
administrare în baza Legii nr. 204/2006 sau în baza Legii
nr. 411/2004.
CAPITOLUL III
Preluarea administrării unui fond de pensii facultative
de către un administrator al unui fond de pensii
administrat privat
Art. 11. — Administratorul unui fond de pensii administrat
privat poate prelua administrarea unui fond de pensii facultative,
cu respectarea procedurii prevăzute de prezentul capitol.

Art. 12. — (1) În cazul în care, prin hotărârea adunării
generale extraordinare a acționarilor, administratorul ofertant va
decide preluarea administrării unui fond de pensii facultative,
acesta va formula o ofertă de preluare pe care o va supune
atenției administratorului fondului de pensii facultative.
(2) Oferta de preluare a administrării unui fond de pensii
facultative va fi însoțită și de proiectul de notificare a
participanților, întocmit în conformitate cu art. 15.
Art. 13. — (1) Prin hotărârea adunării generale extraordinare
a acționarilor administratorul fondului de pensii facultative poate
accepta oferta de preluare a administrării din partea
administratorului ofertant.
(2) În situația în care adunarea generală extraordinară a
acționarilor administratorului fondului de pensii facultative
acceptă oferta administratorului fondului de pensii administrat
privat, administratorul fondului de pensii administrat privat va
proceda la depunerea cererii de autorizare ca administrator de
fonduri de pensii facultative.
Art. 14. — (1) Cererea de autorizare ca administrator de
fonduri de pensii facultative a administratorului ofertant va fi
însoțită de documentele prevăzute în secțiunea a 3-a din Norma
nr. 2/2006 privind autorizarea societății de administrare a
fondurilor de pensii facultative, aprobată prin Hotărârea Comisiei
de Supraveghere a Sistemului de Pensii Private nr. 14/2006, cu
modificările și completările ulterioare, precum și de următoarele
documente:
a) hotărârile adunărilor generale extraordinare ale
acționarilor ale fiecărui administrator în parte, prin care se
aprobă/se acceptă oferta de preluare a administrării
fondului/fondurilor de pensii facultative;
b) oferta de preluare a administrării unui fond de pensii
facultative;
c) proiectul de notificare a participanților la fondul de pensii
facultative pentru care s-a formulat oferta de preluare a
administrării, întocmit în conformitate cu prevederile art. 15.
(2) Prin derogare de la prevederile art. 5 alin. (1) lit. b), în
procesul de autorizare ca administrator al fondurilor de pensii
facultative, elementele prevăzute la art. 14 lit. k), l) și m) din
Norma nr. 2/2006, cu modificările și completările ulterioare, vor
fi înlocuite de modificările propuse și de forma modificată a
prospectului schemei de pensii facultative a fondului de pensii
facultative pentru care s-a formulat oferta de preluare.
(3) În situația în care, prin hotărârea adunării generale
extraordinare a acționarilor, administratorul ofertant a decis
preluarea mai multor fonduri de pensii facultative de la același
administrator, documentele prevăzute la alin. (1) lit. b) și c) vor
fi depuse pentru fiecare fond de pensii pentru care se face oferta
de preluare.
Art. 15. — (1) Proiectul de notificare a participanților la fondul
de pensii facultative pentru care s-a formulat oferta de preluare
a administrării va menționa împuternicirea reprezentantului/
reprezentanților legal/legali al/ai fondului pentru semnarea
actelor adiționale la contractul de societate civilă și la contractul
de administrare, în vederea schimbării administratorului.
(2) Proiectul de notificare va prezenta detaliat modalitatea și
termenul de derulare a procesului de informare a participanților
de către administratorul acceptant, oferta de preluare a
administrării fondului de pensii facultative și solicitarea acordului
acestora cu privire la modificarea prospectului schemei de pensii
ca urmare a schimbării administratorului. Informarea
participanților fondului de pensii facultative se va face în scris, la
ultima adresă de corespondență cunoscută a participantului,
prin scrisoare recomandată, precum și prin publicare în cel puțin
două cotidiene naționale și pe pagina proprie de web a ambilor
administratori.
(3) Proiectul de notificare va preciza faptul că, în termen de
30 de zile calendaristice de la data informării, participanții care
nu sunt de acord cu oferta de preluare vor aduce la cunoștință
în scris administratorului acest fapt și vor solicita transferul la un

MONITORUL OFICIAL AL ROMÂNIEI, PARTEA I, Nr. 891/29.XII.2008
alt fond de pensii facultative, fără penalități de transfer,
comisioanele fiind în sarcina administratorului acceptant.
(4) În cadrul proiectului de notificare se va preciza că
neexprimarea de obiecții din partea participantului va fi
considerată în mod implicit ca acord asupra schimbării
administratorului și modificării contractului de administrare,
inclusiv a prospectului schemei de pensii la care acesta este
participant.
Art. 16. — (1) În termen de 30 de zile calendaristice de la
depunerea dosarului complet al solicitantului Comisia hotărăște
cu privire la eliberarea unei decizii de autorizare prealabilă a
administratorului ofertant ca administrator de fonduri de pensii
facultative, precum și a unei decizii de avizare prealabilă a
modificării prospectului schemei de pensii facultative.
(2) Deciziile prevăzute la alin. (1) se comunică solicitantului
în termen de două zile calendaristice de la adoptarea acestora
de către Comisie.
Art. 17. — (1) În termen de 5 zile calendaristice de la
comunicarea deciziilor Comisiei, administratorul acceptant va
proceda la notificarea participanților la fondul de pensii pentru
care a fost formulată oferta de preluare a administrării.
(2) Notificarea participanților la fondul de pensii pentru care
a fost formulată oferta de preluare a administrării se va face în
modalitățile și cu respectarea condițiilor prevăzute la art. 15
alin. (2) și (4).
Art. 18. — (1) În termen de 5 zile calendaristice de la data
expirării perioadei de notificare, administratorul acceptant va
depune la Comisie dovada informării și a obținerii acordului
participanților fondului de pensii facultative, cu o majoritate de
cel puțin jumătate plus unu din numărul participanților, însoțită
de următoarele documente:
a) actele adiționale la contractul de societate și la contractul
de administrare, semnate de către reprezentanții fondului și de
ambii administratori;
b) situațiile financiare auditate ale fondului de pensii
facultative la data hotărârii adunării generale extraordinare a
acționarilor prin care se acceptă oferta de preluare.
(2) În termen de 5 zile calendaristice de la data expirării
perioadei de notificare, administratorul ofertant va depune la
Comisie o copie a certificatului de înregistrare la oficiul
registrului comerțului a modificărilor corespunzătoare autorizării
ca administrator al fondurilor de pensii facultative.
(3) Cheltuielile aferente activității de audit al situațiilor
financiare prevăzute la alin. (1) lit. b) vor fi suportate exclusiv de
către administratorul acceptant.
Art. 19. — (1) În termen de 10 zile calendaristice de la
depunerea documentației complete prevăzute la art. 18,
Comisia va emite următoarele:
a) decizia de autorizare ca administrator de fonduri de pensii
facultative, pentru administratorul ofertant, conform art. 10
alin. (2);
b) decizia de autorizare a modificării prospectului schemei
de pensii facultative a fondului de pensii facultative, conform
Normei nr. 28/2007 privind prospectul schemei de pensii
facultative, aprobată prin Hotărârea Comisiei de Supraveghere
a Sistemului de Pensii Private nr. 60/2007;
c) decizia de retragere a autorizației de administrare a
administratorului acceptant, conform art. 38 lit. g) din Legea
nr. 204/2006, în cazul în care aceasta este solicitată.
(2) În termen de 5 zile calendaristice de la data primirii,
deciziile menționate la alin. (1) lit. a)—c) se vor publica pe
pagina web a ambilor administratori și în cel puțin două cotidiene
naționale. Pe pagina web a administratorului ofertant se va
înlocui proiectul de notificare prevăzut la art. 15 cu prospectul
schemei de pensii facultative, în forma modificată și autorizată
de Comisie.
Art. 20. — (1) În termen de 5 zile calendaristice de la data
aprobării, deciziile prevăzute la art. 19 vor fi comunicate
administratorului ofertant, administratorului acceptant,
depozitarului și auditorului fondului de pensii facultative.

15

(2) De la data primirii deciziilor prevăzute la art. 19
administratorul ofertant devine administratorul fondului de pensii
facultative preluat, transferul activității de administrare, respectiv
investirea activelor fondului, obligații de evidență și raportare
etc., fiind realizat fără să fie necesară îndeplinirea altor
formalități prealabile, administratorul ofertant având toate
drepturile și obligațiile prevăzute de Legea nr. 204/2006.
Art. 21. — (1) În termen de 5 zile calendaristice de la data
primirii deciziilor prevăzute la art. 19, administratorul ofertant va
depune la Comisie procesul-verbal privind predarea-primirea
administrării și a arhivei fondului de pensii facultative preluat,
pentru a dovedi că formalitățile juridice și financiar-contabile
privind preluarea fondului de pensii facultative au fost finalizate.
(2) Transferul administrării se va realiza în baza situațiilor
financiare pentru fondul preluat, inclusiv un inventar detaliat al
activelor și pasivelor fondului, a situației privind provizioanele
constituite de administratorul acceptant, întocmite la data primirii
deciziilor, precum și a raportului de gestiune pentru fond.
Art. 22. — Contractele administratorului acceptant cu agenții
de marketing încetează de drept la data primirii deciziilor
prevăzute la art. 19.
Art. 23. — În termen de 5 zile calendaristice de la data
depunerii la Comisie a procesului-verbal prevăzut la art. 21,
administratorul ofertant va publica pe pagina web proprie un
comunicat prin care va preciza faptul că s-au finalizat
formalitățile juridice și financiar-contabile privind preluarea
fondului de pensii facultative.
CAPITOLUL IV
Organizarea și evidența separată a activelor și pasivelor
la nivelul societăților de administrare a fondurilor
de pensii private
SECȚIUNEA 1
Dispoziții generale

Art. 24. — (1) Alocarea capitalului social necesar desfășurării
activității de administrare a fondurilor de pensii facultative și a
unui fond de pensii administrat privat se va face după cum
urmează:
a) echivalentul în lei al sumei de 1,5 milioane euro, calculat
la cursul de schimb al Băncii Naționale a României, exclusiv
pentru administrarea de fonduri de pensii facultative;
b) echivalentul în lei al sumei de 4 milioane euro, calculat la
cursul de schimb al Băncii Naționale a României, exclusiv pentru
administrarea unui fond de pensii administrat privat.
(2) Capitalul social al administratorului va fi majorat cu 0,2%
pentru echivalentul în lei al fiecărui milion de euro care
depășește echivalentul în lei a 200 milioane euro active totale
nete ale fondurilor de pensii private, aflate în administrare, pe
fiecare segment în parte.
(3) Evidențierea alocării de capital social necesar desfășurării
activității de administrare a fondurilor de pensii facultative și a
unui fond de pensii administrat privat, în contabilitatea
administratorului, se va face după cum urmează:
a) echivalentul în lei destinat exclusiv pentru administrarea
de fonduri de pensii facultative se reflectă în contabilitate în
contul analitic creat pentru segmentul de pensii facultative;
b) echivalentul în lei destinat exclusiv pentru administrarea
unui fond de pensii administrat privat se reflectă în contabilitate
în contul analitic creat pentru segmentul de pensii administrate
privat.
Art. 25. — Activele și pasivele fondului de pensii administrat
privat sunt organizate, evidențiate și administrate distinct,
separat de celelalte active și pasive ale fondurilor de pensii
facultative pe care le administrează același administrator și de
contabilitatea proprie a administratorului, fără posibilitatea
transferului între fonduri sau între fonduri și administrator.
Art. 26. — Societăților de pensii le este interzis orice transfer
între activele, pasivele, veniturile și cheltuielile privind

16

MONITORUL OFICIAL AL ROMÂNIEI, PARTEA I, Nr. 891/29.XII.2008

desfășurarea activității de administrare a unui fond de pensii
administrat privat și activele, pasivele, veniturile și cheltuielile
aferente activității de administrare a fondurilor de pensii
facultative.
SECȚIUNEA a 2-a
Organizarea și evidența separată a activelor și pasivelor
în contabilitatea societăților de administrare a fondurilor de
pensii private

Art. 27. — Societatea de administrare a fondurilor de pensii
private organizează și ține distinct contabilitatea pentru fiecare
fond de pensii pe care îl administrează, precum și față de propria
contabilitate.
Art. 28. — (1) Propria contabilitate a societății de
administrare a fondurilor de pensii private evidențiază separat
elementele de activ și de pasiv, de venituri și de cheltuieli atât
pentru segmentul aferent fondurilor de pensii facultative, cât și
pentru segmentul aferent fondului de pensii administrat privat.
(2) În cadrul segmentului aferent fondurilor de pensii
facultative, cheltuielile și veniturile vor fi evidențiate distinct, la
nivel de cont analitic, pentru fiecare fond de pensii facultative
administrat.
(3) Pentru evidențierea tranzacțiilor aferente fiecărui segment
de activitate, societatea de administrare a fondurilor de pensii
private își va deschide cont bancar distinct pentru fiecare dintre
acestea.
(4) Conturile prin care se efectuează tranzacțiile aferente
activității de administrare a pensiilor administrate privat vor fi
separate de conturile prin care se efectuează tranzacțiile
aferente activității de administrare a pensiilor facultative, chiar
dacă aceste conturi sunt deschise la aceeași instituție de credit.
Art. 29. — (1) Evidențierea elementelor de activ și de pasiv,
de venituri și de cheltuieli în contabilitatea societății de
administrare a fondurilor de pensii private se va face direct, iar
pentru elementele ce nu pot fi alocate prin această metodă se
va utiliza o normă internă privind cheile de repartiție, aprobată la
nivelul consiliului de administrație/directoratului.
(2) Dacă o cheltuială este efectuată în mod evident în
beneficiul uneia dintre activități, aceasta va fi recunoscută în
evidențele contabile ale acelui segment, iar plata se efectuează
din contul bancar corespunzător segmentului de activitate.
(3) În cazul în care o cheltuială este efectuată în beneficiul
ambelor activități, societatea identifică, prin norma internă
prevăzută la alin. (1), cota de procent alocată fiecărui tip de
activitate, iar plata se va executa din contul unuia dintre
segmente, urmând ca suma să fie decontată ulterior din contul
celuilalt segment.
(4) Norma internă prevăzută la alin. (1) va fi elaborată în
termen de 30 de zile calendaristice de la intrarea în vigoare a
prezentei norme și va fi comunicată Comisiei în termen de 5 zile
lucrătoare de la data adoptării.

(5) Norma internă prevăzută la alin. (1) va fi menținută cel
puțin pe parcursul unui an de la data adoptării, cu excepția
cazului în care apar modificări majore în structura veniturilor și
cheltuielilor companiei. În acest caz, în termen de 5 zile
lucrătoare de la data adoptării modificărilor la norma internă,
administratorul comunică Comisiei noua normă internă, motivele
pentru care s-a impus un nou mod de calcul, precum și cheile de
repartiție rezultate ca urmare a acestuia.
Art. 30. — (1) Orice operațiune economico-financiară
efectuată se consemnează în momentul efectuării ei într-un
document justificativ care stă la baza înregistrărilor în
contabilitate.
(2) Documentele justificative care stau la baza înregistrărilor
în contabilitate angajează răspunderea persoanelor care le-au
întocmit, vizat și aprobat, precum și a celor care le-au înregistrat
în contabilitate, după caz.
Art. 31. — (1) Balanța de verificare este documentul contabil
utilizat pentru verificarea exactității înregistrărilor contabile.
(2) Închiderea conturilor de venituri și cheltuieli, pentru
fiecare segment de activitate, se realizează la sfârșitul lunii
calendaristice.
(3) Profitul sau pierderea rezultată pentru fiecare segment
de activitate se stabilește lunar.
(4) Balanța de verificare a conturilor analitice se întocmește
lunar și ori de câte ori se consideră necesar, atât la nivel de
segment de activitate, cât și la nivel de societate.
Art. 32. — Situațiile financiare anuale se întocmesc la nivel
de societate de administrare a fondurilor de pensii private,
cumulat pentru cele două segmente de activitate, conform
reglementărilor contabile emise de Comisie.
CAPITOLUL V
Dispoziții finale
Art. 33. — Termenele prevăzute de prezenta normă, care
expiră într-o zi de sărbătoare legală sau într-o zi nelucrătoare, se
vor prelungi până la sfârșitul următoarei zile lucrătoare.
Art. 34. — Nerespectarea prevederilor prezentei norme
constituie contravenție și se sancționează conform prevederilor
legale în vigoare, respectiv art. 140 alin. (1), art. 141 alin. (1)
lit. g), art. 141 alin. (2)—(11) și ale art. 142 din Legea
nr. 411/2004 și art. 120, art. 121 alin. (1) lit. k) și alin. (2)—(11),
art. 122 și art. 1221 din Legea nr. 204/2006.
Art. 35. — La data intrării în vigoare a prezentei norme se
abrogă Norma nr. 13/2007 privind autorizarea societății de pensii
ca administrator al fondurilor de pensii facultative și al unui fond
de pensii administrat privat, precum și transferul activității de
administrare a unui fond de pensii facultative către un
administrator al unui fond de pensii administrat privat, aprobată
prin Hotărârea Comisiei de Supraveghere a Sistemului de Pensii
Private nr. 35/2007, publicată în Monitorul Oficial al României,
Partea I, nr. 363 din 28 mai 2007, cu modificările și completările
ulterioare, precum și orice alte dispoziții contrare.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 891/29.XII.2008 conține 16 pagini.

Prețul: 1,25 lei

&JUYDGY|323414]
ISSN 1453—4495

