Anul 176 (XX) — Nr. 711

PARTEA I

LEGI, DECRETE, HOTĂRÂRI ȘI ALTE ACTE

Luni, 20 octombrie 2008

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.093 din 15 octombrie 2008 referitoare la
sesizarea de neconstituționalitate a Legii pentru
aprobarea Ordonanței Guvernului nr. 15/2008 privind
creșterile salariale ce se vor acorda în anul 2008
personalului din învățământ ......................................

130.

1.232.

1.233.

1.302.
1.313.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea și
completarea Ordonanței de urgență a Guvernului
nr. 104/2001 privind organizarea și funcționarea
Poliției de Frontieră Române, precum și pentru
abrogarea cap. IV din Ordonanța de urgență a
Guvernului nr. 105/2001 privind frontiera de stat a
României ....................................................................
— Hotărâre privind stabilirea unor măsuri pentru aplicarea
Regulamentului (CE) nr. 2.560/2001 al Parlamentului
European și al Consiliului din 19 decembrie 2001 privind
plățile transfrontaliere în euro............................................
— Hotărâre privind schimbarea unității de administrare
a unor imobile aflate în domeniul public al statului și
pentru trecerea unor construcții din domeniul public al
statului în domeniul privat al acestuia, în vederea
scoaterii din funcțiune și demolării acestora ..............
— Hotărâre privind schimbarea titularului dreptului de
administrare a unui imobil ..........................................
— Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2008, pentru finanțarea
lucrărilor de extindere a rețelelor de alimentare cu
energie electrică și de racordare a locuințelor

Nr.

Pagina
reconstruite/strămutate din unele localități afectate de
calamitățile naturale produse în județele Botoșani, Iași
și Suceava..................................................................

4–6

11

1.315. — Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2008, pentru județele Cluj,
Covasna, Sălaj și Vrancea ........................................

2–4

9–10

1.314. — Hotărâre privind alocarea unei sume din Fondul de
rezervă bugetară la dispoziția Guvernului, prevăzut în
bugetul de stat pe anul 2008, pentru finanțarea
lucrărilor de forare și de echipare a forajelor destinate
alimentării cu apă a locuințelor reconstruite/strămutate
ca urmare a calamităților naturale produse în comuna
Mogoșești-Siret, județul Iași ......................................

11–12

1.316. — Hotărâre privind alocarea unei sume din Fondul de
intervenție la dispoziția Guvernului, prevăzut în bugetul
de stat pe anul 2008, pentru înlăturarea efectelor
calamităților naturale produse în județul Maramureș ....

12

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
610.

7–8
8

— Ordin al ministrului agriculturii și dezvoltării rurale
privind modificarea anexei nr. 1 la Ordinul ministrului
agriculturii și dezvoltării rurale nr. 430/2008 pentru
aprobarea tipurilor de investiții și a plafoanelor maxime
ale creditelor ce se acordă în anul 2008, în condițiile
Legii nr. 231/2005 privind stimularea investițiilor în
agricultură, industrie alimentară, silvicultură, piscicultură,
precum și în activități nonagricole ..............................

13

1.170. — Ordin al ministrului mediului și dezvoltării durabile
pentru aprobarea Ghidului privind adaptarea la
efectele schimbărilor climatice — GASC....................

14–32

2

MONITORUL OFICIAL AL ROMÂNIEI, PARTEA I, Nr. 711/20.X.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.093
din 15 octombrie 2008

referitoare la sesizarea de neconstituționalitate a Legii pentru aprobarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ
În temeiul dispozițiilor art. 146 lit. a) din Constituție și ale
art. 15 din Legea nr. 47/1992 privind organizarea și funcționarea
Curții Constituționale, prin Adresa nr. 5/5.468/C.P.T./2008,
Guvernul României a sesizat Curtea Constituțională cu privire la
neconstituționalitatea Legii pentru aprobarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ.
La sesizare a fost anexată, în copie, Legea pentru aprobarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, în forma
adoptată de Parlament (PL-x 263/2008).
Sesizarea a fost înregistrată la Curtea Constituțională sub
nr. 10.899 din 9 octombrie 2008 și formează obiectul Dosarului
nr. 1.977A/2008.
Obiectul sesizării de neconstituționalitate îl constituie Legea
pentru aprobarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ, act normativ care, în opinia Guvernului,
ăprezintă grave vicii constituționale”.
În motivarea sesizării de neconstituționalitate, se susține că
actul normativ criticat a fost adoptat cu nerespectarea
prevederilor constituționale ale art. 1 alin. (5), art. 16 alin. (1),
art. 61 alin. (1), art. 138 alin. (2) și (5) și art. 148.
În acest sens, se arată, în esență, că propunerea legislativă
pentru aprobarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ (PL-x 263/2008) ăare un impact bugetar
semnificativ” prin măsurile care stabilesc creșteri salariale
suplimentare față de cele aprobate deja prin Ordonanța
Guvernului nr. 15/2008, pentru care inițiatorii nu au prevăzut
sursa de finanțare.
Legea criticată a fost adoptată fără a se solicita punctul de
vedere al Guvernului, potrivit art. 111 alin. (1) teza a doua din
Constituție, și fără a fi pusă în dezbaterea Senatului, care a fost
prima Cameră sesizată.
Prin adoptarea acestui act normativ, s-a creat ăo sarcină
bugetară excesivă care depășește alocările bugetare stabilite
prin Legea bugetului de stat pe anul 2008 nr. 388/2007,
determinând consecințe financiare deosebit de periculoase”.
În legătură cu acest aspect, se observă că Parlamentul a
modificat indirect alocările bugetare stabilite prin Legea
bugetului de stat, încălcându-se astfel principiul simetriei
juridice, reglementat prin art. 6 din Legea nr. 500/2002 privind
finanțele publice.
Această cheltuială bugetară implică o sarcină bugetară
excesivă și în ceea ce privește bugetul pentru anul următor.
Dezechilibrarea bugetului va duce la o creștere a deficitului
public. Se invocă în acest sens art. 104 din Tratatul de la
Maastricht instituind Uniunea Europeană, care, reglementând o
anumită disciplină bugetară, impune statelor membre obligația
de a evita deficitele publice excesive.
În continuare sunt invocate Decizia Curții Constituționale
nr. 666 din 16 iulie 2007, publicată în Monitorul Oficial al
României, Partea I, nr. 514 din 31 iulie 2007, precum și
jurisprudența Consiliului Constituțional din Franța, concretizată
în Decizia 99-419 DC din 9 noiembrie 1999, în care se

precizează că nu ajunge să se arate numai formal sursa de
finanțare a noilor cheltuieli bugetare, ci trebuie ca acoperirea
acestora să fie reală. În cazul de față, nu s-a arătat nici măcar
formal sursa de finanțare, care trebuie să fie reală, sustenabilă
și să nu afecteze, în mod ireversibil, alte planuri și acțiuni
prioritare de dezvoltare stabilite prin bugetul de stat.
Guvernul consideră că dispozițiile legii criticate creează
privilegii și discriminări față de restul personalului bugetar, iar
ăcreșterile salariale realizate în mod selectiv și fără temei
obiectiv se constituie într-o finalitate ce depășește reașezarea
salarială”.
În legătură cu acest aspect, se precizează că ădeja alte
categorii de personal bugetar au demarat acțiuni de protest care
au ca scop obținerea unor creșteri salariale similare”.
În final, se solicită să se constate neconstituționalitatea Legii
pentru aprobarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ.
În conformitate cu dispozițiile art. 16 alin. (3) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Avocatului Poporului,
pentru a transmite punctele lor de vedere.
Avocatul Poporului consideră că Legea pentru aprobarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ este
constituțională.
În acest sens, arată că, potrivit jurisprudenței Curții
Constituționale, concretizată în Decizia nr. 173/2002,
neindicarea surselor de acoperire a cheltuielilor bugetare
stabilite printr-o lege, în chiar textele acelei legi, nu reprezintă
nemijlocit un motiv de neconstituționalitate, deoarece în textul
Constituției se vorbește numai despre stabilirea sursei de
finanțare înainte de aprobarea cheltuielii, iar nu despre
obligativitatea indicării în lege a sursei respective.
În continuare, apreciază că actul normativ criticat nu
contravine nici prevederilor constituționale ale art. 16 alin. (1),
deoarece personalul didactic se află într-o situație fundamental
diferită de alte categorii de personal, astfel încât diferența de
tratament juridic se justifică, și nici celor ale art. 61 alin. (2),
întrucât acesta a fost supus spre dezbatere și adoptare în
Camera Deputaților, în calitate de Cameră decizională.
De asemenea, se face referire la Raportul comun din
24 iunie 2008, întocmit de Comisia pentru învățământ și Comisia
pentru muncă, știință, tineret și sport și protecție socială, din care
reiese că aceste comisii au propus Plenului Camerei Deputaților
adoptarea cu amendamente a proiectului de lege.
În final, având în vedere art. 1 alin. (5) din Constituție, se
consideră că normele juridice nu există izolat, ci ele trebuie
raportate la întreg ansamblu normativ din care fac parte.
Președinții celor două Camere ale Parlamentului nu au
transmis punctele lor de vedere până la data întocmirii
prezentului raport.

MONITORUL OFICIAL AL ROMÂNIEI, PARTEA I, Nr. 711/20.X.2008
C U R T E A,

examinând sesizarea de neconstituționalitate, actele depuse la
dosar, punctul de vedere al Avocatului Poporului, raportul
întocmit de judecătorul-raportor, dispozițiile legii criticate,
raportate la prevederile Constituției, precum și dispozițiile Legii
nr. 47/1992, reține următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție și ale art. 1, 10, 15, 16
și 18 din Legea nr. 47/1992 pentru organizarea și funcționarea
Curții Constituționale, să soluționeze sesizarea de
neconstituționalitate formulată de către Guvern.
Obiectul sesizării de neconstituționalitate îl constituie Legea
pentru aprobarea Ordonanței Guvernului nr. 15/2008 privind
creșterile salariale ce se vor acorda în anul 2008 personalului
din învățământ.
Prevederile constituționale considerate ca fiind încălcate prin
dispozițiile criticate sunt următoarele:
— Art. 1 alin. (5): ăÎn România, respectarea Constituției, a
supremației sale și a legilor este obligatorie.”;
— Art. 16 alin. (1): ăCetățenii sunt egali în fața legii și a
autorităților publice, fără privilegii și fără discriminări.”;
— Art. 61: ă(1) Parlamentul este organul reprezentativ
suprem al poporului român și unica autoritate legiuitoare a țării.
(2) Parlamentul este alcătuit din Camera Deputaților și
Senat.”;
— Art. 138 alin. (2) și (5): ă(2) Guvernul elaborează anual
proiectul bugetului de stat și pe cel al asigurărilor sociale de stat,
pe care le supune, separat, aprobării Parlamentului. [ ]
(5) Nicio cheltuială bugetară nu poate fi aprobată fără
stabilirea sursei de finanțare.”;
— Art. 148: ă(1) Aderarea României la tratatele constitutive
ale Uniunii Europene, în scopul transferării unor atribuții către
instituțiile comunitare, precum și al exercitării în comun cu
celelalte state membre a competențelor prevăzute în aceste
tratate, se face prin lege adoptată în ședința comună a Camerei
Deputaților și Senatului, cu o majoritate de două treimi din
numărul deputaților și senatorilor.
(2) Ca urmare a aderării, prevederile tratatelor constitutive
ale Uniunii Europene, precum și celelalte reglementări
comunitare cu caracter obligatoriu, au prioritate față de
dispozițiile contrare din legile interne, cu respectarea
prevederilor actului de aderare.
(3) Prevederile alineatelor (1) și (2) se aplică, în mod
corespunzător, și pentru aderarea la actele de revizuire a
tratatelor constitutive ale Uniunii Europene.
(4) Parlamentul, Președintele României, Guvernul și
autoritatea judecătorească garantează aducerea la îndeplinire a
obligațiilor rezultate din actul aderării și din prevederile
alineatului (2).
(5) Guvernul transmite celor două Camere ale Parlamentului
proiectele actelor cu caracter obligatoriu înainte ca acestea să
fie supuse aprobării instituțiilor Uniunii Europene.”
Legea pentru aprobarea Ordonanței Guvernului nr. 15/2008
privind creșterile salariale ce se vor acorda în anul 2008
personalului din învățământ face parte din categoria legilor
ordinare.
În aplicarea art. 75 alin. (1) din Constituție, Senatul este
prima Cameră sesizată, legea fiind adoptată potrivit art. 76
alin. (2) din Constituție, Camera decizională fiind Camera
Deputaților.
Analizând sesizarea Guvernului, Curtea reține că legea
criticată reglementează măsuri ce stabilesc creșteri salariale
constând în majorarea valorii coeficientului de multiplicare
utilizat la stabilirea salariilor de bază pentru funcțiile didactice și
funcțiile didactice auxiliare din învățământ.
Aceste creșteri salariale suplimentare față de cele aprobate
prin Ordonanța Guvernului nr. 15/2008 reprezintă o măsură de
politică legislativă în domeniul salarizării personalului din
învățământ, legiuitorul fiind competent să stabilească condițiile

3

și criteriile de acordare a acestora, deoarece potrivit art. 61
alin. (1) din Constituție ăParlamentul este organul reprezentativ
suprem al poporului român și unica autoritate legiuitoare a țării”.
Faptul că Guvernul nu a susținut adoptarea amendamentelor
la proiectul de lege criticat nu este un motiv de
neconstituționalitate, deoarece legea a fost adoptată de
Parlament pentru aprobarea unei ordonanțe a Guvernului,
ordonanță adoptată în baza unei legi de abilitare.
De altfel, Curtea observă că în cursul dezbaterii
parlamentare din data de 30 septembrie 2008, reprezentantul
Guvernului, ministrul educației, cercetării și tineretului, nu s-a
opus adoptării, cu amendamente, a proiectului de lege pentru
aprobarea Ordonanței Guvernului nr. 15/2008.
În continuare, cu referire la obligativitatea stabilirii sursei de
finanțare pentru aprobarea cheltuielilor bugetare, prevăzută de
art. 138 alin. (5) din Constituție, Curtea constată că acesta
constituie un aspect distinct față de cel al lipsei fondurilor pentru
susținerea finanțării din punct de vedere bugetar. Astfel, prin
Decizia nr. 47/1993, publicată în Monitorul Oficial al României,
Partea I, nr. 233 din 28 septembrie 1993, Curtea Constituțională
a reținut că stabilirea sursei de finanțare și insuficiența
resurselor financiare din sursa astfel stabilită sunt două aspecte
diferite: primul aspect este legat de imperativele art. 138 alin. (5)
din Constituție, iar al doilea nu are caracter constituțional, fiind
o problemă exclusiv de oportunitate politică, ce privește, în
esență, relațiile dintre Parlament și Guvern.
Mai mult, dacă s-ar reține că lipsa precizării exprese a sursei
de finanțare presupune, implicit, inexistența sursei de finanțare,
aceasta ar echivala cu o prezumție fără suport constituțional,
ceea ce este inadmisibil. În jurisprudența sa, de exemplu,
Decizia nr. 515 din 24 noiembrie 2004, publicată în Monitorul
Oficial al României, Partea I, nr. 1.195 din 14 decembrie 2004,
Curtea a statuat că finanțarea cheltuielilor bugetare se face din
surse financiare alocate în buget, iar majorarea unor cheltuieli se
finanțează fie prin suplimentarea alocațiilor bugetare din Fondul
de rezervă bugetară la dispoziția Guvernului, fie prin rectificare
bugetară, pentru anul bugetar în curs, iar pentru anul următor se
înscriu în buget anual.
Reglementarea criticată nu instituie nici discriminări sau
privilegii, ci se justifică în mod obiectiv și rezonabil, pentru
motive de protecție socială. Prin conținutul lor prevederile
constituționale ale art. 16 alin. (1) trebuie interpretate în strânsă
legătură cu cele ale art. 4 alin. (2) din Constituție, care determină
criteriile nediscriminării. Principiul egalității în drepturi, pe de o
parte, înseamnă reglementare unitară și tratament
nediscriminatoriu pentru situații identice, iar, pe de altă parte,
presupune un drept de diferențiere.
Referitor la susținerea Guvernului, potrivit căreia legea
criticată a fost adoptată cu încălcarea principiului constituțional
al bicameralismului Parlamentului României consacrat de art. 61
alin. (2) din Constituție, prin aceea că modificările de fond aduse
proiectului de lege nu au fost supuse dezbaterii Senatului, nu
poate fi primită. În dezbaterea unei inițiative legislative,
Camerele au un drept propriu de decizie asupra acesteia, atât
timp cât ambele Camere ale Parlamentului au dezbătut și s-au
exprimat cu privire la același conținut și la aceeași formă ale
inițiativei legislative.
Cât privește invocarea art. 148 din Constituție ca motiv de
neconstituționalitate, Curtea constată că, în cazul de față, actul
normativ criticat nu conține dispoziții contrare art. 104 din
Tratatul de la Maastricht care, reglementând o anumită
disciplină bugetară, impune obligația de a se evita deficitele
publice excesive. Prin urmare, Curtea nu poate reține

4

MONITORUL OFICIAL AL ROMÂNIEI, PARTEA I, Nr. 711/20.X.2008

înfrângerea prevederilor constituționale ale art. 148, deoarece
În fine, pentru aceste argumente, Curtea constată că legea
ipoteza prevăzută de acestea este aceea a unei contrarietăți criticată nu aduce atingere nici prevederilor constituționale ale
între prevederile tratatelor constitutive ale Uniunii Europene și art. 1 alin. (5), potrivit cărora ăÎn România, respectarea
legile interne.
Constituției, a supremației sale și a legilor este obligatorie.”
Pentru argumentele arătate, în temeiul art. 146 lit. a) și al art. 147 alin. (2) și (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că Legea pentru aprobarea Ordonanței Guvernului nr. 15/2008 privind creșterile salariale ce se vor acorda în anul
2008 personalului din învățământ este constituțională.
Definitivă și general obligatorie.
Decizia se comunică președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 15 octombrie 2008 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 104/2001
privind organizarea și funcționarea Poliției de Frontieră Române, precum și pentru abrogarea
cap. IV din Ordonanța de urgență a Guvernului nr. 105/2001 privind frontiera de stat a României
Având în vedere:
— necesitatea asigurării, în regim de urgență, a cadrului legal adecvat reorganizării Poliției de Frontieră Române în
perspectiva apropiată a aderării României la Spațiul Schengen, în sensul creării posibilității de înființare a unor direcții teritoriale
ale poliției de frontieră, altele decât cele existente, în funcție de situația operativă și de capacitatea acoperirii cu personal și tehnică
de supraveghere a diferitelor zone de pe teritoriul României, de specificul activității desfășurate în zona de competență, de actul
de reprezentare în relația cu statele vecine;
— nevoia de reglementare a activității de expertiză desfășurate de personalul abilitat al Poliției de Frontieră Române în
domeniul de activitate specific instituției, această activitate fiind una desfășurată și în sprijinul celorlalte structuri ale Ministerului
Internelor și Reformei Administrative angrenate în prevenirea și combaterea actului infracțional;
— necesitatea asigurării, în regim de urgență, a cadrului legal pentru funcționarea propriei baze de date a Poliției de
Frontieră Române, astfel încât aceasta să răspundă noilor proceduri în materie de control la frontieră, așa cum acestea au fost
implementate de la data de 1 ianuarie 2007,
ținând seama de faptul că toate aceste elemente constituie situații extraordinare a căror reglementare nu poate fi amânată
întrucât vizează interesul public și contribuie la îndeplinirea măsurilor adoptate pe linia securizării frontierei de stat, cerință
fundamentală pentru integrarea României în Spațiul Schengen,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 104/2001
privind organizarea și funcționarea Poliției de Frontieră Române,
publicată în Monitorul Oficial al României, Partea I, nr. 351 din
29 iunie 2001, aprobată cu modificări prin Legea nr. 81/2002, cu
modificările și completările ulterioare, se modifică și se
completează după cum urmează:

1. Articolul 1 se modifică și va avea următorul cuprins:
ăArt. 1. — Poliția de Frontieră Română face parte din
Ministerul Internelor și Reformei Administrative și este instituția
specializată a statului care exercită atribuțiile ce îi revin cu privire
la supravegherea și controlul trecerii frontierei de stat,
prevenirea și combaterea migrației ilegale și a faptelor specifice

MONITORUL OFICIAL AL ROMÂNIEI, PARTEA I, Nr. 711/20.X.2008
criminalității transfrontaliere săvârșite în zona de competență,
respectarea regimului juridic al frontierei de stat, pașapoartelor
și străinilor, asigurarea intereselor statului român pe Dunărea
interioară, inclusiv brațul Măcin și canalul Sulina situate în afara
zonei de frontieră, în zona contiguă și în zona economică
exclusivă, respectarea ordinii și liniștii publice în zona de
competență, în condițiile legii.”
2. La articolul 2, litera a) se modifică și va avea următorul
cuprins:
ăa) zona de competență — suprafața din teritoriul național
constituită din zona de frontieră, suprafața și imobilele
aeroporturilor și porturilor situate în interiorul țării, deschise
traficului internațional, Dunărea interioară, brațul Măcin și
canalul Sulina situate în afara zonei de frontieră, apele maritime
interioare și marea teritorială, precum și zona contiguă și zona
economică exclusivă ale României, în care Poliția de Frontiera
Română își îndeplinește atribuțiile prevăzute de lege;”.
3. După articolul 3 se introduce un nou articol, articolul 31,
cu următorul cuprins:
ăArt. 31. — (1) În îndeplinirea atribuțiilor care îi revin, Poliția
de Frontieră Română își organizează propria bază de date, în
care păstrează evidențe și înregistrări ale datelor cu caracter
personal, precum și alte evidențe ale informațiilor culese, potrivit
legii.
(2) Scopul organizării și funcționării bazei de date prevăzute
la alin. (1) constă în sprijinirea acțiunilor de supraveghere și
control al trecerii frontierei de stat, prevenire și combatere a
migrației ilegale și a faptelor specifice criminalității
transfrontaliere săvârșite în zona de competență, respectarea
regimului juridic al frontierei de stat, pașapoartelor și străinilor,
precum și asigurarea altor interese legitime ale statului român în
zonele în care Poliția de Frontieră Română își desfășoară
atribuțiile prevăzute de lege.
(3) Baza de date prevăzută la alin. (1) conține următoarele
evidențe informatizate:
a) informații ce se transmit de către alte autorități/persoane
poliției de frontieră cu privire la persoane, mijloace de transport,
mărfuri și alte bunuri care urmează să fie verificate pe timpul
efectuării controlului de trecere a frontierei de stat, în vederea
interzicerii intrării sau ieșirii în/din România, urmăririi ori
efectuării controlului amănunțit;
b) persoane și obiecte date în consemn la frontieră de către
Poliția de Frontieră Română, conform normelor legale în
vigoare;
c) date privind persoane și mijloace de transport cărora nu li
se permite intrarea/ieșirea în/din țară;
d) specimene de vize și de documente de călătorie;
e) misiuni, acțiuni și controale-cadru specifice întreprinse de
Poliția de Frontieră Română sau în cooperare cu instituții din
țară ori din străinătate, precum și evidența tuturor resurselor
materiale, umane și financiare utilizate în scopul prevenirii și
combaterii infracționalității;
f) evenimente, litigii de frontieră constatate în urma misiunilor,
acțiunilor, controalelor-cadru;
g) persoane care comit infracțiuni descoperite în zona de
competență de către Poliția de Frontieră sau în cooperare cu
instituții din țară ori din străinătate;
h) cazurile penale instrumentate de către Poliția de Frontieră
Română potrivit competențelor prevăzute de dispozițiile legale
în vigoare;
i) bunuri abandonate descoperite sau confiscate de către
Poliția de Frontieră Română potrivit competențelor legale;
j) falsuri pentru vize și documente de călătorie;
k) persoanele returnate de alte state;
l) alte evidențe necesare desfășurării activităților specifice
Poliției de Frontieră Române.

5

(4) Cu privire la persoane, sunt prelucrate următoarele date
și categorii de date:
a) numele și prenumele, numele anterior, pseudonimele sau
poreclele care au fost eventual înregistrate separat;
b) sexul;
c) data și locul nașterii;
d) cetățenia;
e) datele din actele de stare civilă;
f) datele din permisul de conducere;
g) caracteristicile fizice/antropometrice
h) profesia și locul de muncă;
i) mențiunea că persoanele în cauză sunt înarmate sau nu,
după caz;
j) mențiunea că persoanele în cauză sunt violente sau nu,
după caz;
k) motivul luării în evidență;
l) măsura care trebuie luată.
(5) Datele și categoriile de date prevăzute la alin. (4) pot fi
comunicate, în condițiile legii, următorilor destinatari:
a) persoanei vizate sau reprezentantului legal al acesteia;
b) instituțiilor sau autorităților publice, în condițiile în care
comunicarea acestora vizează exercitarea prerogativelor de
autoritate publică cu care sunt învestite;
c) organismelor similare din alte state, pe baza înțelegerilor
la care România este parte.
(6) Regulile privind păstrarea, actualizarea și utilizarea bazei
de date prevăzute la alin. (1) se stabilesc prin dispoziție a
inspectorului general, cu respectarea dispozițiilor legale privind
protecția datelor, precum și a celor pentru protecția persoanelor
cu privire la prelucrarea datelor cu caracter personal și libera
circulație a acestor date.”
4. La articolul 12, alineatul (2) se modifică și va avea
următorul cuprins:
ă(2) Pentru frontiera cu fiecare stat vecin și la țărmul Mării
Negre se organizează și funcționează direcții teritoriale ale
poliției de frontieră.”
5. La articolul 21, litera n) se abrogă.
6. La articolul 21, după litera s) se introduce o nouă
literă, litera t), cu următorul cuprins:
ăt) efectuează, prin laboratoarele și specialiștii proprii
acreditați la nivelul Poliției de Frontieră Române, constatări
tehnico-științifice dispuse conform normelor legale în vigoare.”
7. La articolul 24, alineatul (1) se modifică și va avea
următorul cuprins:
ăArt. 24. — (1) În punctele de trecere a frontierei de stat, în
apele de frontieră, pe Dunărea interioară, brațul Măcin, canalul
Sulina și brațul Tulcea, în apele maritime interioare, marea
teritorială, în zona contiguă și în zona economică exclusivă
organele de cercetare ale poliției judiciare din cadrul Poliției de
Frontieră Române efectuează cercetarea penală pentru orice
infracțiune care nu este dată în mod obligatoriu în competența
altor organe de cercetare.”
8. La articolul 39, alineatul (1) se modifică și va avea
următorul cuprins:
ăArt. 39. — (1) Personalul Poliției de Frontieră Române se
compune din polițiști de frontieră, alți funcționari publici și
personal contractual.”
9. La articolul 39, alineatul (41) se abrogă.
10. Articolul 391 se abrogă.
11. La articolul 43, alineatul (2) se modifică și va avea
următorul cuprins:
ă(2) Finanțarea cheltuielilor publice prevăzute la alin. (1) se
asigură integral de la bugetul de stat, prin bugetul Ministerului
Internelor și Reformei Administrative.”

6

MONITORUL OFICIAL AL ROMÂNIEI, PARTEA I, Nr. 711/20.X.2008

Art. II. — Pe data intrării în vigoare a prezentei ordonanțe de
urgență se abrogă dispozițiile cap. IV din Ordonanța de urgență
a Guvernului nr. 105/2001 privind frontiera de stat a României,

publicată în Monitorul Oficial al României, Partea I, nr. 352 din
30 iunie 2001, aprobată cu modificări prin Legea nr. 243/2002,
cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
p. Președintele Autorității Naționale de Supraveghere a
Prelucrării Datelor cu Caracter Personal,
Florin Negoiță
Ministrul afacerilor externe,
Lazăr Comănescu
Ministrul economiei și finanțelor,
Varujan Vosganian

București, 14 octombrie 2008.
Nr. 130.

GUVERNUL ROMÂNIEI

HOTĂRÂRE
privind stabilirea unor măsuri pentru aplicarea Regulamentului (CE) nr. 2.560/2001 al Parlamentului
European și al Consiliului din 19 decembrie 2001 privind plățile transfrontaliere în euro
În scopul asigurării aplicării în România a prevederilor Regulamentului (CE) nr. 2.560/2001 al Parlamentului European și
al Consiliului din 19 decembrie 2001 privind plățile transfrontaliere în euro,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — În scopul protejării intereselor economice ale
consumatorilor, se stabilește cadrul instituțional necesar aplicării
prevederilor Regulamentului (CE) nr. 2.560/2001 al
Parlamentului European și al Consiliului din 19 decembrie 2001
privind plățile transfrontaliere în euro, publicat în Jurnalul Oficial
al Uniunii Europene nr. L 344 din 28 decembrie 2001, denumit
în continuare Regulament.
Art. 2. — (1) Se desemnează Autoritatea Națională pentru
Protecția Consumatorilor ca autoritate națională responsabilă
cu supravegherea respectării aplicării Regulamentului în relația
dintre instituții, așa cum sunt definite în acest Regulament și
consumatori, așa cum sunt aceștia definiți în Ordonanța
Guvernului nr. 21/1992 privind protecția consumatorilor,
republicată, cu modificările și completările ulterioare.
(2) Autoritatea Națională pentru Protecția Consumatorilor va
informa Comisia Europeană asupra desemnării sale ca
autoritate responsabilă potrivit alin. (1).
Art. 3. — Constituie contravenții următoarele fapte și se
sancționează după cum urmează:
a) nerespectarea de către instituții a obligațiilor prevăzute la
art. 3 din Regulament, referitoare la nivelul taxelor percepute

pentru plăți corespondente în euro, cu amendă de la 8.000 lei la
10.000 lei;
b) nerespectarea de către instituții a obligațiilor prevăzute la
art. 4 din Regulament, referitoare la informarea prealabilă a
clienților cu privire la natura și cuantumul taxelor percepute, cu
amendă de la 6.000 lei la 8.000 lei;
c) neîndeplinirea obligației de informare cu privire la taxele
suplimentare, conform art. 5 alin. (2) din Regulament, cu
amendă de la 6.000 lei la 8.000 lei;
d) nerespectarea de către instituții a obligației de
comunicare a datelor și a elementelor prevăzute la art. 5
alin. (1), (3) și (4) din Regulament, cu amendă de la 5.000 lei la
7.000 lei.
Art. 4. — Constatarea contravențiilor și aplicarea sancțiunilor
prevăzute la art. 3 se fac de către reprezentanții împuterniciți ai
Autorității Naționale pentru Protecția Consumatorilor.
Art. 5. — Contravențiilor prevăzute la art. 3 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 6. — Prezenta hotărâre intră în vigoare la 30 de zile de
la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU

București, 1 octombrie 2008.
Nr. 1.232.

Contrasemnează:
Ministrul pentru întreprinderi mici și mijlocii,
comerț, turism și profesii liberale,
Ovidiu Ioan Silaghi
Președintele Autorității pentru Protecția Consumatorilor,
Dan Vlaicu
Departamentul pentru Afaceri Europene,
Aurel Ciobanu-Dordea,
secretar de stat
Ministrul economiei și finanțelor,
Varujan Vosganian

7

MONITORUL OFICIAL AL ROMÂNIEI, PARTEA I, Nr. 711/20.X.2008
GUVERNUL ROMÂNIEI

HOTĂRÂRE
privind schimbarea unității de administrare a unor imobile aflate în domeniul public al statului
și pentru trecerea unor construcții din domeniul public al statului în domeniul privat al acestuia,
în vederea scoaterii din funcțiune și demolării acestora
În temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
ținând seama de prevederile art. 2 alin. (2) din Hotărârea Guvernului nr. 1.705/2006 pentru aprobarea inventarului
centralizat al bunurilor din domeniului public al statului, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă schimbarea unității de administrare a
3 imobile aflate în domeniul public al statului, situate în județul
Dâmbovița, înregistrate la pozițiile M.E.F. nr. 101.191, 101.192
și 101.193 din anexa nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniului public al statului, cu modificările și
completările ulterioare, conform datelor prevăzute în anexa
nr. 1.
Art. 2. — (1) Se aprobă trecerea din domeniul public al
statului în domeniul privat al acestuia a unor construcții aflate în
administrarea Ministerului Internelor și Reformei Administrative,

situate în comuna Gura Ocniței, satul Ochiuri, județul
Dâmbovița, identificate potrivit anexei nr. 2.
(2) Trecerea în domeniul privat al statului a construcțiilor
prevăzute la alin. (1) se face în vederea scoaterii din funcțiune
și demolării acestora.
Art. 3. — După scoaterea din funcțiune și demolarea
construcțiilor, Ministerul Internelor și Reformei Administrative își
va actualiza în mod corespunzător datele din evidența cantitativvalorică.
Art. 4. — Anexele nr. 1 și 2 fac parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul internelor și reformei administrative,
Liviu Radu,
secretar de stat
Ministrul dezvoltării, lucrărilor publice și locuințelor,
László Borbély
Ministrul economiei și finanțelor,
Varujan Vosganian
București, 1 octombrie 2008.
Nr. 1.233.

ANEXA Nr. 1

Adresa imobilului

Cod de
clasificare

Denumirea

Ordonatorul terțiar de
credite care a predat
imobilul

Ordonatorul terțiar de
credite care a preluat
imobilul

Numărul de
înregistrare al
imobilului la M.E.F.

Județul Dâmbovița, localitatea Gura
Ocniței

8.29.10

45-254

U.M. 0705
Târgoviște

U.M. 0930 Ochiuri

101.191

Județul Dâmbovița, localitatea Răzvad

8.29.10

45-256

U.M. 0705
Târgoviște

U.M. 0930 Ochiuri

101.192

Județul Dâmbovița, localitatea Ocnița

8.29.10

45-257

U.M. 0705
Târgoviște

U.M. 0930 Ochiuri

101.193

8

MONITORUL OFICIAL AL ROMÂNIEI, PARTEA I, Nr. 711/20.X.2008
ANEXA Nr. 2

D AT E L E D E I D E N T I F I C A R E

ale construcțiilor aflate în administrarea Ministerului Internelor și Reformei Administrative care se transmit
din domeniul public al statului în domeniul privat al acestuia
Persoana juridică care
administrează imobilul

Adresa

Județul Dâmbovița,
comuna Gura
Ocniței, satul
Ochiuri

Caracteristicile tehnice ale construcției

Numărul atribuit de M.E.F.

Ministerul Internelor și
Reformei Administrative
Pavilion 27 — siloz
Suprafața construită
Suprafața desfășurată
Valoarea contabilă
Pavilion 34 — fânar
Suprafața construită
Suprafața desfășurată
Valoarea contabilă
Pavilion 36 — seră
Suprafața construită
Suprafața desfășurată
Valoarea contabilă

101.191
(parțial)
(45-254-27)
= 25,00 m2
= 25,00 m2
= 2.564,00 lei
(45-254-34)
= 88,00 m2
= 88,00 m2
= 13.332,70 lei
(45-254-36)
= 43,75 m2
= 43,75 m2
= 6.225,40 lei

GUVERNUL ROMÂNIEI

HOTĂRÂRE
privind schimbarea titularului dreptului de administrare a unui imobil
În temeiul art.108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului, format din
construcție și terenul aferent, proprietate publică a statului,
identificat potrivit anexei care face parte integrantă din
prezenta hotărâre, din administrarea Agenției Naționale
pentru Ocuparea Forței de Muncă în administrarea

Agenției Municipale pentru Ocuparea Forței de Muncă
București.
Art. 2. — Predarea-preluarea imobilului prevăzut la
art. 1 se face pe bază de protocol de predare-preluare,
încheiat între părțile interesate, în termen de 30 de zile de
la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, familiei și egalității de șanse,
Mariana Câmpeanu
Ministrul economiei și finanțelor,
Varujan Vosganian
București, 14 octombrie 2008.
Nr. 1.302.
ANEXĂ

D AT E L E D E I D E N T I F I C A R E

ale imobilului proprietate publică a statului ce face obiectul schimbării titularului dreptului de administrare
Adresa imobilului care se
transmite

Persoana juridică de la care se
transmite imobilul

Municipiul București,
str. Lucrețiu Pătrășcanu
nr. 10, sectorul 3
Cod 8.29.06
Nr. M.E.F. 34.053

Agenția Națională pentru
Ocuparea Forței de Muncă

Persoana juridică la care se
transmite imobilul

Caracteristici tehnice
ale imobilului care se transmite

Agenția Municipală pentru 1. Clădire corp C:
Ocuparea Forței de Muncă — regim de înălțime = S+P+9E
București
— aria construită = 260 m2
— aria construită desfășurată = 3.667 m2
2. Terenul aferent construcției = 350 m2

9

MONITORUL OFICIAL AL ROMÂNIEI, PARTEA I, Nr. 711/20.X.2008
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2008, pentru finanțarea lucrărilor de extindere a rețelelor
de alimentare cu energie electrică și de racordare a locuințelor reconstruite/strămutate
din unele localități afectate de calamitățile naturale produse în județele Botoșani, Iași și Suceava
În temeiul art. 108 din Constituția României, republicată, și al art. 30 alin. (2) și (3) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale
pe anul 2008, cu suma de 2.583 mii lei, din Fondul de rezervă
bugetară la dispoziția Guvernului, prevăzut în bugetul de stat pe
anul 2008, și alocarea acesteia bugetelor locale ale unor unități
administrativ-teritoriale, potrivit anexei care face parte din
prezenta hotărâre, pentru finanțarea lucrărilor de extindere a
rețelelor de alimentare cu energie electrică și de racordare a
locuințelor reconstruite/strămutate din unele localități afectate
de calamitățile naturale produse în județele Botoșani, Iași și
Suceava.
Art. 2. — (1) Ordonatorii principali de credite răspund de
modul de utilizare a sumei alocate potrivit prevederilor art. 1, în
conformitate cu dispozițiile legale.
(2) Elaborarea documentațiilor tehnico-economice și
executarea lucrărilor se vor contracta de către ordonatorii

principali de credite, avându-se în vedere prevederile art. 122
lit. c) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare.
(3) Până la avizarea documentațiilor tehnico-economice,
potrivit legii, se aprobă deschiderea finanțării și începerea
execuției lucrărilor pe bază de liste de lucrări estimate cantitativ
și valoric.
(4) Decontarea lucrărilor executate se va face pe baza
situațiilor de lucrări executate și însușite de către beneficiar.
Art. 3. — Ministerul Economiei și Finanțelor este autorizat să
introducă modificările corespunzătoare în volumul și în structura
bugetului de stat pe anul 2008.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
Ministrul economiei și finanțelor,
Varujan Vosganian
București, 14 octombrie 2008.
Nr. 1.313.

ANEXĂ

R E PA R T I Z A R E A

sumelor alocate pentru finanțarea lucrărilor de extindere a rețelelor de alimentare cu energie
electrică și de racordare a locuințelor reconstruite/strămutate din unele localități afectate de
calamitățile naturale produse în județele Botoșani, Iași și Suceava

Nr.
crt.

1.0
1.1
1.2
1.3

Județul

Total general, din care:
Botoșani — total, din care:
Municipiul Botoșani
Comuna Coțușca
Comuna Hudești

Numărul de locuințe
pentru care se realizează
extinderea rețelelor
de alimentare
cu energie electrică
și se efectuează
branșamentele

349
194
1
2
31

Totalul sumelor alocate
— mii lei —

2.583,00
1.071,00
16,00
27,00
99,00

10

MONITORUL OFICIAL AL ROMÂNIEI, PARTEA I, Nr. 711/20.X.2008

Nr.
crt.

Județul

Numărul de locuințe
pentru care se realizează
extinderea rețelelor
de alimentare
cu energie electrică
și se efectuează
branșamentele

Totalul sumelor alocate
— mii lei —

1.4

Comuna Mihăileni

1

5,00

1.5

Comuna Mitoc

1

8,00

1.6

Comuna Rădăuți-Prut

149

700,00

1.7

Comuna Ripiceni

5

209,00

1.8

Comuna Vorona

4

7,00

2.0

Iași — total, din care:

32

301,00

2.1

Orașul Hârlău

2.2

Orașul Târgu Frumos

2.3

Comuna Costești

2.4

Comuna Mogoșești-Siret

2.5

Comuna Răchiteni

2.6

Comuna Vânători

3.0

Suceava — total, din care:

3.1

1

8,00

14

35,00

1

2,00

14

247,00

1

7,00

1

2,00

123

1.211,00

Municipiul Fălticeni

3

9,00

3.2

Orașul Siret

1

51,00

3.3

Orașul Dolhasca

9

82,00

3.4

Orașul Liteni

3

15,00

3.5

Orașul Milișăuți

3

95,00

3.6

Comuna Berchișești

1

2,00

3.7

Comuna Bilca

4

22,00

3.8

Comuna Brodina

6

40,00

3.9

Comuna Ciprian Porumbescu

4

12,00

3.10

Comuna Comănești

1

2,00

3.11

Comuna Cornu Luncii

3

10,00

3.12

Comuna Frătăuții Noi

2

43,00

3.13

Comuna Frătăuții Vechi

1

12,00

3.14

Comuna Grămești

2

23,00

3.15

Comuna Grănicești

1

2,00

3.16

Comuna Horodniceni

3

15,00

3.17

Comuna Iaslovăț

4

107,00

3.18

Comuna Marginea

1

62,00

3.19

Comuna Moara

2

4,00

3.20

Comuna Moldovița

15

35,00

3.21

Comuna Pătrăuți

1

32,00

3.22

Comuna Putna

4

6,00

3.23

Comuna Straja

1

41,00

3.24

Comuna Stroiești

1

2,00

3.25

Comuna Sucevița

5

33,00

3.26

Comuna Todirești

11

129,00

3.27

Comuna Ulma

12

160,00

3.28

Comuna Valea Moldovei

7

37,00

3.29

Comuna Vama

2

23,00

3.30

Comuna Vicovu de Jos

6

48,00

3.31

Comuna Voitinel

4

57,00

MONITORUL OFICIAL AL ROMÂNIEI, PARTEA I, Nr. 711/20.X.2008

11

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2008, pentru finanțarea lucrărilor de forare și de echipare
a forajelor destinate alimentării cu apă a locuințelor reconstruite/strămutate ca urmare
a calamităților naturale produse în comuna Mogoșești-Siret, județul Iași
În temeiul art. 108 din Constituția României, republicată, și al art. 30 alin. (2) și (3) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale
pe anul 2008, cu suma de 1.010 mii lei, din Fondul de rezervă
bugetară la dispoziția Guvernului, prevăzut în bugetul de stat pe
anul 2008, și alocarea acesteia bugetului local al comunei
Mogoșești-Siret din județul Iași pentru finanțarea lucrărilor de
forare și de echipare a forajelor destinate alimentării cu apă a
locuințelor reconstruite/strămutate ca urmare a calamităților
naturale produse la sfârșitul lunii iulie 2008.
Art. 2. — (1) Ordonatorul principal de credite răspunde de
modul utilizare a sumei alocate potrivit prevederilor art. 1, în
conformitate cu dispozițiile legale.
(2) Elaborarea documentațiilor tehnico-economice și
executarea lucrărilor se vor contracta de către ordonatorii
principali de credite, avându-se în vedere prevederile art. 122

lit. c) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare.
(3) Până la avizarea documentațiilor tehnico-economice,
potrivit legii, se aprobă deschiderea finanțării și începerea
execuției lucrărilor pe bază de liste de lucrări estimate cantitativ
și valoric.
(4) Decontarea lucrărilor executate se va face pe baza
situațiilor de lucrări executate și însușite de către beneficiar.
Art. 3. — Ministerul Economiei și Finanțelor este autorizat să
introducă modificările corespunzătoare în volumul și în structura
bugetului de stat pe anul 2008.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
Ministrul economiei și finanțelor,
Varujan Vosganian

București, 14 octombrie 2008.
Nr. 1.314.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2008, pentru județele Cluj, Covasna, Sălaj și Vrancea
În temeiul art. 108 din Constituția României, republicată, și al art. 30 alin. (2) și (3) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor locale
pe anul 2008, cu suma de 6.339 mii lei, pentru județele Cluj,
Covasna, Sălaj și Vrancea, din Fondul de rezervă bugetară la
dispoziția Guvernului, prevăzut în bugetul de stat pe anul 2008,
și alocarea acesteia bugetelor locale ale unor unități
administrativ-teritoriale, potrivit anexei care face parte integrantă

din prezenta hotărâre, pentru finanțarea unor obiective de
infrastructură de interes local.
Art. 2. — Ordonatorii principali de credite răspund de modul
de utilizare a sumei alocate potrivit prevederilor art. 1, în
conformitate cu dispozițiile legale.
Art. 3. — Ministerul Economiei și Finanțelor este autorizat să
introducă modificările corespunzătoare în volumul și în structura
bugetului de stat pe anul 2008.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
București, 14 octombrie 2008.
Nr. 1.315.

Ministrul economiei și finanțelor,
Varujan Vosganian

12

MONITORUL OFICIAL AL ROMÂNIEI, PARTEA I, Nr. 711/20.X.2008
ANEXĂ

R E PA R T I Z A R E A

sumei alocate din Fondul de rezervă bugetară la dispoziția Guvernului,
prevăzut în bugetul de stat pe anul 2008, pentru județele Cluj, Covasna, Sălaj și Vrancea

Nr.
crt.

Unitatea administrativ-teritorială

Denumirea obiectivului

Județul Cluj, din care
1

Comuna Chiuiești

639
Refacerea drumului comunal DC 8, altor drumuri de interes local,
pod, podețe

Județul Covasna, din care
2

Comuna Comandău
Bugetul propriu al județului

4

Comuna Chieșd

Refacerea drumului comunal DC 14

Comuna Dumitrești

1.000
3.700

Stabilizarea versantului adiacent drumului județean DJ 108 F
și reabilitarea drumului Șărmășag — Chieșd
Reabilitarea unor obiective de infrastructură de interes local

Județul Vrancea
5

639
1.000

Județul Sălaj
3

Suma alocată
— mii lei —

1.500
2.200
1.000

Refacere și reabilitare de drumuri comunale, sătești, străzi, ulițe,
alte drumuri de interes local

TOTAL:

1.000
6.339

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2008, pentru înlăturarea efectelor calamităților naturale
produse în județul Maramureș
În temeiul art. 108 din Constituția României, republicată, și al art. 30 alin. (4) și (5) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 1.950 mii lei din
Fondul de intervenție la dispoziția Guvernului, prevăzut în
bugetul de stat pe anul 2008, bugetului local al orașului Vișeu de
Sus, județul Maramureș, pentru înlăturarea efectelor
calamităților naturale produse în județul Maramureș, în vederea
refacerii podului peste râul Vaser.
Art. 2. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
1.950 mii lei Fondul de intervenție la dispoziția Guvernului din

Fondul de rezervă bugetară la dispoziția Guvernului, prevăzut în
bugetul de stat pe anul 2008.
Art. 3. — Ordonatorul principal de credite răspunde de modul
de utilizare, în conformitate cu dispozițiile legale, a sumei
alocate potrivit prevederilor art.1.
Art. 4. — Ministerul Economiei și Finanțelor este autorizat să
introducă modificările corespunzătoare în structura bugetului de
stat pe anul 2008.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
Ministrul economiei și finanțelor,
Varujan Vosganian
București, 14 octombrie 2008.
Nr. 1.316.

13

MONITORUL OFICIAL AL ROMÂNIEI, PARTEA I, Nr. 711/20.X.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
privind modificarea anexei nr. 1 la Ordinul ministrului agriculturii și dezvoltării rurale nr. 430/2008
pentru aprobarea tipurilor de investiții și a plafoanelor maxime ale creditelor ce se acordă
în anul 2008, în condițiile Legii nr. 231/2005 privind stimularea investițiilor în agricultură,
industrie alimentară, silvicultură, piscicultură, precum și în activități nonagricole
Având în vedere Referatul nr. 79.062 din 22 septembrie 2008 al Direcției generale dezvoltare rurală — Autoritatea de
management pentru Programul Național de Dezvoltare Rurală,
în baza prevederilor art. 7 și ale art. 13 alin. (3) din Legea nr. 231/2005 privind stimularea investițiilor în agricultură, industrie
alimentară, silvicultură, piscicultură, precum și în activități nonagricole, cu modificările și completările ulterioare, și ale art. 13 și 14
din Hotărârea Guvernului nr. 934/2005 privind aprobarea Normelor metodologice pentru aplicarea prevederilor Legii nr. 231/2005
privind stimularea investițiilor în agricultură, cu modificările și completările ulterioare,
potrivit prevederilor Ordonanței de urgență a Guvernului nr. 72/2008 privind autorizarea Ministerului Agriculturii și Dezvoltării
Rurale pentru încheierea de angajamente legale interne în anul 2008, în vederea asigurării unor măsuri financiare pentru aplicarea
prevederilor Legii nr. 231/2005 privind stimularea investițiilor în agricultură, industrie alimentară, silvicultură, piscicultură, precum
și în activități nonagricole,
în temeiul art. 7 alin. (7) din Hotărârea Guvernului nr. 385/2007 privind organizarea și funcționarea Ministerului Agriculturii
și Dezvoltării Rurale,
ministrul agriculturii și dezvoltării rurale emite prezentul ordin.
Art. I. — Anexa nr. 1 la Ordinul ministrului agriculturii și
dezvoltării rurale nr. 430/2008 pentru aprobarea tipurilor de
investiții și a plafoanelor maxime ale creditelor ce se acordă
în anul 2008, în condițiile Legii nr. 231/2005 privind
stimularea investițiilor în agricultură, industrie alimentară,
silvicultură, piscicultură, precum și în activități nonagricole,

cu completările ulterioare, publicat în Monitorul Oficial al
României, Partea I, nr. 507 din 7 iulie 2008, se modifică și
se înlocuiește cu anexa care face parte integrantă din
prezentul ordin.
Art. II. — Prezentul ordin se publică în Monitorul Oficial al
României, Partea I.

p. Ministrul agriculturii și dezvoltării rurale,
Gheorghe Albu,
secretar de stat
București, 1 octombrie 2008.
Nr. 610.
ANEXĂ
(Anexa nr. 1 la Ordinul nr. 430/2008)

TIPURILE DE INVESTIȚII

din Programul Național de Dezvoltare Rurală/Programul Operațional pentru Pescuit și valorile maxime de creditare
pentru anul 2008, acordate în condițiile Legii nr. 231/2005 privind stimularea investițiilor în agricultură, industrie
alimentară, silvicultură, piscicultură, precum și în activități nonagricole, cu modificările și completările ulterioare
Obiectivul de investiții

Plafonul maxim de creditare pentru un beneficiar
— echivalent în lei —

1.

Măsura 121 PNDR — ăModernizarea exploatațiilor agricole”, cu
excepția achizițiilor independente*) de mașini, echipamente și utilaje
agricole

1.000.000 euro — pentru toți beneficiarii, cu excepția
formelor asociative
și
2.000.000 euro — pentru formele asociative
constituite conform legislației în vigoare

2.

Măsura 123 PNDR — ăCreșterea valorii adăugate a produselor agricole
și forestiere” (cu excepția sectoarelor care primesc sprijin prin schemele
de ajutor de stat aferente măsurii 123, aprobate prin Ordinul ministrului
agriculturii și dezvoltării rurale nr. 211/2008 privind aprobarea
schemelor de ajutor de stat ăStimularea IMM-urilor care procesează
produse agricole în vederea obținerii unor produse alimentare, altele
decât cele prevăzute în anexa 1 la Tratatul CE, precum și a celor care
desfășoară activități de procesare a produselor agricole în vederea
obținerii și utilizării surselor de energie regenerabilă și a
biocombustibililor” și ăStimularea microîntreprinderilor din domeniul
prelucrării primare a produselor forestiere, lemnoase și nelemnoase”,
publicat în Monitorul Oficial al României, Partea I, nr. 267 din 4 aprilie 2008)

2.000.000 euro — pentru toți beneficiarii, cu excepția
formelor asociative
și
3.000.000 euro — pentru formele asociative
constituite conform legislației în vigoare

3.

Investiții productive în acvacultură — măsura 2.1 — POP

500.000 euro

4.

Investiții în procesarea și comercializarea peștelui — măsura 2.8 — POP

500.000 euro

*) Achizițiile independente nu prevăd și construcții.

14

MONITORUL OFICIAL AL ROMÂNIEI, PARTEA I, Nr. 711/20.X.2008

MINISTERUL MEDIULUI ȘI DEZVOLTĂRII DURABILE

ORDIN
pentru aprobarea Ghidului privind adaptarea la efectele schimbărilor climatice — GASC
Având în vedere prevederile Strategiei naționale a României privind schimbările climatice — 2005—2007, aprobată prin
Hotărârea Guvernului nr. 645/2005, și ale Planului național de acțiune privind schimbările climatice (PNASC), aprobat prin
Hotărârea Guvernului nr. 1.877/2005,
în temeiul prevederilor art. 4 pct. 9 și ale art. 5 alin. (7) din Hotărârea Guvernului nr. 368/2007 privind organizarea și
funcționarea Ministerului Mediului și Dezvoltării Durabile, cu completările ulterioare,
ministrul mediului și dezvoltării durabile emite următorul ordin:
Art. 1. — Se aprobă Ghidul privind adaptarea la efectele
schimbărilor climatice — GASC, prevăzut în anexa care face
parte integrantă din prezentul ordin.

Art. 2. — Prezentul ordin se publică în Monitorul Oficial al
României, Partea I.

p. Ministrul mediului și dezvoltării durabile,
Lucia Ana Varga,
secretar de stat
București, 29 septembrie 2008.
Nr. 1.170.

ANEXĂ

GHID

privind adaptarea la efectele schimbărilor climatice — GASC
1. Context și obiective
Încălzirea globală implică în prezent două probleme majore
pentru omenire: pe de o parte, necesitatea reducerii drastice a
emisiilor de gaze cu efect de seră, în vederea stabilizării nivelului
concentrației acestor gaze în atmosferă, care să împiedice
influența antropică asupra sistemului climatic și să dea
posibilitatea ecosistemelor naturale să se adapteze în mod
natural, iar pe de altă parte, necesitatea adaptării la efectele
schimbărilor climatice, avându-se în vedere că aceste efecte
sunt deja vizibile și inevitabile din cauza inerției sistemului
climatic, indiferent de rezultatul acțiunilor de reducere a emisiilor.
În pofida tuturor eforturilor globale de reducere a emisiilor de
gaze cu efect de seră, temperatura medie globală va continua
să crească în perioada următoare, fiind necesare măsuri cât mai
urgente de adaptare la efectele schimbărilor climatice. Cel
de-al 4-lea Raport global de evaluare a schimbărilor climatice
(AR4) pregătit de IPCC (Intergovernmental Panel on Climate
Change) prezintă în mod cuprinzător ultimele rezultate și
observații științifice cu privire la cauzele schimbărilor climatice și
la impactul pe termen scurt, mediu și lung al acestora
(http://www.ipcc.ch). În cadrul raportului au fost, de asemenea,
analizate diferite opțiuni privind adaptarea la efectele
schimbărilor climatice și reducerea emisiilor, inclusiv
interdependențele specifice unei dezvoltări durabile a societății,
avându-se în vedere aspectele socioeconomice și științifice
relevante pe termen lung.
Întrucât reducerea emisiilor de gaze cu efect de seră într-un
orizont de timp apropiat nu implică o atenuare a fenomenului de
încălzire globală, adaptarea la efectele schimbărilor climatice
trebuie să reprezinte un element important al politicii naționale.
Avându-se în vedere lipsa măsurilor concrete privind
adaptarea la efectele schimbărilor climatice la nivel internațional
și necesitatea luării unor măsuri urgente, a fost demarată, la
nivel european, prima inițiativă politică în domeniul adaptării la
efectele schimbărilor climatice, prin adoptarea de către Comisia
Europeană (CE) la 29 iunie 2007 a documentului ăCartea verde
privind adaptarea la efectele schimbărilor climatice în Europa —

opțiuni pentru acțiuni UE”. Ulterior, CE a lansat dezbaterea
publică a documentului respectiv, proces consultativ la care a
participat și România. Cartea verde se bazează pe rezultatele
cercetărilor întreprinse în cadrul Programului european privind
schimbările climatice (ECCP). Documentul evidențiază
necesitatea pregătirii unui cadru coerent privind adaptarea,
cadru ce va permite derularea unor acțiuni de adaptare mai puțin
costisitoare, comparativ cu măsurile neplanificate de răspuns la
efectele schimbărilor climatice. Procesul de adaptare necesită
acțiuni la toate nivelurile: local, regional, național și internațional.
În luna mai 2008, CE a organizat o consultare cu factorii implicați
în vederea elaborării cât mai urgente a unei ăCărții albe” privind
adaptarea, document care va conține acțiuni concrete ce vor
trebui aplicate la nivelul fiecărui stat.
Avându-se în vedere acțiunile la nivel internațional și
european, a apărut și în România necesitatea elaborării și
promovării Ghidului privind adaptarea la efectele schimbărilor
climatice, identificată și în Strategia națională și în Planul
național de acțiune privind schimbările climatice, adoptate în
2005. În vederea elaborării acestui document, a fost înființat un
grup de lucru interministerial privind adaptarea la efectele
schimbărilor climatice, cuprinzând reprezentanți din toate
sectoarele de activitate vulnerabile la efectele schimbărilor
climatice.
Impactul schimbărilor climatice a fost analizat la nivel
național, regional și local, iar adoptarea măsurilor de răspuns
identificate ca urmare a acestei analize trebuie integrate în
politicile de dezvoltare la nivel național, pe baza principiilor
solidarității și coeziunii sociale.
Adaptarea reprezintă un proces complex, ținându-se seama
de variabilitatea efectelor de la o regiune la alta, depinzând de
expunere, vulnerabilitate fizică, gradul de dezvoltare
socioeconomică, capacitatea de adaptare naturală și umană,
serviciile de sănătate și mecanismele de supraveghere a
dezastrelor.

MONITORUL OFICIAL AL ROMÂNIEI, PARTEA I, Nr. 711/20.X.2008
Obiectivul Ghidului este reprezentat de creșterea capacității
de adaptare a României la efectele actuale și potențiale ale
schimbărilor climatice, prin:
• monitorizarea impactului provocat de schimbările climatice,
precum și a vulnerabilității socioeconomice asociate;
• integrarea măsurilor de adaptare la efectele schimbărilor
climatice în strategiile și politicile de dezvoltare sectorială și
armonizarea lor intersectorială;
• identificarea măsurilor speciale privind adaptarea
sectoarelor critice din punctul de vedere al vulnerabilității la
schimbările climatice.
Scopul Ghidului este reprezentat de identificarea, în funcție
de resursele economice existente, a măsurilor necesare pentru
a limita efectele negative prognozate prin scenariile climatice,
estimate pe un orizont de timp mediu și lung (decenii). Măsurile
identificate vor fi implementate prin colaborarea cu autoritățile
locale și prin asigurarea asistenței tehnice corespunzătoare.
Datorită inerției sistemului climatic, efectele deciziilor și
acțiunilor adoptate în prezent se vor concretiza într-un orizont
de timp mediu și lung. Ghidul dorește să asigure o înțelegere
mai bună a impactului anticipat al schimbărilor climatice până
în anul 2030, prin analiza evoluției estimate a factorilor climatici
pe termen lung, a scenariilor de dezvoltare economică și a
particularităților sistemelor naturale, în anumite limite de
incertitudine identificate.
În absența unei strategii efective privind adaptarea la efectele
schimbărilor climatice, există posibilitatea ca România să se
confrunte cu situația adoptării în viitor a unor măsuri de adaptare
la efectele schimbărilor climatice cu costuri de implementare mai
ridicate și cu o eficacitate necorespunzătoare din punct de
vedere economic și social. Prin urmare, este necesar ca în cazul
unor efecte estimate cu un grad ridicat de certitudine,
implementarea măsurilor să se realizeze în timpul cel mai scurt.
Astfel de acțiuni au fost prezentate și adoptate prin Strategia
națională a României privind schimbările climatice pentru
perioada 2005—2007, document care este în prezent în proces
de actualizare la Ministerul Mediului și Dezvoltării Durabile.
Ținându-se cont de rolul important al autorităților centrale și
locale în identificarea și aplicarea măsurilor de adaptare la nivel
național și, respectiv, local, se consideră necesare creșterea
nivelului de conștientizare a autorităților și a publicului și
modificarea corespunzătoare a comportamentului operatorilor
economici și a populației.
Concepte-cheie:

Impactul schimbărilor climatice — efectele schimbărilor
climatice asupra sistemelor naturale și antropice. Trebuie
diferențiate efectele potențiale și cele reziduale în cazul
implementării unor măsuri de adaptare.
• Impact potențial — efectele care apar în urma schimbărilor
climatice în viitor, fără a se lua în considerare măsurile de
adaptare.
• Impact rezidual — efectele schimbărilor climatice ce pot
apărea după realizarea măsurilor de adaptare.
Capacitatea de adaptare — totalitatea instrumentelor,
resurselor și structurilor instituționale necesare implementării în
mod eficient a măsurilor de adaptare.
Vulnerabilitate — impactul negativ al schimbărilor climatice,
inclusiv al variabilității climatice și al evenimentelor
meteorologice extreme asupra sistemelor naturale și antropice.
Vulnerabilitatea depinde de tipul, amplitudinea și rata variabilității
climatice la care un sistem este expus, precum și de posibilitatea
lui de adaptare.
Adaptarea — abilitatea sistemelor naturale și antropice de a
răspunde efectelor schimbărilor climatice, incluzând
variabilitatea climatică și fenomenele meteorologice extreme,
pentru a reduce potențialele pagube, a profita de oportunități
sau a face față consecințelor schimbărilor climatice. Se pot

15

distinge mai multe tipuri de adaptare: anticipativă și reactivă,
privată și publică, autonomă și planificată.
2. Scenarii ale schimbărilor climatice
2.1. Schimbări climatice la nivel global și european

Încălzirea globală este un fenomen unanim acceptat de
comunitatea științifică internațională, fiind deja evidențiat de
analiza datelor observaționale pe perioade lungi de timp.
Simulările realizate cu ajutorul modelelor climatice globale au
indicat faptul că principalii factori care determină acest fenomen
sunt atât naturali (variații în radiația solară și în activitatea
vulcanică), cât și antropogeni (schimbări în compoziția
atmosferei din cauza activităților umane). Numai efectul cumulat
al celor 2 factori poate explica schimbările observate în
temperatura medie globală în ultimii 150 de ani. Creșterea
concentrației gazelor cu efect de seră în atmosferă, în mod
special a dioxidului de carbon, a fost cauza principală a încălzirii
pronunțate din ultimii 50 de ani ai secolului XX, 0,13șC, de
aproximativ două ori valoarea din ultimii 100 de ani, așa cum
este prezentat în AR4 al IPCC (http://www.ipcc.ch). Toate
concluziile la nivel global, prezentate în cele ce urmează, provin
din AR4 al IPCC.
Temperatura medie globală a aerului a crescut cu
aproximativ 0,74șC în ultimii 100 de ani (1906—2005)
comparativ cu 0,6șC în perioada 1901—2000. 11 din ultimii
12 ani au fost cei mai calzi din șirul de date înregistrate după
anul 1850.
Clima Europei a înregistrat o încălzire de aproximativ un grad
C în ultimul secol, mai ridicată decât media globală. Cantitățile
de precipitații au crescut considerabil în nordul Europei, în timp
ce în sudul continentului perioadele de secetă au devenit din ce
în ce mai frecvente. Temperaturile extreme înregistrate recent,
cum ar fi valul de caniculă din vara anului 2003 și mai ales cel
din 2007, au fost relaționate cu creșterea observată a frecvenței
fenomenelor extreme din ultimele decenii, ca o consecință a
efectelor schimbărilor climatice. Deși fenomenele meteorologice
singulare nu pot fi atribuite unei singure cauze, analizele
statistice au arătat faptul că riscul apariției unor astfel de
fenomene a crescut considerabil din cauza efectelor
schimbărilor climatice.
Zonele cele mai vulnerabile din Europa au fost identificate în
AR4 al IPCC, după cum urmează:
• Europa de Sud și întregul bazin mediteranean înregistrează
un deficit de apă ca urmare a creșterii temperaturii și a reducerii
cantității de precipitații;
• zonele montane, în special Alpii, cu probleme în regimul de
curgere a apelor ca o consecință a topirii stratului de zăpadă și
de diminuare a volumului ghețarilor;
• regiunile costiere, datorită creșterii nivelului mării și riscului
evenimentelor meteorologice extreme;
• văile inundabile dens populate, din cauza riscului
evenimentelor meteorologice extreme, precipitații abundente și
viituri, care provoacă daune majore zonelor construite și
infrastructurii.
Scenariile climatice realizate cu diferite modele climatice
globale au prognozat o creștere a temperaturii medii globale
până la sfârșitul secolului XXI (2090—2099) față de perioada
1980—1990 între 1,8˚C și 4,0˚C, în funcție de scenariul privind
emisiile de gaze cu efect de seră considerat. Datorită inerției
sistemului climatic, încălzirea globală va continua să evolueze în
pofida aplicării imediate a unor măsuri de reducere a emisiilor,
dar creșterea temperaturii va fi limitată în funcție de nivelul de
reducere aplicat. Este ăfoarte probabil” (probabilitate mai mare
de 90%) ca precipitațiile să devină mai abundente la latitudini
înalte și este ăprobabil” (probabilitate mai mare de 66%) ca
acestea să se diminueze în cea mai mare parte a regiunilor
subtropicale. Configurația acestor schimbări este similară cu cea
observată în cursul secolului XX. Este ăfoarte probabil” ca

16

MONITORUL OFICIAL AL ROMÂNIEI, PARTEA I, Nr. 711/20.X.2008

tendința de creștere a valorilor temperaturilor maxime extreme
și de creștere a frecvenței valurilor de căldură să continue.
2.2. Schimbări climatice în România

Clima României este influențată de poziția pe glob
(strabătută de paralela de 45° latitudine nordică), precum și de
poziția sa geografică pe continent. Aceste particularități conferă
climei din România un caracter temperat continental. Deși
extinderea teritoriului țării pe latitudine (5°) este mai micǎ decât
cea pe longitudine (10°), există diferențieri mai mari între sudul
și nordul țării în ceea ce privește temperatura, decât între vest
și est. Dacă temperatura medie anuală în sudul țării se ridică la
circa 11°C, în nordul țării, la altitudini comparabile, valorile
acestui parametru sunt mai coborâte cu circa 3°C.

Temperatura aerului
Față de creșterea temperaturii medii anuale globale de 0,6°C
în perioada 1901—2000, în România media anuală a înregistrat
o creștere de doar 0,3°C. În perioada 1901—2006 creșterea a
fost de 0,5°C față de 0,74°C la nivel global (1906—2005).
Au existat însă diferențieri regionale: o încălzire mai
pronunțată în sudul și estul țării (ajungând până la 0,8˚C la
stațiile București—Filaret, Constanța și Roman) și
nesemnificativă în regiunile intracarpatice, cu excepția stației
Baia Mare, unde efectul activității antropogene locale a condus
la o încălzire de 0,7˚C (figura 1).

Figura 1. Tendința temperaturii medii anuale în România (°C) în perioada 1901—2000
După anul 1961 această încălzire a fost mai pronunțată și a
cuprins aproape toată țara. Similar cu situația înregistrată la
nivel global, s-au evidențiat schimbări în regimul unor
evenimente extreme (pe baza analizei datelor de la mai multe
stații meteorologice):
• creșterea frecvenței anuale a zilelor tropicale (maxima
zilnică > 30˚C) și descreșterea frecvenței anuale a zilelor de
iarnă (maxima zilnică < 0˚C).
• creșterea semnificativă a mediei temperaturii minime de
vară și a mediei temperaturii maxime de iarnă și vară (până la
2șC în sud și sud-est în vară).

Precipitații
Din punct de vedere pluviometric, în perioada 1901—2000,
la cele 14 stații cu șiruri lungi de observație s-a evidențiat o
tendință generală de scădere a cantităților anuale de precipitații.
Din analiza șirurilor scurte de la mai multe stații meteorologice
s-a evidențiat o intensificare a fenomenului de secetă în sudul
țării după anul 1960. În concordanță cu acest rezultat s-a
identificat o creștere a duratei maxime a intervalelor fără
precipitații în sud-vest (iarna) și vest (vara).

MONITORUL OFICIAL AL ROMÂNIEI, PARTEA I, Nr. 711/20.X.2008
Ca urmare a unei încălziri mai pronunțate în timpul verii în
sud-estul țării, cumulată cu o tendință spre deficit mai
pronunțată, a avut loc o intensificare a fenomenului de aridizare
în această regiune. Pentru anumite regiuni, în perioada 1946—
1999, a avut loc o creștere a frecvenței anuale a zilelor foarte
ploioase (cele mai mari 12% cantități zilnice) și extrem de
ploioase (cele mai mari 4% cantități zilnice). În ultimii 8 ani
(2000—2007) s-au înregistrat la nivelul României două

17

evenimente pluviometrice extreme opuse (seceta din anii 2000
și 2007 și inundațiile din 2005). În anul 2007 a fost înregistrat
un eveniment termic extrem, iarna 2006—2007 fiind cea mai
caldă iarnă de când există măsurători observaționale în
România (figura 3), când abateri pronunțate ale temperaturii
maxime/minime față de regimul mediu multianual au persistat
pe perioade lungi de timp.

Figura 3. Media pe țară a temperaturii din timpul iernii (14 stații) în perioada 1901—2007
Cele mai lungi intervale secetoase înregistrate în secolul XX
au avut câte un an de culminație: 1904, 1946, 1990. Zona cea
mai afectată de seceta hidrologică din România în ultimele
decenii ale secolului XX și începutul secolului XXI a fost sudul
țării, cu aspecte excesive pentru Oltenia.
Analiza variației multianuale a precipitațiilor anuale pe
teritoriul României indică apariția după anul 1980 a unei serii de
ani secetoși, datorată diminuării cantităților de precipitații,
coroborată cu tendința de creștere a temperaturii medii anuale,
în special în Câmpia Română și în Podișul Bârladului.
Diminuarea volumului de precipitații din ultimii ani a condus la
scăderea exagerată a debitelor pe majoritatea râurilor țării și, în
special, în sudul și sud-estul României, în contextul unei acțiuni
conjugate a unui complex de factori, și anume:
• scăderea cantităților anuale de precipitații după anul 1980;
• creșterea temperaturii medii anuale a aerului, care a
determinat intensificarea evaporației și evapotranspirației;
• scăderea nivelurilor apelor freatice din luncile și terasele
râurilor, cu implicații negative asupra alimentării acestora în
sezoanele lipsite de precipitații;
• frecvența și durata mare a fenomenelor de secare a râurilor
cu bazine de recepție mai mici de 500 km2.
Aceste rezultate confirmă una dintre concluziile AR4 al IPCC,
conform căreia s-a evidențiat o creștere a frecvenței și
intensității fenomenelelor meteorologice extreme ca urmare a
intensificării fenomenului de încălzire globală.
Din analiza altor fenomene, cum ar fi cele din sezonul rece,
s-a constatat o creștere semnificativă, în majoritatea regiunilor
țării, a frecvenței anuale a zilelor cu brumă, fenomen cu influență
negativă asupra culturilor agricole. Numărul de zile cu strat de
zăpadă a avut, de asemenea, o tendință de scădere, în
concordanță cu tendința de încălzire din timpul iernii.

Scenarii privind schimbările climatice viitoare
Schimbările în regimul climatic din România se încadrează în
contextul global, ținându-se seama de condițiile regionale:
creșterea temperaturii va fi mai pronunțată în timpul verii, în timp
ce în nord-vestul Europei creșterea cea mai pronunțată se
așteaptă în timpul iernii. După estimările prezentate în AR4 al
IPCC, în România se așteaptă o creștere a temperaturii medii
anuale față de perioada 1980—1990 similare întregii Europe,
existând diferențe mici între rezultatele modelelor în ceea ce
privește primele decenii ale secolului XXI și mai mari în ceea ce
privește sfârșitul secolului:
• între 0,5°C și 1,5°C pentru perioada 2020—2029;
• între 2,0°C și 5,0°C pentru perioada 2090—2099, în funcție
de scenariu (de exemplu, între 2,0°C și 2,5°C în cazul
scenariului care prevede cea mai scăzută creștere a
temperaturii medii globale și între 4,0°C și 5,0°C în cazul
scenariului cu cea mai pronunțată creștere a temperaturii).
Din punct de vedere pluviometric, peste 90% din modelele
climatice prognozează pentru perioada 2090—2099 secete
pronunțate în timpul verii în zona României, în special în sud și
sud-est (cu abateri negative față de perioada 1980—1990 mai
mari de 20%). În ceea ce privește precipitațiile din timpul iernii,
abaterile sunt mai mici și incertitudinea este mai mare.
În cadrul unor colaborări internaționale, Administrația
Națională de Meteorologie a realizat modele statistice de
detaliere la scară mică (la nivelul stațiilor meteorologice) a
informațiilor privind schimbările climatice rezultate din modelele
globale. Rezultatele respective au fost ulterior comparate cu
cele generate de modelele climatice regionale, realizându-se o
mai bună estimare a incertitudinilor. Astfel, s-au obținut rezultate
cu o certitudine mai mare privind creșterea precipitațiilor de iarnă
în vestul și nord-vestul României cu 30—40 mm în perioada
2070—2099 față de perioada 1961-1990 (figura 4), în două
scenarii ale IPCC (A2 și B2).

18

MONITORUL OFICIAL AL ROMÂNIEI, PARTEA I, Nr. 711/20.X.2008

Figura 4. Schimbări în cantitățile de precipitații în timpul iernii în România obținute din simulările realizate cu modelul ICTP
RegCM, în condițiile scenariilor IPCC A2 (a) și B2 (b). (Sursa: Busuioc și alții, 2006)

Figura 5. Schimbări în cantitatea de precipitații în timpul verii în România pentru perioada 2070—2099 (față de perioada
1961—1990) obținute cu modelul RegCM, scenariul A2
În cazul temperaturilor extreme (media maximelor și
minimelor) pentru perioada 2070—2099 (față de perioada
1961—1990) s-au obținut rezultate cu certitudine mai mare în
următoarele cazuri:
• media temperaturii minime de iarnă: creșteri mai mari în
regiunea intracarpatică (4,0°C — 6,0°C) și mai scăzute în rest
(3,0°C — 4,0°C) (figura 6); acest semnal climatic a fost deja

identificat în datele de observație pentru perioada 1961—2000:
o încălzire de 0,8—0,9°C în nord-estul și nord-vestul țării;
• media temperaturii maxime de vară: o creștere mai mare în
sudul țării (5,0°C — 6,0°C) față de 4,0°C — 5,0°C în nordul țării;
acest semnal climatic a fost deja identificat în datele de
observație: în luna iulie, în perioada 1961—2000, în centrul și
sudul Moldovei, s-a identificat o încălzire cuprinsă între 1,6°C și
1,9°C și mult mai scăzută în restul țării (între 0,4°C și 1,5°C).

Figura 6 (a). Schimbări în temperatura minimă de iarnă în România pentru perioada 2070—2099 față de 1961—1990,
obținute prin proiecția simulărilor realizate cu modelul climatic global HadAM3H (realizat de Hadley Centre în condițiile scenariului
A2 IPCC); (b) tendința de creștere calculată direct din observații în perioada 1961—2000.

MONITORUL OFICIAL AL ROMÂNIEI, PARTEA I, Nr. 711/20.X.2008
2.3. Cercetările în domeniul scenariilor privind schimbările
climatice în România

În vederea adoptării celor mai bune măsuri de adaptare este
necesară cunoașterea cât mai exactă a posibilelor efecte ale
schimbărilor climatice asupra sectoarelor economice și sociale.
Avându-se în vedere că până în prezent în România datele
privind impactul schimbărilor climatice au fost estimate cu un
grad de exactitate redus și nu au acoperit toate sectoarele
economice și sociale, se impune continuarea activităților de
cercetare, ținându-se cont de următoarele priorități:
• determinarea zonelor de vulnerabilitate la producerea
anumitor evenimente extreme și a elementelor sistemelor
naturale și umane vulnerabile (populație, resurse de apă, plante,
animale etc.);
• identificarea schimbărilor climatice din România din datele
de observație în perioada 1961—2007, la cea mai fină rezoluție
spațială posibilă, detaliat pe principalii parametri climatici și
diferite intervale de timp (anual, sezonier, lunar), incluzând și
indici ai evenimentelor extreme;
• dezvoltarea modelelor statistice de downscaling pentru
proiectarea la scară fină, la nivelul României, a efectelor
schimbărilor climatice globale, estimate cu diferite modele
climatice globale disponibile și diferite scenarii privind emisiile
de gaze cu efect de seră;
• proiectarea și rularea de experimente numerice cu modele
climatice regionale pe sisteme de calcul din România în vederea
elaborării unor scenarii climatice la scară fină în România, pe
baza downscalingului fizic;
• estimarea scenariilor schimbărilor climatice pentru
România, folosindu-se informațiile rezultate din modele de
downscaling fizic și statistic, disponibile pentru aria României,
și evaluarea incertitudinilor asociate acestor estimări. Scenariile
vor fi elaborate atât pentru starea medie, cât și pentru diferite
evenimente extreme;
• dezvoltarea studiilor de estimare a impactului schimbărilor
climatice asupra diferitelor sisteme socioeconomice și evaluarea
incertitudinilor asociate acestora.
Impact și vulnerabilitate

Impactul schimbărilor climatice depinde de vulnerabilitatea
diferitelor sectoare economice, sociale și de mediu.
Sectoarele afectate de creșterea temperaturii și modificarea
regimului de precipitații, precum și de manifestarea fenomenelor
meteorologice extreme sunt: biodiversitatea, agricultura,
resursele de apă, silvicultura, infrastructura, reprezentată prin
clădiri și construcții, turismul, energia, industria, transportul,
sănătatea și activitățile recreative. De asemenea, sunt afectate
în mod indirect sectoare economice precum: industria
alimentară, prelucrarea lemnului, industria textilă, producția de
biomasă și de energie regenerabilă.
De exemplu, în sectorul energetic ar putea apărea probleme
mai ales la producerea de energie în hidrocentrale, ținându-se
cont de faptul că sudul și sud-estul Europei și, implicit, România
sunt mult mai expuse riscului de apariție a secetei. Creșterea
temperaturilor de iarnă va duce la o scădere cu 6% - 8% a cererii
de energie pentru încălzire în perioada 2021—2050. În schimb,
până în anul 2030, consumul de energie pe perioada verii ar
putea crește cu 28% din cauza temperaturilor ridicate.
3. Agricultura
Considerații generale

Atenuarea efectelor schimbărilor climatice în agricultură
reprezintă un obiectiv prioritar în cadrul acțiunilor strategice de
dezvoltare ale statelor membre UE. Caracterul interdisciplinar
al acțiunilor implică o abordare globală prin identificarea și
corelarea activităților de dezvoltare și implementare a măsurilor
intra- și intersectoriale cu cele de răspuns la efectele
schimbărilor climatice.
Producția vegetală variază an de an, fiind influențată
semnificativ de fluctuațiile condițiilor climatice și în special de

19

producerea evenimentelor meteorologice extreme. Variabilitatea
climatică influențează toate sectoarele economiei, dar cea mai
vulnerabilă rămâne agricultura, iar impactul asupra acesteia
este mai pregnant în prezent, deoarece schimbările și
variabilitatea climatică se manifestă din ce în ce mai accentuat.
La nivelul Europei Centrale și de Est, scenariile prezintă o
evidentă descreștere a precipitațiilor, îndeosebi în anotimpul de
vară, deci un deficit pluviometric care va afecta toate domeniile
de activitate, în principal agricultura, populația și ecosistemele.
Cele mai vulnerabile specii cultivate vor fi îndeosebi culturile
anuale de cerealiere și prășitoare, deficitul de apă din anotimpul
de vară, care coincide cu perioada cerințelor maxime de apă,
determinând scăderi importante de producție. În acest sens se
impune o nouă reorientare în structura culturilor agricole,
respectiv varietăți cu o toleranță ridicată față de temperaturile
ridicate și stresul hidric generat de lipsa apei. Totodată, se impun
adaptarea tehnologiilor agricole la resursa de apă, conservarea
apei din sol prin alegerea unui sistem de lucrări minime
reprezentând o nouă tendință de reorientare a cerințelor privind
calitatea și conservarea resurselor de sol și apă. De asemenea,
descreșterea resurselor de apă cu 10—30%, în special în
zonele deficitare, va accentua consecințele lipsei de apă,
efectele fiind amplificate de poluare și tehnologii
necorespunzătoare.
Efectele complexe ale schimbărilor climatice asupra
agriculturii fundamentează necesitatea procesului decizional
privind reducerea riscurilor în vederea menținerii standardelor
adecvate ale recoltelor și a favorizării agriculturii durabile. Astfel,
variabilitatea și schimbările climatice trebuie abordate prin
prisma activităților agricole zilnice, cu ajutorul strategiilor de
atenuare și al măsurilor de adaptare.
Prin intermediul proiectului european INTERREG IIIB
CADSES: ACRETe – ăAgriculture and Climate Change: how to
Reduce Human Effects and Threats”, cofinanțat de UE, în cadrul
căruia România a participat prin Administrația Națională de
Meteorologie, a fost elaborat ăCodul de atitudini pentru
reducerea impactului schimbărilor climatice în agricultură”,
publicație care poate fi considerată ăManualul fermierului
european”. Documentul cuprinde recomandări privind adaptarea
tehnologiilor agricole și a tuturor activităților specifice procesului
de producție agricolă la efectele schimbărilor climatice, precum
și exemple de bune practici ce conduc la reducerea emisiilor de
gaze cu efect de seră.
Oportunități:

În sectorul culturii plantelor de câmp, selecția varietăților
cultivate include în principal corelarea condițiilor locale de mediu
cu gradul de rezistență al genotipurilor (soiuri/hibrizi) față de
condițiile limitative de vegetație (secetă, excese de umiditate,
temperaturi ridicate, frig/ger etc.).
Avantajele pentru reducerea efectelor condițiilor limitative de
vegetație și conservarea solului:
• gestionarea eficientă a resurselor de apă în agricultură,
respectiv o mai bună utilizare a rezervelor de umiditate din sol
pe tot parcursul sezonului de vegetație, inclusiv alegerea
perioadelor de semănat în funcție de gradul de aprovizionare cu
apă a solurilor, precum și un consum redus de energie prin
aplicarea irigațiilor;
• reducerea costurilor de producție prin alegerea unui sistem
alternativ de lucrări ale solului și de întreținere specializat în
combaterea buruienilor, bolilor și dăunătorilor;
• scăderea riscului de apariție a bolilor, precum și o utilizare
eficientă a fungicidelor;
• scăderea emisiilor de CO2 și creșterea producției și a masei
vegetale.
Succesiunea culturilor în timp și spațiu reprezintă modalități
eficiente pentru fiecare utilizator agricol în protejarea
potențialului productiv al solului și, implicit, asigurarea unor

20

MONITORUL OFICIAL AL ROMÂNIEI, PARTEA I, Nr. 711/20.X.2008

producții constante. Oportunitățile în stabilirea unui sistem de
management durabil în structura culturilor și alegerea
asolamentului includ:
• adaptabilitatea genotipurilor la potențialul zonelor ecologice;
• efecte directe asupra proprietăților fizice (structura și
stabilitatea structurală), chimice (conținutul de elemente
nutritive) și biologice (cantitatea de materie organică) ale solului;
• reducerea riscului de transmitere a bolilor și dăunatorilor
sau dezvoltarea buruienilor;
• protejarea solurilor împotriva eroziunii, scurgerii la suprafață
și formarea crustei;
• scăderea gradului de eroziune și menținerea producțiilor
agricole la valori constante;
• utilizarea eficientă a nutrienților pentru plante;
• gestiunea terenurilor agricole prin utilizarea unui sistem de
rotație, păstrarea unui echilibru privind ponderea culturilor
permanente în raport cu cele anuale;
• prevenirea poluării apelor prin șiroire și percolarea apei în
afara zonelor străbătute de sistemul radicular al plantelor, în
cazul culturilor irigate.
Recomandări și măsuri de adaptare:

• selecția varietăților cultivate prin corelarea condițiilor locale
de mediu cu gradul de rezistență al genotipurilor față de
condițiile limitative de vegetație (secetă, excese de umiditate,
temperaturi ridicate, frig/ger etc.);
• administrarea culturilor și utilizarea rațională a terenului
sunt măsuri obligatorii pentru păstrarea potențialului producției,
menținându-se în același timp un impact redus al practicilor
agricole asupra mediului și climei;
• cultivarea unui număr mai mare de varietăți/genotipuri,
respectiv soiuri/hibrizi, în fiecare an agricol, cu perioada de
vegetație diferită, pentru o mai bună valorificare a condițiilor
climatice, îndeosebi regimul de umiditate și eșalonarea lucrărilor
agricole;
• alegerea de genotipuri rezistente la condițiile limitative de
vegetație, cu o toleranță ridicată la ăarșiță”, secetă și excese de
umiditate;
• selectarea unor varietăți de plante cu rezistență naturală la
boli specifice determinate de agenții patogeni;
• la nivelul fermelor, se recomandă practicarea asolamentului
și stabilirea unei structuri de culturi care să includă cel puțin
3 grupe de plante, respectiv cereale păioase 33%, prășitoareplante tehnice 33% și leguminoase 33%. În producția vegetală
se pot utiliza următoarele tipuri de asolamente: agricole,
furajere, speciale și mixte.
Principiile de bază în aplicarea măsurilor de adaptare se
bazează pe:
• folosirea de soiuri/hibrizi de plante bine adaptate condițiilor
pedoclimatice;
• practicarea asolamentului de câmp în cultura mare, pentru
producerea de materie primă în industria agroalimentară, textilă,
chimică etc.;
• policultura, în scopul utilizării eficiente a spațiului agricol și
creșterii biodiversității;
• organizarea de asolamente cu îngrășăminte verzi, în scopul
ameliorării proprietăților fizice, chimice și biologice ale solurilor
degradate.
În structura culturilor, alegerea soiurilor/hibrizilor se bazează
pe adaptabilitatea acestora față de condițiile pedoclimatice
specifice zonei, în corelație și cu cerințele de piață. În ceea ce
privește relieful, cunoașterea adâncimii apei freatice și a celor de
suprafață asigură prevenirea riscurilor de poluare ca urmare a
tehnologiilor aplicate. De asemenea, trebuie luată în considerare
mărimea pantelor pentru efectuarea lucrărilor solului, în special
arătura, pentru prevenirea fenomenelor de degradare a solurilor
ca urmare a eroziunii datorate apei.

• utilizarea unor soiuri/hibrizi adaptate sistemului de rotație a
culturilor în fermă;
• folosirea culturilor mixte, culturi intercalate, culturi
permanente, culturi duble pe aceleași parcele sau în cadrul
fermei pentru creșterea biodiversității.
Agricultura prin irigații se bazează pe distribuirea artificială a
apei în terenul agricol pentru înființarea culturilor și asigurarea
creșterii plantelor agricole. Alegerea sistemului de irigație
conform cu necesitățile și condițiile locale privind suprafața, tipul
de cultură și însușirile solului reprezintă cerințele de bază într-un
sistem de management agricol durabil, ținându-se seama de
următoarele aspecte:
• sistemul propriu de irigație trebuie adaptat la suprafața
cultivată și resursele financiare, condiționat de existența în
imediata apropiere a unui lac sau râu cu apă permanentă și, mai
ales, de existența la adâncimea de 5—10 m a unui strat
permanent de apă freatică ce poate fi adusă la suprafață
printr-un puț și o mică stație de pompare;
• cunoașterea proprietăților solului, precum capacitatea
solului de a reține apa și adâncimea până la care ajung
rădăcinile plantelor;
• monitorizarea tuturor aspectelor legate de organizare
înainte de aplicarea irigațiilor, în timpul și după administrarea
normei de udare, respectiv alegerea momentului aplicării,
verificarea circuitului apei prin măsurarea performanței și
uniformității aplicării;
• utilizarea mai multor mecanisme de monitorizare pentru
planificarea irigațiilor, cel mai des folosite incluzând măsurarea
umidității solului, observații privind starea plantelor și testarea
tuburilor de dren după irigații, în vederea efectuării modificărilor
necesare pentru următoarea udare;
• stabilirea unui program de control al irigațiilor, actualele
tehnologii având posibilitatea programării automate pe baza
analizei unor probe sau unui set de probe de sol.
Direcțiile principale pentru revitalizarea sectorului de irigații,
ca o primă măsură pentru reducerea efectelor secetei, sunt
următoarele:
• elaborarea unui studiu complex privind prioritizarea
reabilitării amenajărilor de îmbunătățiri funciare și a sectorului
de irigații;
• reabilitarea stațiilor de pompare din amenajările de irigații
declarate de utilitate publică, în vederea reducerii consumurilor
energetice și creșterii randamentelor hidraulice;
• impermeabilizarea unor canale de transport, aducțiune și
de distribuție a apei în amenajările de irigații; adaptarea
schemelor hidrotehnice ale sistemelor de irigații la noile condiții
de funcționare și stabilirea suprafețelor ce pot fi declarate de
utilitate publică, în vederea funcționării optime a acestora;
• accelerarea transferului în folosință sau în proprietate al
infrastructurii din amenajările interioare de irigații către federații
sau organizații ale utilizatorilor de apă pentru irigații;
• continuarea subvenționării irigațiilor pentru încurajarea
exploatării amenajărilor de irigații ce asigură potențial economic
mare;
• finalizarea implementării proiectului ăReforma și reabilitarea
sectorului de irigațiiă finanțat de Banca Mondială.
Activitățile specifice procesului de adaptare în domeniul
zootehnic se referă la fondul de gene, măsuri specifice de
elaborare a dietei, pășunatul și adăpostirea animalelor, precum
și la tehnici de depozitare a îngrășămintelor. Astfel, emisiile de
gaze cu efect de seră din sectorul creșterii animalelor pot fi
reduse semnificativ prin îmbunătățirea genetică, prin analizarea
potențialului genetic din rase de animale selectate, printr-un
echilibru corespunzător între energie și proteinele din dietă, prin
construirea unor adăposturi corespunzătoare și a unor depozite
de îngrășăminte potrivite. Introducerea unor sisteme

MONITORUL OFICIAL AL ROMÂNIEI, PARTEA I, Nr. 711/20.X.2008
corespunzătoare de pășunat la ferme poate contribui, de
asemenea, la reducerea emisiilor de gaze cu efect de seră.
Pentru sectorul zootehnic, codul bunelor practici în
agricultură recomandă:
• platforme de stocare a gunoiului de grajd mari, etanșeizate
și dotate corespunzător;
• depozitarea gunoiului de grajd în locuri răcoroase și
umbroase;
• acoperirea bazinelor cu reziduuri lichide pentru reducerea
emisiilor de amoniac în atmosferă, prin utilizarea de prelate
impermeabile;
• asigurarea cantităților corespunzătoare de gunoi de grajd în
cadrul fermelor specializate în colectarea și prelucrarea
acestuia;
• construirea unor instalații pentru captarea biogazului,
rezultând în reducerea emisiilor de metan, iar energia obținută
este utilizată în scopul reducerii combustibililor fosili;
• pășunatul în aer liber față de creșterea în sisteme cu
adăposturi;
• educația, creșterea gradului de conștientizare în rândul
fermierilor asupra consecințelor determinate de efectele
schimbărilor climatice;
• revizuirea continuă a strategiilor din agricultură, pentru a se
asigura flexibilitatea acestora în relație cu efectele schimbărilor
climatice și măsurile de adaptare.
Încălzirea globală și perspectiva epuizării surselor de energie
convențională au impus o nouă abordare prin introducerea
biocombustibililor în scopul scăderii emisiilor poluante și
reducerii dioxidului de carbon din atmosferă. De aceea,
utilizarea pe o scară cât mai largă a surselor alternative va
determina trecerea treptată de la combustibili fosili la sursele de
energie regenerabilă, în vederea reducerii emisiilor de gaze cu
efect de seră.
Pentru gestionarea eficientă a surselor de energie
regenerabilă se recomandă:
• creșterea biodiversității în cadrul fermelor prin introducerea
de noi culturi;
• cultivarea de erbacee anuale sau perene cu valoare
energetică ridicată (trestie, plantele ierboase de genul pirului,
sorgului etc.);
• colectarea, stocarea și utilizarea materialelor organice
reziduale din agricultură, industria alimentară și ferme cu un
conținut ridicat de proteine (dejecții lichide, ape menajere și
reziduale, resturi de nutreț, resturi de cultură, resturi de la
abatoare);
• creșterea ponderii culturilor destinate producerii biogazului,
cum ar fi porumbul, sfecla de zahăr, rapița etc., care se pot
cultiva ca materie primă pentru fabricile de biogaz;
• instalarea de panouri solare pentru încălzirea apei și a
incintelor.
4. Biodiversitate
Diversitatea biologică, noțiunea prin care este definită
întreaga diversitate de expresie a vieții pe Pământ, se confruntă
în prezent cu unul dintre cele mai complexe fenomene:
încălzirea globală. Evoluția ecosistemelor de mii de ani,
consecință directă a echilibrului cvasistabil dintre diferitele specii
componente și între acestea și factorii abiotici, poate fi puternic
afectată de impactul direct al schimbărilor climatice asupra
acestora. Indirect, aceasta poate fi afectată prin relația dintre
speciile care urmează să definească noii termeni de referință ai
ecosistemului în formare, în particular legat de corespondența
directă dintre specii și factorii abiotici (temperatură, umiditate,
regim hidric, pH, concentrația O2, concentrația altor gaze solvite,
structura solului etc.).
În prezent, pe teritoriul României au fost identificate circa
3.700 de specii de plante, dintre care 23 sunt declarate
monumente ale naturii, 74 sunt specii extincte, 39 de specii

21

periclitate, 171 de specii vulnerabile și 1.253 sunt specii rare. În
ceea ce privește animalele, a fost identificat un număr de 33.792
de specii de animale, dintre care 33.085 de nevertebrate și 707
vertebrate.
Impactul schimbărilor climatice asupra biodiversității unui
teritoriu implică analiza impactului asupra tuturor ecosistemelor
existente pe teritoriul respectiv și a relațiilor dintre acestea, iar
acest impact se suprapune peste presiunile exercitate deja în
ceea ce privește distrugerea habitatelor și poluarea factorilor de
mediu.
Perturbarea factorilor de mediu într-o manieră drastică are
efect direct asupra evoluției ființelor vii, inițial asupra capacității
acestora de adaptare și ulterior asupra capacității de
supraviețuire, putând constitui, în cazuri extreme, factori de
eliminare a anumitor specii din rețelele trofice cu consecințe
drastice asupra evoluției biodiversității la nivel local și cu impact
la nivel general. Pentru a preîntâmpina acest declin al
biodiversității la nivel național, ca parte integrantă a diversității
biologice la nivel global, trebuie luate în considerare
amenințările, oportunitățile, recomandările și măsurile de
adaptare în acest sens.
Activități cum ar fi defrișarea și supraexploatarea pășunatului
pot conduce la exacerbarea efectelor schimbărilor climatice. În
anumite țări, tot mai mulți oameni, în special cei cu venituri
scăzute, vor fi constrânși să locuiască în regiuni marginalizate
(lunci inundabile, versanți expuși la torenți, regiuni aride și
semiaride), expunându-se astfel din plin efectelor schimbărilor
climatice.
Astfel, efectele schimbărilor climatice pot atrage chiar
dispariția anumitor specii reprezentate de o singură populație
sau de foarte puține populații și care ocupă nișe ecologice
deosebit de restrânse pe de o parte, dar și deosebit de
vulnerabile la aceste efecte.
Realitățile de mai sus au consecințe deosebit de grave nu
numai asupra conservării diversității biologice, dar indirect
asupra capacității de supraviețuire a civilizației umane, știut fiind
faptul că serviciile și produsele diversității biologice stau la baza
supraviețuirii acesteia. Altfel spus, civilizația umană este parte a
sistemelor ecologice globale, iar pierderea echilibrului funcțional
al acesteia afectează direct dezvoltarea în continuare a
civilizației umane.
Amenințări:

• modificări de comportament ale speciilor, ca urmare a
stresului indus asupra capacității acestora de adaptare
(reducerea perioadei de hibernare a animalelor, afectarea
fiziologiei comportamentale a animalelor ca urmare a stresului
hidric, termic sau determinat de radiațiile solare manifestat chiar
ca migrații eratice, imposibilitatea asigurării regimului de
transpirație la nivele fiziologice normale, influențe negative
ireversibile asupra speciilor migratoare, dezechilibre ale
evapotranspirației plantelor, modificări esențiale ale rizosferei
plantelor, care pot conduce la dispariția acestora);
• modificarea distribuției și compoziției habitatelor ca urmare
a modificării componenței speciilor;
• creșterea numărului de specii exotice la nivelul habitatelor
naturale actuale și creșterea potențialului ca acestea să devină
invazive, ca urmare a descoperirii fie a condițiilor prielnice, fie a
unor ăgoluri ecologice” prin dispariția unor specii indigene;
• modificarea distribuției ecosistemelor specifice zonelor
umede, cu posibilă restrângere până la dispariție a acestora;
• modificări ale ecosistemelor acvatice de apă dulce și
marine generate de încălzirea apei, dar și de ridicarea probabilă
a nivelului mării la nivel global;
• creșterea riscului de diminuare a biodiversității prin
dispariția unor specii de floră și faună, din cauza diminuării
capacităților de adaptare și supraviețuire, precum și a

22

MONITORUL OFICIAL AL ROMÂNIEI, PARTEA I, Nr. 711/20.X.2008

posibilităților de transformare în specii mai rezistente la noile
condiții climatice.
Oportunități:

• în condițiile apariției efectelor schimbărilor climatice, toate
speciile vor fi drastic testate în ceea ce privește abilitățile
acestora de adaptare, iar găsirea resurselor genetice la nivel
populațional constituie baza pentru generarea de noi specii.
Astfel, se poate preconiza apariția de specii noi la scară globală,
dar și națională, care vor avea capacitatea adaptativă deosebit
de puternică pentru a rezista la variații termice deosebite sau la
condiții de ariditate crescută și precipitații limitate.
Recomandări și măsuri de adaptare:

• stabilirea unui sistem național de monitorizare a speciilor
amenințate, realizat cu sprijin financiar public și privat, prin
programe naționale și prin participarea societății civile, ca
urmare a activităților de cercetare;
• evaluarea sistemului de monitorizare în vederea
determinării eficienței acestuia în concordanță cu evoluția
efectelor schimbărilor climatice și identificarea oportunităților de
modificare a acestuia;
• extinderea utilizării datelor obținute din procesul de
monitorizare, prin adaptarea rezultatelor obținute utilizându-se
modelarea matematică;
• elaborarea planurilor speciale de management al
habitatelor naturale în vederea prevenirii și împiedicării
procesului de degradare a acestor habitate ca urmare a
impactului schimbărilor climatice;
• reducerea presiunilor suplimentare care afectează speciile
vulnerabile;
• reducerea activităților agricole în zonele direct afectate și
implementarea de măsuri corespunzătoare de protecție a
habitatelor naturale și seminaturale existente în apropierea
suprafețelor agricole, incluzând identificarea de măsuri
compensatorii necesare supraviețuirii populației afectate;
• reducerea impactului generat de activitățile industriale
asupra pânzei de apă freatică și a calității aerului, prin izolare cu
perdele forestiere;
• creșterea suprafețelor împădurite prin refacerea celor
degradate și prin crearea altora în zone favorabile;
• realizarea de studii privind evaluarea vulnerabilității
diferitelor ecosisteme/specii la efectele schimbărilor climatice.
5. Resurse de apă
Totalul resurselor de apă din râurile interioare, constituite în
15 mari bazine hidrografice, este în medie multianulă de circa
40.000 milioane m3. La acestea se mai adaugă Dunărea care,
la intrarea în țară, are un aport de apă de 175.000 milioane m3,
iar 97,8% din rețeaua hidrografică a României este cuprinsă în
bazinul fluviului Dunărea.
Pe teritoriul României sunt în funcțiune un număr de circa
400 de lacuri de acumulare importante care duc la totalizarea
unui volum util de 6.300 milioane m3. La acest volum trebuie
adăugată resursa socioeconomică de apă subterană care este
de 850 milioane m3 și astfel resursa socioeconomică totală este
de 7.150 milioane m3.
În prezent, există în funcțiune numeroase lucrări de protecție
a populației și a bunurilor, concretizate în principal prin:
• construcții de diguri, a căror lungime desfășurată măsoară
9.920 km;
• regularizări de albii însumând 6.300 km;
• 217 lacuri de acumulare nepermanente, amplasate în toate
bazinele și spațiile hidrografice și dispunând de volume de
atenuare a viiturilor de 893 milioane m3;
• 1.232 de lacuri de acumulare permanente care dispun de
volumele necesare satisfacerii cerințelor de apă ale folosințelor
și de volume pentru atenuarea viiturilor însumând 2.017 milioane m3.
Repartizarea neuniformă a resurselor de apă pe teritoriul
țării, gradul insuficient de regularizare a debitelor pe cursurile

de apă, poluarea semnificativă a unor râuri interioare reprezintă
principalii factori care determină ca zone importante ale țării să
nu dispună de surse suficiente de alimentare cu apă în tot cursul
anului, mai ales în perioadele de secetă sau în iernile cu
temperaturi scăzute.
O caracteristică foarte importantă a resurselor de apă de
suprafață ale României o reprezintă variabilitatea pronunțată a
regimului hidrologic de la un an la altul. Astfel, în perioada
1881—2000, de când există observații sistematice asupra vremii
și apelor, au fost înregistrate în România 4 perioade secetoase
importante (1894—1905, 1918—1920, 1942—1953, 1982—
2000), 3 perioade ploioase (1881—1893, 1931—1941,
1969—1981) și două perioade normale (1906—1917, 1954—
1968). Menționăm că ultima perioadă secetoasă s-a manifestat
în special în sudul și estul țării. Lungimea perioadelor secetoase
a crescut de la 12—13 ani, în trecut, la 22 de ani în perioada
1982—2003 datorită schimbărilor climatice.
România s-a confruntat în ultima perioadă cu fenomene
extreme:
• în anul 2005 — inundații istorice pe râurile interioare, care
au condus la pierderea a 76 de vieți omenești și pagube
materiale în valoare de 6 miliarde lei;
• în anul 2006 — inundații istorice pe sectorul românesc al
fluviului Dunărea, care au condus la pagube materiale în valoare
de 746 milioane lei;
• în anul 2007 — cea mai gravă secetă din ultimii 60 de ani.
Deși în ultimii 40—50 de ani s-au mai produs viituri
importante în majoritatea bazinelor hidrografice, niciodată în
ultimii 100 de ani viiturile nu s-au întins pe o durată atât de mare
de timp (din februarie și până în septembrie) și pe un areal atât
de mare față de anul 2005. În bazinul râului Trotuș viitura
produsă în luna iulie 2005 a atins valori excepționale, debitul
maxim și volumul viiturii având valorile cele mai mari din tot șirul
de măsurători existent. Pe râurile Putna și Râmnicu Sărat s-au
produs cele mai mari viituri înregistrate în decursul timpului.
Viitura de pe râul Ialomița este a doua mare viitură, după cea
produsă în anul 1975, iar cea înregistrată pe râul Cricovul Sărat
este cea mai mare din șirul cronologic de date înregistrate.
Viitura din aprilie—mai 2006 de pe Dunăre reprezintă cea
mai importantă viitură produsă în perioada de observații 1840—
2006, debitul maxim în secțiunea Baziaș a fost de 15.800 m3/s
față de cel mai mare înregistrat până în prezent în anul 1895, de
15.082 m3/s.
În ultimii 166 de ani se remarcă o tendință de creștere a
debitelor maxime pe Dunăre la Baziaș cu 1.200 m3/s datorită, în
principal, schimbărilor climatice și îndiguirii în amonte a Dunării
și a afluenților. Acest debit suplimentar conduce la supraînălțări
ale nivelului apei cu 40—50 cm pe tot sectorul românesc al
Dunării, ceea ce implică costuri suplimentare pentru a asigura
același grad de protecție împotriva viiturilor, a cetățenilor și
bunurilor acestora.
La nivel național, au fost inițiate acțiuni concrete în vederea
creșterii capacității de a acționa, în special în problema
inundațiilor, dar și în general, asupra fenomenelor meteorologice
periculoase. Astfel, sistemul meteorologic național a fost
modernizat, iar sistemul hidrologic este în curs de modernizare
(SIMIN, WATMAN și DESWAT).
Ca urmare a inundațiilor catastrofale înregistrate, la sfârșitul
anului 2005 a fost elaborată Strategia națională de management
al riscului la inundații, în care sunt stabilite atribuțiile ce revin
fiecărei structuri implicate în gestionarea riscului la inundații,
structurate pe acțiuni și măsuri preventive, de intervenție
operativă, precum și cele pentru reabilitarea și revenirea la
starea de normalitate. S-a demonstrat astfel că vechile modele
nu mai sunt de actualitate în noile condiții climatice, iar o parte
dintre lucrările de protecție existente nu mai sunt eficiente,
deoarece condițiile de mediu s-au schimbat dramatic. Strategia

MONITORUL OFICIAL AL ROMÂNIEI, PARTEA I, Nr. 711/20.X.2008
are drept scop reducerea impactului produs de inundații asupra
populației și a bunurilor printr-o planificare adecvată și printr-o
politică care să corespundă standardelor și așteptărilor
comunităților umane, în condițiile protecției mediului.
Pentru a crește eficiența privind managementul inundațiilor la
nivel local, au fost elaborate Manualul prefectului pentru
managementul situațiilor de urgență în caz de inundații, precum
și Manualul primarului pentru managementul situațiilor de
urgență în caz de inundații. De asemenea, sunt stabilite la nivel
național, regional și local procedurile necesare gestionării
situațiilor de urgență generate de secetă hidrologică.
Dintre acestea enumerăm:
• Regulamentul privind gestionarea situațiilor de urgență
generate de inundații, fenomene meteorologice periculoase,
accidente la construcții hidrotehnice și poluări accidentale, în
care sunt stabilite măsurile ce trebuie luate de către toți
deținătorii pentru funcționarea la capacitate a sistemelor de
irigații în perioadele cu secetă prelungită, precum și pentru
adaptarea instalațiilor de aducțiune a sistemelor de irigații cu
alimentare din Dunăre, pentru asigurarea funcționării în condiții
de secetă hidrologică;
• planurile bazinale de restricții și folosire a apei în perioade
deficitare, întocmite pentru fiecare dintre cele 11 bazine
hidrografice de pe teritoriul României, reactualizate, completate
și aprobate în anul 2006;
• regulamentele de exploatare a barajelor și lacurilor de
acumulare la ape mici, întocmite de fiecare deținător și
reactualizate în anul 2006.
Seceta severă înregistrată în anul 2007 a determinat luarea
de măsuri urgente pentru gestionarea situațiilor generate de
secetă (alocarea de fonduri pentru realizarea de foraje de mare
adâncime). Totodată, a fost inițiată elaborarea Strategiei
naționale pentru reducerea efectelor secetei pe termen lung.
În vederea îmbunătățirii capacității de intervenție în cazul
inundațiilor și secetei a cǎror frecvențǎ a crescut fațǎ de
perioada standard de referințǎ pentru analiza caracteristicilor
climatice (1960—1990), se derulează un proiect privind
Diminuarea riscurilor în cazul producerii calamităților naturale și
pregătirea pentru situații de urgență, cu sprijinul Băncii
Mondiale, care urmǎrește:
— reabilitarea și mărirea gradului de siguranță a
infrastructurii de apărare împotriva inundațiilor de pe 9 râuri
major afectate de viituri;
— reabilitarea apărărilor de inundații la 3 incinte de pe fluviul
Dunărea;
— mărirea gradului de siguranță a 13 baraje mari.
Aceste lucrǎri cu rol de apǎrare ce vor fi puse în siguranțǎ
sunt proiectate ținându-se cont de variabilitatea parametrilor
hidrologici, afectați de schimbǎrile climatice.
De asemenea, s-a elaborat studiul privind ăRedimensionarea
din punct de vedere ecologic și economic a Luncii Dunării din
România”. Studiul complex privind redimensionarea ecologică și
economică în sectorul românesc al Luncii Dunării reprezintă un
instrument pentru coordonarea strategică, la nivelul întregului
sector românesc al Dunării, a lucrărilor de investiții pentru
prevenirea și combaterea inundațiilor, precum și a viitoarelor
măsuri de dezvoltare economică, constituite în Programul de
redimensionare ecologică și economică pentru această zonă.
Noua strategie de amenajare a râurilor are o abordare
ecosistemică, pornind de la faptul că râurile sunt ecosisteme
complexe, care depind de regimul cursurilor de apă în care
debitele, transportul sedimentelor, temperatura apei și alte
variabile au un rol bine definit. În cazul producerii unor modificări
ale acestor variabile față de valorile existente în mod natural,
echilibrul ecologic este afectat, fapt ce conduce la o
restructurare a biocenozelor, respectiv pierderea de specii,
înlocuirea unor specii valoroase cu altele mai puțin valoroase.

23

Ca urmare a acestui fapt, amenajarea râurilor prin lucrări
hidrotehnice trebuie să aibă ca obiectiv menținerea în timp și
spațiu a integralității și a echilibrului ecologic al ecosistemelor
acvatice, respectiv a cursurilor de apă. În locul încorsetării
râurilor între diguri, soluție adoptată de regulă până în prezent,
noul concept ămai mult spațiu pentru râuri” ilustrează strategia
dominantă în prezent în UE, prin care se susține necesitatea
redării luncilor inundabile, pentru ca acestea să dreneze
corespunzător viiturile.
Gospodǎrirea durabilǎ cantitativǎ și calitativǎ a apelor,
managementul catastrofelor naturale generate de prezența în
exces sau de lipsa apei, conservarea biodiversitǎții mediului
acvatic se realizeazǎ prin planuri directoare realizate la nivelul
bazinelor hidrografice.
Potrivit Legii apelor nr. 107/1996, cu modificǎrile și
completǎrile ulterioare, se elaboreazǎ scheme directoare pe
bazine sau grupe de bazine hidrografice, până cel târziu la data
de 22 decembrie 2009, pentru stabilirea direcțiilor de dezvoltare
a bazinului hidrografic în vederea gospodăririi durabile, unitare,
echilibrate și complexe a resurselor de apǎ, a ecosistemelor
acvatice, precum și pentru protejarea zonelor umede.
Schema directoare de amenajare și management a bazinului
hidrografic este instrumentul de planificare în domeniul apelor
pe bazinul hidrografic și este alcătuitǎ din douǎ pǎrți: Planul de
amenajare a bazinului hidrografic (PABH) și Planul de
management al bazinului hidrografic (PMBH). Acestǎ planificare
este adecvatǎ noilor condiții induse de schimbǎrile climatice.
Schemele directoare fixeazǎ într-o manierǎ generalǎ și
armonioasǎ obiectivele de calitate și cantitate a apelor, urmǎrind
sǎ se asigure:
• o stare bunǎ a apelor de suprafațǎ sau, pentru corpurile de
apǎ artificiale ori puternic modificate, un bun potențial ecologic
și o stare chimicǎ bunǎ a apelor de suprafațǎ;
• o stare chimicǎ bunǎ și un echilibru între cantitatea
prelevatǎ și reîncărcarea apelor pentru toate resursele de apǎ
subteranǎ;
• realizarea obiectivelor special definite pentru zonele
protejate, cu scopul de a reduce tratamentul necesar pentru
producția de apǎ destinatǎ consumului uman.
Schimbările climatice au contribuit, alături de alte fenomene,
la creșterea cu 34 cm a nivelului Mării Negre în perioada 1860—
2004. Reabilitarea și protecția zonei costiere constituie la
momentul actual o problemă prioritară pentru România. În acest
sens, Ministerul Mediului și Dezvoltării Durabile, Administrația
Națională ăApele Române”, cu sprijinul Agenției Japoneze de
Cooperare Internațională — JICA, au inițiat proiectul ăStudiu
privind protecția și reabilitarea părții sudice a litoralului românesc
al Mării Negre”. Studiul a avut ca obiective: elaborarea unui plan
de protecție a părții sudice a litoralului românesc, realizarea unor
acțiuni preliminare pentru promovarea unor proiecte și transferul
de cunoștințe și tehnologii în domeniul protecției și gestionării
zonei costiere către partea română.
Pentru atingerea obiectivelor mai sus menționate, studiile au
inclus aspecte legate de situația evaluării în teren, împărțirea
zonei costiere în subsectoare, modificările țărmului și cauzele
eroziunii plajelor, precum și o simulare a tendinței viitoare de
modificare a liniei țărmului. În urma evaluării rezultatelor au fost
alese două zone prioritare — Eforie Nord și Mamaia Sud, unde
s-au efectuat lucrări de reabilitare a zonei costiere, precum și
lucrări de protecție împotriva eroziunii, care prevăd și acțiuni de
înnisipare.
Pe baza rezultatelor obținute s-a elaborat planul de protecție
costieră, ce constă în proiectarea preliminară a lucrărilor de
protecție necesare, cu an-țintă 2015, evaluarea măsurilor de
protecție, selectarea măsurilor de protecție cu costuri estimative,
operare/întreținere/plan de management, plan de îmbunătățire

24

MONITORUL OFICIAL AL ROMÂNIEI, PARTEA I, Nr. 711/20.X.2008

în cadrul instituțional și legal, evaluarea strategică a planului de
protecție costieră.
Rezultatele studiului constituie un suport documentar și
tehnic valoros pentru continuarea lucrărilor de reabilitare și
protecție a zonei costiere, precum și pentru identificarea zonelor
costiere vulnerabile la efectele schimbărilor climatice.
În ceea ce privește impactul schimbărilor climatice asupra
sistemelor de alimentare cu apă și canalizare, au fost identificate
două aspecte majore:
• iernile mai calde și mai scurte conduc la scăderea volumului
de zăpadă sezonieră și la topirea timpurie a zăpezii și în ritm
crescut;
• verile cu temperaturi extreme și secetoase generează
reducerea cantitativă și calitativă a resurselor de apă și
creșterea cererii de apă.
Excesul de apă (inundații) are ca efect creșterea rapidă a
cantității suspensiilor în sursa de apă, cu consecințe asupra
procesului de tratare; de asemenea, apar probleme datorită
lipsei capacității de preluare a rețelei de canalizare, precum și
afectarea procesului de epurare.
Creșterea nivelului de risc asociat schimbărilor climatice
conduce la următoarele efecte:
— în sistemele de alimentare cu apă:
• afectarea nivelului de calitate;
• creșterea incidenței îmbolnăvirilor;
• costuri de operare neprevăzute;
— în sistemele de canalizare/epurare:
• inundarea proprietăților;
• creșterea concentrațiilor poluanților;
• acumularea gazelor rezultate din fermentare în conducte;
• influența ploilor de scurtă durată cu intensitate mare.
Amenințări:

• creșterea evapotranspirației, în special, în lunile de vară,
datorită creșterii temperaturii aerului conducând la reducerea
medie a regimului de scurgere a râurilor cu 10—20%;
• reducerea grosimii și duratei stratului de zăpadă din cauza
creșterii temperaturii aerului în timpul iernii;
• scăderea umidității solului conduce la reducerea la
minimum a scurgerilor (vara și toamna), contribuind la creșterea
frecvenței poluării și restricțiilor alimentării cu apă;
• temperaturile crescute pot afecta calitatea apei din râuri și
acumulări (scăderea oxigenului dizolvat și înfloririle algale,
eutrofizarea pot afecta populațiile de pești);
• reducerea debitelor râurilor poate crea probleme privind
asigurarea folosințelor, capacitatea de autoepurare a râurilor,
ecologia acvatică și recreere;
• în verile secetoase pot apărea probleme privind asigurarea
debitului salubru;
• modificări privind alimentarea apelor subterane și a
acviferelor;
• creșterea numărului de boli asociate apei;
• creșterea pagubelor produse de inundații și secete.
Oportunități:

• reducerea inundațiilor mixte de primăvară (zăpadă și
ploaie) prin desincronizarea topirii zăpezii de fenomenul ploilor;
• adaptarea dezvoltării viitoare la condițiile de risc la inundații.
Recomandări și măsuri de adaptare:

• realizarea hǎrților de hazard și risc la inundații pe marile
bazine hidrografice, sub coordonarea Ministerului Mediului și
Dezvoltării Durabile (MMDD), și detalierea de cǎtre administrația
localǎ a hǎrților riscului la inundații la nivelul localitǎților, cu
prioritate în zonele cu risc ridicat, identificate pe hǎrțile efectuate
la nivelul bazinelor hidrografice;
• includerea hǎrților de risc în planurile de dezvoltare
regionalǎ, în planurile de urbanism generale (PUG) și în cele
zonale (PUZ);

• adoptarea unor normative de amplasare a construcțiilor în
zonele inundabile;
• adoptarea unor normative de construire a obiectivelor din
zonele cu risc moderat la inundare, care sǎ asigure, pe de o
parte, siguranța acestora la evenimentele mai intense apǎrute
ca urmare a schimbǎrilor climatice;
• dezvoltarea de noi studii necesare fundamentării măsurilor
de adaptare în domeniul evaluării resurselor de apă;
• reevaluarea resurselor de apă pe bazine și subbazine
hidrografice în condițiile schimbărilor climatice;
• analiza influenței schimbărilor climatice asupra debitelor
maxime ale cursurilor de apă;
• evaluarea cerințelor de apă ale principalelor culturi agricole
din România în condițiile schimbărilor climatice;
• evaluarea cerințelor de apă ale principalelor folosințe
(alimentarea cu apă potabilă, apă industrială, apă pentru
zootehnie, piscicultură etc.) în condițiile schimbărilor climatice;
• pregătirea de studii pentru determinarea vulnerabilității
resurselor de apă la schimbările climatice pentru fiecare bazin
hidrografic cu suprafața mai mare de 1.000 km2, din care să
rezulte măsurile de adaptare necesare.
Măsuri de adaptare pentru asigurarea disponibilului de apă la
sursă:

• realizarea de noi infrastructuri de transformare a resurselor
hidrologice în resurse socioeconomice (noi lacuri de acumulare,
noi derivații interbazinale etc.);
• modificarea infrastructurilor existente pentru a putea
regulariza debitele lichide a căror distribuție în timp se modifică
ca urmare a schimbărilor climatice (supraînălțarea unor baraje,
reechiparea cu noi uvraje etc.);
• proiectarea și implementarea unor soluții pentru colectarea
și utilizarea apei din precipitații;
• extinderea soluțiilor de reîncărcare cu apă a straturilor
freatice;
• realizarea de rezervoare de apă fără baraje (cu nivelul apei
sub nivelul terenului);
• trecerea pe scară largă la gestionarea în comun de către
mai multe țări a resurselor de apă din zonele mai bogate în
resurse de apă ale Europei.
Măsuri de adaptare la folosințele de apă (utilizatori):

• utilizarea mai eficientă și conservarea apei prin reabilitarea
instalațiilor de transport și distribuție și prin modificări
tehnologice (promovarea tehnologiilor cu consum redus de apă
etc.);
• modificări în stilul de viață al oamenilor (reducerea
cerințelor de apă, utilizarea pentru anumite activități a apei
recirculate etc.);
• creșterea gradului de recirculare a apei pentru nevoi
industriale;
• elaborarea și implementarea unor sisteme de prețuri și
tarife pentru apă în funcție de folosință, de sezon și de resursa
disponibilă;
• utilizarea de către anumite folosințe a apelor de calitate
inferioară.
Amenajarea bazinelor hidrografice:

• includerea în schemele directoare (planurile de amenajare)
ale bazinelor hidrografice a unui scenariu în care resursele
disponibile de apă scad ca urmare a schimbărilor climatice, iar
cerințele folosințelor cresc;
• introducerea, chiar de la proiectare în lacurile de acumulare
ce se vor realiza, a unor volume de rezervă care să se utilizeze
doar în situații excepționale sau realizarea unor lacuri de
acumulare cu regim special de exploatare pentru a suplimenta
resursele de apă disponibile în situații critice;

MONITORUL OFICIAL AL ROMÂNIEI, PARTEA I, Nr. 711/20.X.2008
Măsuri de adaptare în domeniul managementului riscului la
inundații:

• realizarea de lucrări de protecție cu caracter local (protecția
așezărilor umane, obiectivelor economico-sociale) în detrimentul
unor protecții de mare lungime;
• amenajarea bazinelor în zonele de formare a scurgerii, prin
lucrǎri de ameliorare a torenților și creșterea suprafeței
împǎdurite;
• utilizarea unor soluții de destindere și deflație temporară a
undelor de viitură în zone special amenajate, în locul
supraînălțării digurilor existente sau realizării de noi diguri;
• elaborarea unor noi standarde de proiectare a lucrărilor de
protecție împotriva inundațiilor (prin introducerea riscului
acceptat);
• corelarea planurilor de dezvoltare teritorială și amenajare a
teritoriului cu strategia și planurile de gestionare a riscului la
inundații;
• promovarea și extinderea sistemului de asigurare împotriva
inundațiilor a bunurilor și persoanelor;
• implicarea și educarea populației în vederea unui
comportament adecvat înainte, în timpul și după trecerea
inundațiilor.
Măsuri pentru reducerea riscului și adaptarea la efectele
schimbărilor climatice pentru sistemele de alimentare cu apă și
canalizare:

• crearea de surse de siguranță alternative pentru cazuri
extreme (în straturile de profunzime 150—300 m);
• dezvoltarea unor capacități de înmagazinare a apei potabile
(acoperirea necesarului pentru 1-2 zile);
• sectorizarea rețelelor de distribuție pe elemente
componente comune;
• reducerea pierderilor în rețele de distribuție (de la 50% în
prezent la 20% în 2025);
• atragerea utilizatorilor în eforturile de economisire a apei,
prin sisteme educaționale;
• introducerea tehnologiilor performante în procesele
tehnologice pentru producția de apă potabilă și epurare a apelor
uzate;
• reutilizarea apelor epurate și transformarea acestora într-o
importantă sursă pentru acoperirea necesarului industrial și
public, având calitate nonpotabilă;
• informatizarea și conducerea automată a sistemelor;
• introducerea planurilor de management de risc (implicarea
tuturor factorilor interesați — consumatori, operatori, autorități);
• introducerea unor mecanisme economice stimulative pentru
economisirea apei, precum și măsuri coercitive pentru depășirea
consumului specific de apă, la toate tipurile de utilizatori;
• elaborarea de norme-cadru (ghiduri, normative) pe baza
cărora să se elaboreze planurile de management de risc pentru
fiecare sistem;
• asigurarea finanțării pentru implementarea planurilor de
siguranță la marile aglomerații urbane (peste 100.000 de
locuitori);
• pregătirea de studii și cercetări aprofundate pentru
realizarea tehnologiilor necesare reutilizării integrale a apelor;
• elaborarea planurilor integrate pe bazine (alocarea resursei,
utilizarea apei, starea restituției);
• elaborarea unor studii alternative în cadrul serviciilor de
alimentare cu apă și canalizare (aducțiuni, interconectări) și
întărirea platformei tehnologice.
În cadrul programelor de investiții trebuie asigurate:
• surse strategice de rezervă;
• lucrări care să diminueze riscul asigurării cantității și calității
apei livrate;
• sisteme și soluții care să reducă la jumătate pierderile
(tehnologice și în rețea);
• tarife sociale, stimulative și coercitive.

25

6. Păduri
Suprafața împădurită din România este relativ scăzută,
comparativ cu alte state membre UE cu condiții climatice și de
relief asemănătoare. Fondul forestier al României ocupa în anul
2006 o suprafață de 6.427 mii hectare, din care 6.272 mii ha
acoperite cu păduri, iar restul de 155 mii ha reprezentând
terenuri destinate culturii, producției și gospodăririi silvice.
Pădurile ocupă 26,7% din teritoriul țării, cu o distribuție
neuniformă. Astfel, 60% din păduri sunt localizate în regiunea
arcului carpatic, 29% în dealurile precarpatice și 11% la câmpie,
zonele cele mai despădurite fiind Câmpia de Vest (3,2%),
Câmpia Bărăganului (3,5%), Câmpia Moldovei (4,1%) și Câmpia
Olteniei (5,3%). Începând cu anul 2005 au fost demarate ample
programe de împădurire, estimându-se o majorare a suprafeței
ocupate cu vegetație forestieră cu circa 60.000 ha, cu prioritate
în județele în care pădurile ocupă o suprafață minimă.
Procentele reduse de împădurire din zonele de câmpie se
corelează cu secete frecvente și prelungite, așa cum
despăduririle din zona de deal și de coline, precum și tăierile
masive din unele păduri de munte se corelează cu fenomene
de torențialitate, de degradare a terenurilor și alunecări de teren.
Aceste fenomene s-au accentuat, pe fondul unor dificultăți de
ordin social și legislativ și al lipsei capacității instituționale și
financiare la mare parte dintre deținătorii de păduri sau de
terenuri. Investițiile din acest domeniu au fost reduse sau chiar
neglijabile.
Pădurile joacă un rol important în regularizarea debitelor
cursurilor de apă, în asigurarea calității apei și în protejarea unor
surse de apă importante pentru comunitățile locale fără alte
surse alternative de asigurare a apei. Împăduririle cu specii
autohtone vor viza în primul rând terenurile agricole cu probleme
de eroziune și pericol de alunecare (de exemplu, în Moldova),
terenurile inițial forestiere, dar care, din cauza tăierilor ilegale, au
început să se degradeze (de exemplu, în unele zone din
Maramureș), precum și terenurile din zona de sud a României,
unde datorită înființării sistemului de irigații și a digurilor, solul a
suferit un fenomen de deșertificare accentuată.
Pentru diminuarea fenomenelor negative menționate
anterior, sunt necesare măsuri ferme de stopare a defrișărilor
de orice fel și de creștere a suprafeței acoperite cu vegetație
forestieră.
România s-a confruntat în ultimele decenii cu fenomene
meteorologice extreme, care au generat calamități deosebite.
Furtunile puternice au determinat în ultimii 17 ani, la nivelul
fondului forestier național, doborâturi de peste 15 milioane m3.
Amenințări:

• în România, creșterea temperaturilor medii anuale cu peste
1-2șC va avea ca primă consecință aridizarea zonelor sudice și
de câmpie, dar mai ales a zonelor de dealuri, ce poate
determina apariția de condiții nefavorabile pentru vegetația
forestieră. Pe termen mediu este posibilă destructurarea
arboretelor din zona de dealuri, ocupate acum de specii mezofile
(stejar, fag). Pe termen lung și foarte lung, se estimează o
migrație a arealului pădurii la nivel altitudinal (pădurea va migra
altitudinal începând din zona de câmpie spre golul alpin);
• impactul schimbărilor climatice asupra pădurilor din
România a fost analizat cu ajutorul mai multor modele climatice
globale. Astfel, în zonele împădurite joase și deluroase se
preconizează o scădere considerabilă a productivității pădurilor
după anul 2040, datorită creșterii temperaturilor și scăderii
volumului precipitațiilor;
• stabilitatea silvoproductivă și ecosistemică a pădurilor din
zonele de dealuri poate fi dezechilibrată în cazul apariției
efectelor schimbărilor climatice, în sensul reducerii cantității de
precipitații și creșterii temperaturilor. Deși pe termen scurt
capacitatea productivă ar fi excelentă, pe termen mediu

26

MONITORUL OFICIAL AL ROMÂNIEI, PARTEA I, Nr. 711/20.X.2008

scenariile sugerează o reducere drastică a productivității, prin
declinul speciilor și reducerea populațiilor de arbori;
• pădurile de molid vor fi afectate de schimbările climatice
prin reducerea cantității de biomasă totală acumulată, mai ales
în stadiile tinere și mature, la vârste de sub 60 de ani. Pentru
aceste intervale pierderile de biomasă totală vor fi de circa 50%,
deși la vârste superioare acestea sunt recuperate, astfel că, la
finele ciclurilor de producție realizează producții totale
comparabile cu arboretele crescute în condiții normale. Se
remarcă stabilitatea bioacumulativă redusă a acestor tipuri de
arborete în condițiile apariției efectelor schimbărilor climatice.
Bradul se comportă similar molidului și nu prezintă modificări
majore în ceea ce privește bioacumularea totală pe durata
ciclului de producție;
• creșterea incidenței atacurilor de insecte, fie cunoscute ca
dăunători forestieri, fie specii de insecte existente care încep să
afecteze pădurea (existau în faună, dar nu vătămau), fie noi
specii venite din zonele mai calde, în urma efectelor schimbărilor
climatice. În privința grupelor de specii care produc infestări, o
pondere ridicată o dețin omizile defoliatoare, urmate de insectele
care atacă între scoarță și lemn, gândacii defoliatori, insectele
sugătoare și galicole, insectele xilofage, insectele care atacă
rădăcina, mugurele și tulpina puieților și insectele de semințe.
Oportunități:

• extinderea suprafețelor împădurite, precum și realizarea
perdelelor de protecție, care vor contribui semnificativ la
diminuarea proceselor de eroziune a solului, alunecări de teren,
vor conduce la diminuarea debitelor torenților, protecția culturilor
agricole și a altor obiective sociale și economice și la
îmbunătățirea mediului general de viață;
• întărirea sectorului privat în gospodărirea pădurilor și
creșterea transparenței pe întregul flux al lemnului, crearea unei
piețe competitive, creșterea gradului de valorificare a
subproduselor lemnoase și utilizarea corectă a lemnului potrivit
calității sale;
• plantarea de specii ce vor beneficia de noile condiții de
mediu și vor realiza acumulări superioare de biomasă totală pe
toată durata ciclului de producție:
• în zona de dealuri înalte și zona montană joasă, fagul de
altitudine, pentru care acumularea de biomasă poate atinge
30—40% în plus față de acumularea ce s-ar realiza în condiții
normale de mediu;
• în zona de dealuri joase: gorunul (prin acumulări de
biomasă mai mari cu 10—20%), cerul (acumularea de biomasă
superioară celei realizate în condiții normale, cu valori sub 20%,
până în jurul anilor 2050, după care o diminuare drastică a
biomasei stocate în arboret generată de declin și de reducerea
masei vii din arborete) și gârnița, urmează fidel cerul în
comportare, însă arboretele constituite din această specie ar
realiza biomase semnificativ superioare față de condițiile de
mediu normale (15—125%).
Recomandări și măsuri de adaptare:

• identificarea soiurilor, speciilor tolerante, testarea de noi
specii/soiuri mai tolerante la stres hidric în aer sau sol și/sau
tolerante la temperaturi ridicate de durată ori temporare, mai
timpurii sau de toamnă, tolerante la înghețurile târzii;
• stimularea dezvoltării activităților de demonstrare a
rezultatelor cercetării către utilizatori prin îmbunătățirea
substanțială a capacității serviciilor de consultanță publice și
susținerea cercetărilor;
• realizarea și promovarea ghidurilor de bună practică în
domeniul forestier, care să asigure reziliența pădurilor la efectele
schimbărilor climatice, adaptate nevoilor proprietății
private/statului și principiilor de gospodărire durabilă;
• creșterea suprafeței fondului forestier, prin împădurirea
unor terenuri degradate și a unor terenuri marginale, inapte
pentru o agricultură eficientă, precum și prin crearea de perdele

forestiere de protecție a câmpurilor agricole, a cursurilor de apă
și a căilor de comunicație, pentru protecția antierozională a
terenurilor în pantă;
• promovarea culturilor energetice și utilizarea resurselor de
biomasă forestieră reziduală;
• adoptarea unor măsuri de apărare a integrității fondului
forestier, prin interzicerea schimbării folosinței terenurilor
acoperite cu păduri și cu alte forme de vegetație forestieră;
• amenajarea corespunzătoare a teritoriului, ținându-se cont
de efectele actuale și posibile ale schimbărilor climatice;
• întărirea capacității instituțiilor forestiere de supraveghere,
control, asistență și coordonare regională.
Dezvoltarea strategiilor și planurilor de dezvoltare și
management durabil în domeniul fondului forestier va ține cont
de concluziile și recomandările studiilor privind impactul
schimbărilor climatice asupra resurselor de apă potabilă,
ecosistemelor și biodiversității.
7. Infrastructură, construcții și planificare urbană
Potrivit statisticilor, populația urbană la nivel mondial s-a
dublat în ultimii 50 de ani și se estimează că la nivelul anului
2030 două treimi din populația globului va locui în orașe.
Creșterea densității populației, dezvoltarea, dinamica costurilor,
modul de viață, infrastructura specifică, diversitatea etnică și
culturală sunt elementele care pot fi vulnerabile la efectele
schimbărilor climatice.
Datorită particularității de ăspațiu închis”, pe care îl reprezintă
mediul urban, temperaturile din aceste zone vor fi mai ridicate
decât cele din spațiul rural.
Impactul principal al schimbărilor climatice asupra zonelor
urbane, infrastructurii și construcțiilor este legat, în principal, de
efectele evenimentelor meteorologice extreme, precum valurile
de căldură, căderi abundente de zăpadă, furtuni, inundații,
creșterea instabilității versanților și modificarea unor proprietăți
geofizice. Astfel, planificarea urbană și proiectarea unei
infrastructuri adecvate joacă un rol important în minimizarea
impactului schimbărilor climatice și reducerea riscului asupra
mediului antropic.
Planificarea teritoriului poate oferi un cadru integrat ce
permite conexiuni între vulnerabilitate, evaluarea riscului și
adaptare, putând conduce la identificarea celor mai eficiente
opțiuni de acțiune.
Amenințări:

• creșterea riscului de producere de alunecări de teren;
• modificarea caracteristicilor materialelor de construcție și a
fundațiilor construcțiilor (de exemplu: timpul de priză a betonului,
teren sensibil la umiditate);
• afectarea construcțiilor datorită intensității sporite a
furtunilor, a alunecărilor de teren și a eroziunii zonei costiere;
• afectarea localităților și a infrastructurii prin creșterea
frecvenței apariției inundațiilor;
• scăderea gradului de confort al populației;
• pierderea stabilității construcțiilor existente în zone
denivelate, pe terenuri sensibile la umiditate sau în zone
inundabile;
• creșterea neuniformizării gradului de confort al clădirilor
datorită costurilor ridicate ale materialelor și soluțiilor de izolare
termică.
Oportunități:

• noi piețe pentru tehnici, materiale și produse de construcție
rezistente la efectele schimbărilor climatice.
Recomandări și măsuri de adaptare:

Abordarea planificării și practicile de management al spațiului
urban trebuie abordate pe termen lung, ținându-se cont și de
impactul potențial al schimbărilor climatice.
Printre măsurile importante ce se impun se pot enumera:

MONITORUL OFICIAL AL ROMÂNIEI, PARTEA I, Nr. 711/20.X.2008
• promovarea unor sisteme de prevenire și intervenție rapidă
și eficientă în cazul apariției fenomenelor meteorologice
extreme;
• redimensionarea sistemului de canalizare pentru a putea
prelua surplusul de apă provenit din ploile intense căzute în
intravilan;
• dezvoltarea unor pavaje adecvate, care să asigure
infiltrarea apei pluviale la nivelul trotuarelor, platformelor
pietonale, pentru parcare și pentru depozitare;
• minimizarea riscului provocat de perioadele de căldură
excesivă, prin sporirea suprafețelor spațiilor verzi și asigurarea
apei pentru spațiile verzi;
• dezvoltarea standardelor de construcție pentru clădiri verzi,
care să asigure stocarea și circularea apei pluviale,
economisirea apei prin instalații eficiente și dezvoltarea spațiilor
verzi la nivelul teraselor;
• dezvoltarea standardelor și soluțiilor constructive pentru
îmbunătățirea performanțelor de izolare termică a construcțiilor,
în vederea eficientizării consumului de energie;
• implementarea conceptelor moderne de arhitectură pentru
realizarea construcțiilor cu potențial maxim de utilizare a
surselor de energie regenerabilă;
• promovarea de materiale și soluții constructive adecvate
potențialelor efecte ale schimbărilor climatice;
• extinderea aplicării tehnologiilor și practicilor de utilizare a
surselor de energie regenerabilă pentru asigurarea utilităților
necesare;
• promovarea unor programe de formare profesională și
conștientizare publică, necesare aplicării măsurilor de adaptare
identificate, și a unor programe de formare profesională pentru
arhitecți pe tema asigurării rezilienței clădirilor la efectele
schimbărilor climatice.
8. Transporturi
România are un sistem național de transport (infrastructuri,
mijloace de transport, operatori de transport etc.) situat, în mare
măsură, atât din punctul de vedere al structurilor funcționale, cât
și al serviciilor prestate, la nivelul standardelor medii ale
sistemelor convenționale de transport din Europa, făcând față
necesităților actuale ale utilizatorilor interni și internaționali.
Infrastructurile de transport rutier, feroviar, naval și aerian
sunt vulnerabile îndeosebi la manifestările evenimentelor
meteorologice extreme. Impactul direct al schimbărilor climatice
asupra sectorului de transport naval se va manifesta, ca urmare
a fluctuațiilor privind regimul de curgere a râurilor și fluviilor. În
mod indirect impactul schimbărilor climatice se va resimți și la
nivelul transportului rutier și feroviar prin deteriorarea
infrastructurii și lipsa de confort termic provocată călătorilor.
Prevenirea și combaterea acestor efecte vor necesita
alocarea de investiții importante și promovarea unui
management adecvat.
Măsurile de adaptare a sectorului de transporturi la impactul
schimbărilor climatice au în vedere garantarea unei bune
funcționări și a continuității serviciilor oferite.
Adaptarea infrastructurii existente de transport la efectele
schimbărilor climatice, asigurând în același timp funcționarea sa
neîntreruptă și sigură, va presupune investiții considerabile
suplimentare. Noua infrastructură de transport, precum și
mijloacele de transport trebuie concepute, încă din faza de
proiectare, pentru a fi reziliente la efectele schimbărilor climatice.
Amenințări:

• producerea unor pagube importante asupra infrastructurii
de transport pe uscat din cauza alunecărilor de teren și
inundațiilor (șosele, poduri, căi ferate);
• afectarea infrastructurii portuare și a condițiilor de transport
fluvial ca urmare a modificării regimului de curgere a Dunării;
• afectarea condițiilor și a regimului de transport ca urmare a
intensității crescute a evenimentelor meteorologice extreme;

27

• variațiile de temperatură vor afecta materialele folosite și
soluțiile tehnice;
• creșterea nivelului mării va reduce efectul protector al
digurilor și al zidurilor de chei;
• disconfort pentru călători ca urmare a creșterii temperaturii
și în condițiile unui preț de călătorie ridicat ca urmare a
necesității recuperării pagubelor produse la infrastructură;
• producerea de perturbări în regimul de transport al
mărfurilor și, în consecință, și asupra costurilor aferente;
• creșterea volumului necesar de investiții pentru construirea
și întreținerea infrastructurilor de transport.
Oportunități:

• asigurarea unui sistem de transport cu capabilitate ridicată
de adaptare;
• crearea posibilității de alegere a unor mijloace de transport
ecologice.
Recomandări și măsuri de adaptare:

• revizuirea reglementărilor privind infrastructura, cum ar fi:
drenarea apelor pluviale, terasamente, drumuri, căi ferate,
poduri, tuneluri;
• identificarea de rute alternative de transport;
• asigurarea colectării adecvate a apelor pluviale din rețeaua
stradală;
• asigurarea protecției rețelei căilor de comunicație pentru a
rezista condițiilor meteorologice extreme. În construcția
drumurilor, trebuie asigurate suficiente poduri, rigole și canale
în cazul precipitațiilor intense și al inundațiilor;
• protejarea infrastructurii căilor ferate împotriva eroziunii;
• întărirea structurii porturilor pentru a face față furtunilor din
ce în ce mai puternice (de exemplu, prin folosirea stabilopozilor);
• înlocuirea cablurilor de suprafață cu cabluri subterane;
• construirea, în rețeaua de drumuri și cale ferată, a unui
număr adițional de facilități pentru a asigura tranzitul animalelor
sălbatice (poduri verzi, pasaje);
• promovarea unor tehnologii noi de îmbrăcăminți stradale
(beton asfaltic sau beton de ciment) și de execuție a stratului de
rulare, pe bază de mixturi asfaltice realizate cu bitum modificat
pentru preîntâmpinarea deformațiilor permanente (datorate
creșterii temperaturii) și asigurarea rezistenței la fisurare
(datorată scăderii temperaturii);
• reducerea transportului rutier, în special a celui de marfă,
prin îmbinarea cu celelalte tipuri de transport (feroviar, maritim,
fluvial), promovarea transportului intermodal);
• încurajarea transporturilor alternative cu impact cât mai
redus asupra mediului;
• îmbunătățirea căilor de rulare și fluidizarea traficului cu
efecte de reducere a consumurilor de combustibil și, implicit, de
emisii de gaze cu efect de seră;
• limitarea masei mijloacelor de transport de mărfuri pe
anumite tronsoane cu expunere ridicată a populației;
• împădurirea zonelor afectate de inundații și alunecări de
teren limitrofe căilor de comunicație.
În prezent, pentru lucrările de reabilitări de drumuri naționale,
căi ferate, se elaborează studii de evaluare a impactului asupra
mediului înconjurător, studii care prevăd măsuri concrete și
specifice privind diminuarea impactului asupra mediului. Este
necesar ca noile infrastructuri să fie reziliente la efectele
schimbărilor climatice.
Studii necesare în domeniu pentru a fundamenta științific
acțiunile viitoare:
1. studiu cu privire la impactul schimbărilor climatice asupra
diferitelor sectoare de transport: feroviar, rutier, naval, aerian;
2. identificarea modului în care schimbările climatice
afectează diferite sectoare de transport;
3. evaluarea vulnerabilității diferitelor sectoare de transport la
efectele schimbărilor climatice;
4. studii de risc pentru zonele cu vulnerabilitate ridicată la
efectele schimbărilor climatice.

28

MONITORUL OFICIAL AL ROMÂNIEI, PARTEA I, Nr. 711/20.X.2008

9. Turism
Factorii climatici reprezintă elementul-cheie de atracție
pentru turiștii sosiți în destinațiile montane ori de litoral și nu
numai. Astfel, vremea caldă și precipitațiile reduse sunt factorii
cei mai importanți pentru o destinație de vacanță de pe litoral, iar
grosimea și durata stratului de zăpadă reprezintă punctul forte
al unei stațiuni montane destinate sporturilor de iarnă. În
general, toate formele de activitate care au loc în aer liber sunt
influențate într-o formă sau alta de efectele schimbărilor
climatice.
Pentru multe comunități locale turismul reprezintă unul dintre
sectoarele economice cele mai importante, iar condițiile
climatice necorespunzătoare pot afecta puternic nivelul de
dezvoltare economică și socială a respectivelor comunități.
Amenințări:

• cele mai vulnerabile zone turistice la efectele schimbărilor
climatice sunt zonele costiere și regiunile montane.
Turismul de litoral este puternic influențat de efectele
schimbărilor climatice, prin fenomene precum: eroziunea
costieră, creșterea nivelului mării, creșterea temperaturilor,
evenimentele meteorologice extreme (ploile abundente,
inundațiile), reducerea rezervelor de apă.
Fenomenul de eroziune costieră, semnalat în mod special în
ultimele decenii, a devenit un fenomen aproape general la
nivelul litoralului românesc, ducând la diminuarea suprafețelor
de plajă. În ultimul deceniu bilanțul dintre aportul și pierderile de
material sedimentar este negativ. Spre exemplu, plaja din
Mamaia, recunoscută cândva pentru deschiderea largă și pentru
stabilitatea sa, a început să se confrunte cu o eroziune
accentuată, mai ales în partea de sud. Conform datelor
Institutului Național de Cercetare și Dezvoltare Marină ăGrigore
Antipa”, ritmul mediu anual de modificare a liniei țărmului a fost
de -2,3 m/an, cu oscilații între +7,8 m/an (Hotel Melody) și -10,4 m/an
(Hotel Riviera).
Avându-se în vedere faptul că plaja stațiunilor de pe litoral
reprezintă una dintre principalele atracții pentru vizitatori, fiind
suportul activității turistice, măsurile de protejare a acesteia sunt
mai mult decât imperioase și necesită investiții substanțiale. O
politică de conservare corespunzătoare a plajelor și de
diminuare a eroziunii costiere va determina nu numai protejarea
ămateriei prime” a turismului, ci și creșterea interesului factorilor
implicați în turism (turiști, operatori economici, investitori etc.)
pentru această destinație de vacanță.
Creșterea nivelului apei Mării Negre poate genera nu numai
eroziunea plajei, ci și distrugerea ecosistemelor costiere ori
inundarea zonelor care dețin monumente istorice de patrimoniu
și alte atracții turistice importante.
Creșterea temperaturilor dintr-o destinație turistică îi poate
determina pe turiști să-și schimbe opțiunile de călătorie. Astfel,
o vară mai călduroasă cum a fost cea din 2007 îi poate îndemna
pe turiștii români să efectueze excursii tot mai dese pe litoral.
Totodată, încălzirea globală îi determină pe turiști să
călătorească în zonele costiere și în extrasezon (de exemplu,
în condițiile unei ierni mai blânde).
Evenimentele meteorologice extreme, cum au fost inundațiile
și furtunile din ultima perioadă, pot afecta nu numai
infrastructura turistică, dar pot pune în pericol siguranța și
sănătatea turiștilor și a comunităților locale. De cele mai multe
ori aceste fenomene meteorologice extreme sunt prezentate în
media, iar regiunile turistice respective au de suferit prin crearea
unei imagini negative în rândul vizitatorilor. Media din România
a prezentat efectele dezastruoase ale inundațiilor și furtunilor
care au avut loc în stațiunile de pe litoral, iar lipsa de reacție a
autorităților și a operatorilor din turism, precum și inexistența
unui plan de acțiune în situații de criză au determinat anularea
unor sejururi ale turiștilor străini în stațiunile de pe litoralul
românesc.

Problemele legate de rezervele de apă afectează o paletă
largă de destinații, mai ales în sezonul de vârf, iar creșterea
cererii de apă coincide cu perioadele secetoase și cu reducerea
rezervelor de apă.
În zona montană, cele mai afectate de efectele schimbărilor
climatice sunt stațiunile pentru sporturi de iarnă. Creșterea
temperaturilor va determina reducerea sezonului turistic, iar
oportunitățile pentru efectuarea de activități sportive și recreative
se vor diminua. Ca urmare, se va crea o mai mare presiune
asupra zonelor aflate la altitudini mai ridicate. Simultan sezonul
de vară va înregistra o cerere mai mare, cu efecte negative
asupra mediului și cu depășirea capacității turistice de suport a
anumitor zone.
În România, destinațiile cele mai cunoscute pentru sporturi
de iarnă sunt cele de pe Valea Prahovei (Sinaia, Predeal, Azuga,
Bușteni) și Poiana Brașov. Reducerea precipitațiilor sub formă
de zăpadă s-a resimțit în ultimii ani în aceste stațiuni, iar
operatorii de turism au înregistrat scăderi ale numărului de
turiști. În unele stațiuni, sporturile de iarnă nu reprezintă
principala ori singura formă de turism practicată, iar Sinaia,
Poiana Brașov sau Predeal dispun și de facilități pentru
organizarea de conferințe, reuniuni de afaceri etc., ceea ce face
ca turismul de afaceri să dețină o cotă importantă atât în
numărul de turiști, cât și în cel al încasărilor. Alte stațiuni
montane (Arieșeni, Borșa, Stâna de Vale, Văliug, Lupeni,
Cavnic, Baia Sprie etc.), care nu au alternative de petrecere a
timpului în sezonul rece, vor resimți mai puternic efectele
schimbărilor climatice.
După cum s-a putut observa, schimbările climatice
influențează activitatea turistică din România și trebuie luate
măsuri pentru diminuarea efectelor negative pe care acestea le
au asupra turismului și comunităților locale.
Oportunități:

• veri lipsite de precipitații, mai călduroase decât până acum,
care implică creșterea oportunităților turistice în interiorul țării;
• ierni mai puțin friguroase, care favorizează turismul pe
durata întregului an;
• mai multe activități în aer liber, favorizate de vremea mai
caldă.
Recomandări și măsuri de adaptare:

Turismul se bazează în general pe planuri pe termen scurt,
fără a se lua în considerare efectele schimbărilor climatice pe
termen lung.
Pentru zona de litoral, dintre măsurile necesare pot fi
menționate:
• refacerea plajelor afectate de eroziunea costieră;
• sporirea măsurilor de protecție împotriva dezastrelor
naturale (crearea unor bariere/baraje naturale sau artificiale
împotriva inundațiilor);
• adaptarea la noile condiții climatice prin construirea
infrastructurii turistice și a stațiunilor mai departe de coastă;
• stabilirea unor legi mai stricte împotriva ridicării de
construcții pe plajă sau în apropierea acestora, precum și în
zonele expuse la riscuri naturale;
• diversificarea formelor de turism care pot fi practicate în
stațiunile de litoral (de exemplu, turism de afaceri);
• realizarea unui plan de management pentru situații de criză
care să fie adus la cunoștință factorilor de decizie din turism și
a cărui implementare să revină în sarcina autorităților locale
sau/și a celor din turism etc.
În cazul stațiunilor montane pot fi aplicate o serie de strategii
de adaptare pentru a contrabalansa efectele schimbărilor
climatice, precum:
• dotarea stațiunilor cu mașini care generează zăpadă
artificială, pentru a ajuta la extinderea și suplimentarea
suprafețelor acoperite cu zăpadă naturală;

MONITORUL OFICIAL AL ROMÂNIEI, PARTEA I, Nr. 711/20.X.2008
• crearea de atracții turistice suplimentare în stațiunile
montane, alternative la sporturile de iarnă în sezonul rece,
pentru a nu fi afectate de lipsa zăpezii;
• diversificarea formelor de turism care pot fi practicate în
stațiunile montane (de exemplu, turism de afaceri) pentru a se
putea adresa și altor segmente de piață;
• extinderea sezonului turistic de vară și crearea de pachete
turistice pentru populația care poate efectua vacanțe și în
extrasezon, în special persoanele de vârsta a treia.
O parte din măsurile ce trebuie luate pentru a reduce efectele
schimbărilor climatice asupra turismului sunt disponibile pe
termen lung, cum ar fi: refacerea plajelor, construirea unei baze
tehnico-materiale mai departe de plajă sau în zonele montane
înalte ori a unei infrastructuri turistice care să se adreseze și
altor segmente de turiști (business, turism de sănătate etc.).
În domeniul turismului trebuie realizate o serie de studii și
cercetări cu privire la:
• analiza efectelor probabile ale schimbărilor climatice asupra
activității turistice și a regiunilor turistice din România (modele de
regresie între principalii parametri climatici — temperatură,
precipitații, grosimea stratului de zăpadă și indicatorii turistici —
număr de turiști, număr de înnoptări);
• analiza influenței schimbărilor climatice asupra cererii
turistice și a fluxurilor de turiști;
• analiza impactului schimbărilor climatice asupra
comunităților în care turismul are un rol importat în plan
economic și social;
• analize de senzitivitate privind activitatea de turism în
stațiunile montane și de litoral.
Turismul nu doar este afectat de schimbările climatice, dar și
contribuie la acestea. Astfel, transportul turiștilor la destinațiile de
vacanță, deșeurile rezultate în urma șederii într-o stațiune etc.
generează emisii de gaze cu efect de seră.
Influența schimbărilor climatice asupra turismului nu trebuie
privită izolat întrucât schimbările majore în cererea turistică pot
avea efecte puternice asupra politicii economice și sociale din
zonele respective (de exemplu, asupra cererii de forță de
muncă, infrastructurii de transport). De asemenea, și alte
sectoare de activitate, precum agricultura, industria energetică,
industria manufacturieră, rețeaua locală de întreprinderi mici,
care reprezintă o resursă de materii prime și materiale pentru
turism, pot fi afectate de modificarea condițiilor climatice. De
aceea este necesar un plan de acțiune care să țină seama de
toate aceste aspecte și de interferențele între sectoarele
economice.
Condițiile climatice se schimbă rapid, creându-le operatorilor
din turism diverse probleme. De aceea sectorul turistic trebuie
să-și dezvolte capacitatea de adaptare pentru a-și menține
viabilitatea și pentru a continua să genereze beneficii
economico-sociale comunităților locale și să îmbogățească
experiența de viață a turiștilor.
Educația pentru turiști și operatori cu privire la efectele
schimbărilor climatice este necesară pentru a ne asigura că
implementarea unor măsuri de adaptare nu va fi împiedicată și
că noile oportunități vor fi maximizate.
10. Energie
Reducerea cererii de energie electrică pentru încălzire iarna,
ca urmare a creșterii temperaturii medii globale, nu
compensează creșterea cererii de energie electrică necesară
pentru funcționarea aparatelor de aer condiționat și a aparatelor
de răcit din timpul zilelor călduroase. Schimbările climatice vor
modifica cererea sezonieră de energie electrică, care va fi mai
scăzută iarna și mai ridicată vara.
Schimbările climatice pot provoca și o reducere a producției
de energie hidroelectrică prin reducerea resurselor de apă.
Scăderea resurselor de apă afectează și funcționarea sistemelor
de răcire a centralelor nucleare.

29

Scăderea producției de hidroenergie s-a resimțit deja în țara
noastră când, datorită scăderii semnificative a nivelului de
precipitații, la nivelul anilor 2003 și 2007 s-au obținut valori
minime din punct de vedere istoric.
Amenințări:

1. Pericole cu privire la acoperirea necesarului de energie
electrică:
• necesarul de energie electrică din România este acoperit
dintr-un mixt energetic, în care energia hidro acoperă în jur de
17% într-un an hidrologic normal. Ca urmare a apariției în
perioada de vară a secetelor prelungite (2003, 2007), deficitul de
energie electrică din sistem a fost acoperit de energia produsă
prin arderea cărbunelui, ceea ce a creat o presiune deosebită în
ceea ce privește producția de cărbune, dar și asupra prețului
energiei electrice, știindu-se că energia hidro este cea mai
ieftină. O amenințare este legată de faptul că, prin utilizarea
cărbunelui, este pusă în pericol îndeplinirea angajamentelor
României cu privire la emisiile de SO2, NOX și pulberi din
centralele termoelectrice. O altă presiune se va exercita asupra
costului energiei electrice prin depășirea cantității de certificate
de emisii de gaze cu efect de seră alocate termocentralelor prin
Planul național de alocare;
• un alt pericol este datorat creșterii necesarului de aer
condiționat în perioada verii, vârfurile de consum de energie
electrică apropiindu-se vara de cele din iarnă. Acest lucru va
crea o presiune asupra întregului sector energetic, știindu-se că
iarna funcționează centralele în cogenerare, care în timpul verii
sunt mult mai puțin utilizate.
2. Pericole în ceea ce privește infrastructura energetică:
• în prezent, infrastructura sistemului energetic este afectată
de fenomenele meteorologice extreme; au existat foarte multe
situații în care, din cauza unor furtuni puternice, mii de case au
rămas fără curent electric. Pericolele includ: prăbușirea liniilor
de transport și distribuție, distrugerea transformatoarelor
electrice din cauza fulgerelor, întreruperea prelungită a
alimentării consumatorilor datorată creșterii foarte rapide a
cererii de energie pentru condiționarea aerului în perioada verii,
pentru care rețelele electrice de distribuție nu sunt pregătite a le
acoperi, colmatarea barajelor din cauza viiturilor de pe râuri,
imposibilitatea realizării necesarului de răcire pentru mari
instalații de producere a energiei electrice, ceea ce ar conduce
la oprirea lor (în anul 2003 a fost necesară oprirea Unității 1 CNE
Cernavodă din cauza lipsei apei în Dunăre).
Oportunități:

• creșterea investițiilor în utilizarea surselor de energie
regenerabilă, prin care să se utilizeze potențialul economic și
tehnic pe care România îl deține. Acest lucru va fi cu atât mai
important cu cât prețurile mondiale la combustibilii fosili cresc
alarmant, dar și pentru îndeplinirea angajamentelor UE până în
anul 2020;
• creșterea investițiilor în înlocuirea și modernizarea liniilor
de transport și distribuție a energiei electrice, avându-se în
vedere vechimea mare a acestora, inclusiv prin creșterea
capacității de distribuție pentru acoperirea necesarului de răcire;
• creșterea investițiilor, mai ales la nivelul administrațiilor
locale, pentru realizarea de centrale de trigenerare;
• creșterea investițiilor de mediu pentru eficientizarea
programului de funcționare iarnă-vară la centralele care
funcționează în cogenerare, administrate de autoritățile publice
locale.
Recomandări și măsuri de adaptare:

• sunt necesare elaborarea de urgență de studii privind
evaluarea riscului efectelor schimbărilor climatice pentru
sectorul energetic în general și, în special, privind evaluarea
riscului pentru sectorul hidroenergetic, dar și luarea în
considerare a acestor riscuri în ceea ce privește proiectele de
investiții planificate a fi construite;

30

MONITORUL OFICIAL AL ROMÂNIEI, PARTEA I, Nr. 711/20.X.2008

• sunt necesare acțiuni de stabilire a infrastructurii critice din
sistemul energetic (baraje hidroenergetice, sistemul de transport
și distribuție, sistemul de transport gaze naturale, petrol și
derivați ai acestuia) în vederea stabilirii măsurilor ce se impun în
cazul unor fenomene meteorologice extreme (furtuni, tornade,
inundații, secetă, temperaturi foarte scăzute);
• sunt necesare analize și studii cu privire la eventualele
modificări în cererea și consumul de energie datorat creșterii
temperaturii și a fenomenelor extreme;
• promovarea producerii de energie din surse regenerabile;
• elaborarea de strategii proprii ale autorităților administrației
publice locale în vederea utilizării de surse de energie care să
respecte normele europene de mediu și eficiență, în vederea
producerii de energie electrică și termică în sisteme centralizate.
11. Industrie
Impactul schimbărilor climatice asupra economiei globale, în
general, și asupra economiei României, în special, constituie un
factor decisiv pentru dezvoltarea viitoare a industriei, deoarece
vor avea drept consecințe schimbări pe piața globală.
Anticiparea acestui impact nu se poate cuantifica, deoarece
o enumerare a eventualelor avantaje și dezavantaje nu poate fi
utilizată pentru a stabili cu certitudine care dintre acestea este
cel mai semnificativ sub aspect cantitativ.
Pentru adaptarea la efectele schimbărilor climatice, toate
sectoarele industriale, ca de altfel întreaga economie, trebuie
să se orienteze spre o dezvoltare durabilă, spre utilizarea de
produse, procese și tehnologii eficiente energetic, reducerea
emisiilor de gaze cu efect de seră, scăderea nivelului de dioxid
de carbon și spre utilizarea energiilor regenerabile.
Adaptarea trebuie să fie reactivă și proactivă. Trebuie
identificată abordarea adecvată pentru a transforma toate
provocările generate de schimbările climatice în oportunități de
a încuraja cercetarea și inovarea, de a identifica noi tehnici,
tehnologii și produse.
Dintre efectele negative ale schimbărilor climatice cel mai
mult ne preocupă diminuarea resursei de apă, deoarece
implicațiile acestui fenomen se resimt în toate sectoarele:
energie — imposibilitatea răcirii centralelor termice și a celor
nucleare, precum și scăderea potențialului de utilizare a energiei
electrice din surse hidro; industrie — creșterea prețului de
producție al produselor și necompetitivitatea acestora pe piața
internațională.
Aspectele specifice cele mai importante sunt: funcționarea
piețelor electricității și gazelor, sistemul de comercializare a
emisiilor de gaze cu efect de seră, competitivitatea surselor de
energie rentabile pentru industriile mari consumatoare de
energie și accesul la aceste surse, eficiența energetică, viitorul
energetic pe termen lung pentru România în cadrul UE,
stimularea investițiilor în tehnologii inovatoare pentru producția
de electricitate și eficiența energetică, îmbunătățirea
performanțelor economice și ecologice ale întreprinderilor,
resursele naturale, măsurile întreprinse la nivel internațional
pentru adaptarea la schimbările climatice și crearea cadrului de
reglementare.
În toate sectoarele industriale trebuie identificate măsurile
care să garanteze viabilitatea și competitivitatea întreprinderilor
românești în contextul unor economii europene și globale
constrânse de necesitatea de a reduce emisiile de carbon și
consumul de resurse.
Se impune ca toate politicile privind materiile prime și
produsele industriale să vină în sprijinul cererii globale de bunuri
cu nivel scăzut de carbon. Trebuie menționată și necesitatea
consolidării rolului normelor (standardelor), ca instrument de
măsură a competitivității și viabilității.
Studii necesare în domeniu pentru a fundamenta științific
acțiunile viitoare:
• studiu cu privire la impactul schimbărilor climatice asupra
diferitelor sectoare industriale: metalurgie, chimie, petrochimie,
industria lemnului, industria textilă, indutria pielăriei, industria
materialelor de construcții etc.;

• identificarea modului în care schimbările climatice
afectează diferite sectoare industriale;
• evaluarea vulnerabilității diferitelor sectoare ale industriei
la efectele schimbărilor climatice.
12. Sănătate
Așa cum se menționează și în Programul european privind
schimbările climatice, în stabilirea impactului schimbărilor
climatice asupra sănătății populației există dificultăți
metodologice datorită multiplelor aspecte de care aceasta
depinde (de exemplu: factori sociali, economici, de mediu, lipsa
datelor concludente și a informațiilor relevante). Impactul asupra
sănătății depinde de gradul și amplitudinea de expunere la
ăvariabilitatea factorilor climatici”, de sensibilitatea populației, de
capacitatea Guvernului și a sistemului de sănătate de a face față
consecințelor acestui impact.
Schimbările climatice, manifestate prin valuri de căldură, zile
friguroase, fenomene meteorologice extreme etc. au efecte
negative asupra sănătății. În plus, bolile transmise prin apă și
alimente ar putea fi afectate de efectele schimbărilor climatice.
Aceste efecte pot fi amplificate de alți factori de stres,
(expunerea la ozon și particule fine determinate de valurile de
căldură). Expunerea pe termen lung la particulele fine din aerul
ambiant agravează o serie de afecțiuni, cum ar fi
bronhopneumopatia cronică obstructivă, care crește
sensibilitatea la alți factori de stres de origine climatică.
În vederea prevenirii apariției efectelor negative asupra
sănătății cauzate de evenimentele meteorologice extreme, este
nevoie atât de elaborarea unor ghiduri conținând măsurile pe
care trebuie să le adopte autoritățile locale (în colaborare cu alte
instituții), cât și de modalitățile de organizare a acestora, în
regim de urgență, pentru a preîntâmpina și/sau diminua, în timp
util, efectele fenomenelor meteorologice extreme asupra
populației.
Avându-se în vedere temperaturile extreme ce au afectat
România în vara anului 2007, a fost elaborat ordinul comun al
ministrului internelor și reformei administrative, ministrului
sănătății publice, ministrului muncii, familiei și egalității de șanse
și al ministrului mediului și dezvoltării durabile privind aprobarea
Planului de măsuri vizând realizarea acțiunilor de cooperare
între prefecți și primari, în calitatea acestora de președinți ai
comitetelor județene pentru situații de urgență, respectiv ai
comitetelor locale pentru situații de urgență, și autoritățile de
sănătate publică, pentru atenuarea efectelor temperaturilor
ridicate asupra populației.
Amenințări:

Schimbările climatice afectează în mod direct România și
duc la apariția valurilor de căldură intensă sau a fenomenelor
meteorologice extreme (inundații datorate ploilor abundente,
intensificări de vânt). Acestea vor avea ca efect creșterea pe
termen scurt a numărului de decese sau acutizarea unor
afecțiuni cronice (în special cele cardiovasculare și respiratorii)
sau apariția unor afecțiuni induse de vectori (malaria) și
epidemiile hidrice.
Segmentele mai puțin înstărite ale societății, precum și cele
biologic mai fragile (copiii și persoanele în vârstă) vor fi mai
vulnerabile la aceste efecte. Prin urmare, este necesar să se
acorde o atenție deosebită aspectelor sociale ale adaptării,
inclusiv riscurilor legate de ocuparea locurilor de muncă și
efectelor asupra condițiilor de trai și de locuit.
Verile foarte calde care au afectat România în ultimii ani au
adus în atenție problema impactului stresului termic asupra
populației afectate. Valurile de caniculă din 2007 din România au
permis autorităților să înțeleagă cum este afectată starea de
sănătate a populației și cum trebuie intervenit în aceste condiții.
Autoritățile române au primit sprijin din partea autorităților
franceze în luarea de măsuri adecvate, la nivel național, în
perioadele în care România a traversat două valuri de caniculă
în vara anului 2007.

MONITORUL OFICIAL AL ROMÂNIEI, PARTEA I, Nr. 711/20.X.2008
Zonele cele mai afectate de valurile de căldură sunt mai ales
cele urbane, în care zonele verzi s-au diminuat, iar construcțiile
urbane din beton și asfaltul străzilor duc la absorbția intensă a
radiației solare, pe care o acumulează și o eliberează noaptea.
În același timp, și transportul urban contribuie la aceste efecte,
în condițiile în care numărul de autoturisme a crescut anual,
semnificativ, în România.
• inundațiile au efecte serioase asupra sănătății psihice și
fizice a populației;
• în general, populația săracă este mai vulnerabilă, iar
bătrânii sunt mai vulnerabili la caniculă și copiii la bolile diareice;
• ăvalurile de căldură” generează probleme respiratorii,
mortalitate și morbiditate provocate de stresul termic;
• verile mai fierbinți (și iernile mai blânde) influențează
dezvoltarea agenților patogeni, bacteriilor și creșterea numărului
de boli infecțioase (chiar apariția de epidemii);
• verile mai lungi conduc la creșterea expunerii la radiații UV,
cu efecte directe asupra sănătății pielii (cancer de piele);
• influențarea statusului nutrițional, mai ales la copii și la
populația săracă;
• creșterea incidenței afecțiunilor respiratorii și a celor
cardiovasculare, a afecțiunilor cutanate și a tulburărilor
endocrine;
• impact asupra sănătății mintale (acutizarea anumitor
afecțiuni psihiatrice);
• creșterea riscului de apariție a unor afecțiuni cauzate de
calitatea apei în timpul inundațiilor (boli diareice, hepatită
virală A etc.);
• contaminarea mediului cu substanțe chimice periculoase
din locurile de depozitare (în timpul inundațiilor sau al furtunilor).
Oportunități:

• pentru perioadele cu temperaturi foarte scăzute (care vor fi
din ce în ce mai rare și mai puțin intense), mortalitatea prin
afecțiuni cardiovasculare va fi diminuată, iar perioadele cu
afecțiuni respiratorii acute specifice sezonului rece se vor
diminua și ele;
• reducerea mortalității și morbidității datorate valurilor de frig;
• creșterea oportunităților de a petrece timpul liber cu
activități fizice în exterior și consecutiv posibila îmbunătățire a
sănătății publice.
Recomandări și măsuri de adaptare:

• studii epidemiologice privind influența efectelor schimbărilor
climatice asupra sănătății;
• dezvoltarea de metodologii pentru a prognoza probleme
majore de sănătate care pot apărea în funcție de severitatea
efectelor schimbărilor climatice, ținându-se cont și de
circumstanțele socioeconomice;
• dezvoltarea unor metode de monitorizare și de sisteme de
detectare timpurie a impactului valurilor de căldură extremă
asupra stării de sănătate;
• colaborarea între autoritățile competente în vederea
promovării unor programe de intervenție operativă în cazul
manifestării unor evenimente meteorologice extreme;
• în acest sens, ministerul de resort va propune în cadrul
programului național de sănătate, subprogramul de sănătate
publică, următoarele:
— metodologii naționale de evaluare și monitorizare a
efectelor schimbărilor climatice asupra sănătății populației;
— program de intervenție în cazul valurilor de căldură
extremă;
— supravegherea bolilor transmisibile.
13. Activitățile recreative
În condițiile creșterii temperaturii, activitățile recreative vor
beneficia de condiții favorabile. Impactul schimbărilor climatice
se va manifesta în mod negativ prin efectele generate de
evenimentele meteorologice extreme.

31

Reducerea perioadelor geroase și a precipitațiilor pe fondul
creșterii temperaturii creează condiții favorabile desfășurării
activităților în aer liber.
Sportul și recreerea oferă numeroase oportunități turistice în
România. Există o gamă largă de sporturi și activități de recreere
practicate, de la sporturile tradiționale până la sporturile
universale.
Amenințări:

• existența unor perioade cu temperaturi excesive;
• existența unor ierni sărace în precipitații;
• frecvența crescută a furtunilor puternice;
• deteriorarea infrastructurilor de transport.
Oportunități:

• creșterea perioadelor de activitate în aer liber.
Recomandări și măsuri de adaptare:

• adaptarea infrastructurilor de sport și amenajarea spațiilor
de desfășurare a activităților în aer liber, ținându-se cont de
impactul schimbărilor climatice;
• asigurarea de utilaje corespunzătoare pentru completarea
lipsei de zăpadă necesară desfășurării activităților de schi alpin
în condițiile unor ierni sărace în precipitații.
Sportul și recreerea sunt dominate de factorii sociali, deci
este dificil să facem planuri eficiente pentru schimbările
climatice. Deși pot fi identificate efecte generale, este nevoie de
o cercetare amănunțită care să cuprindă scenarii
socioeconomice și scenarii referitoare la schimbările climatice,
care să ajute pe viitor la dezvoltarea legislației necesare. Există
oportunități importante pentru aceasta și pentru sectoare
înrudite, ca sănătatea; acestea vor trebui să fie realizate printr-o
abordare coordonată ce implică educația, transportul, sănătatea
și agențiile specifice fiecărui sector.
14. Asigurările
Sectorul asigurărilor va fi afectat de efectele schimbărilor
climatice și va avea un rol decisiv în procesul de adaptare. În
prezent există pe piață noi produse financiare, cum sunt
instrumentele financiare derivate climatice sau obligațiunile
pentru catastrofă, fiind necesar ca acest tip de produse să fie
dezvoltate în continuare și în România.
În ultimii ani au început să se dezvolte la nivel național noi
instrumente financiare. Astfel, în anul 2002 s-a adoptat Legea
nr. 381/2002 privind acordarea despăgubirilor în caz de
calamități naturale în agricultură, act normativ care vine în
sprijinul producătorilor agricoli.
În prezent este în proces de aprobare proiectul de lege
privind asigurarea obligatorie a locuințelor în caz de dezastre
naturale.
Amenințări:

• schimbările climatice afectează nevoile clienților și expun
companiile de asigurări.
Oportunități:

• sectorul asigurărilor ar putea elabora noi produse de
asigurare în vederea reducerii riscurilor și a vulnerabilității în fața
dezastrelor. Primele de asigurare care anticipează schimbările
climatice ar putea constitui un stimulent pentru măsurile de
adaptare din sectorul privat.
Recomandări și măsuri de adaptare:

• elaborarea și promovarea cadrului necesar pentru aplicarea
mecanismelor de asigurare în cazuri de calamitate provocate
de evenimente meteorologice extreme.
15. Concluzii
Pentru a reduce vulnerabilitatea României la impactul
schimbărilor climatice este necesară antrenarea întregii societăți
pentru îndeplinirea eforturilor de asigurare a rezilienței necesare
la efectele negative pe care le va genera fenomenul de încălzire
globală în viitor, prin mobilizarea tuturor resurselor în aplicarea
măsurilor de adaptare prevăzute în acest document. În acest
sens propunem:

32

MONITORUL OFICIAL AL ROMÂNIEI, PARTEA I, Nr. 711/20.X.2008

1.1. realizarea unui program multianual de cercetare privind
adaptarea la efectele schimbărilor climatice, pe baza
propunerilor primite de la ministerele implicate, care să dezvolte
abordări și metodologii de evaluare a impactului politicilor și
măsurilor de adaptare la schimbările climatice, care să
îmbunătățească evaluarea riscurilor și a posibilităților de
adaptare. În acest sens, până la sfârșitul anului 2008, fiecare
instituție relevantă își va identifica studiile necesare în domeniul
evaluării vulnerabilității și impactului schimbărilor climatice, studii
ce vor fi analizate în cadrul Comisiei Naționale privind
Schimbările Climatice, în vederea includerii în programul
multianual de cercetare. Pentru a crea o bază de date care să
furnizeze o imagine cât mai complexă a studiilor privind
adaptarea la efectele schimbărilor climatice, toate instituțiile care
au finanțat astfel de inițiative din bugetul de stat vor transmite la
Ministerul Mediului și Dezvoltării Durabile — Direcția schimbări
climatice un rezumat al studiului realizat;
1.2. includerea de către Ministerul Educației, Cercetării și
Tineretului a acestor priorități de cercetare în Planul național de
cercetare-dezvoltare și inovare pentru perioada 2007—2013 și
alocarea sumelor necesare derulării studiilor prevăzute în
programul menționat;
1.3. constituirea unui grup științific interdisciplinar în vederea
postevaluării studiilor de cercetare, pentru a evalua progresele
înregistrate în ceea ce privește cercetarea în domeniul adaptării
și pentru a identifica elementele ce trebuie luate în considerare
la actualizarea ghidului;
Responsabili: Ministerul Educației, Cercetării și Tineretului,
Ministerul Sănătății Publice, Ministerul Transporturilor, Ministerul
Economiei și Finanțelor, Ministerul Internelor și Reformei
Administrative, Ministerul Dezvoltării, Lucrărilor Publice și
Locuințelor, Ministerul pentru Întreprinderi Mici și Mijlocii,
Comerț, Turism și Profesii Liberale, Ministerul Agriculturii și
Dezvoltării Rurale, Ministerul Mediului și Dezvoltării Durabile
2. actualizarea scenariilor privind schimbările climatice în
România de către Administrația Națională de Meteorologie și
postarea pe site-ul Ministerului Mediului și Dezvoltării Durabile
a informațiilor cu caracter public;
Responsabili: Ministerul Mediului și Dezvoltării Durabile,
Administrația Națională de Meteorologie
3. transmiterea de către fiecare instituție responsabilă, spre
consultare la Ministerul Mediului și Dezvoltării Durabile, a listei
studiilor existente în domeniu sau conexe acestuia;
Responsabili: Ministerul Agriculturii și Dezvoltării Rurale,
Ministerul Educației, Cercetării și Tineretului, Ministerul Sănătății
Publice, Ministerul Transporturilor, Ministerul Economiei și
Finanțelor, Ministerul Internelor și Reformei Administrative,
Ministerul Apărării, Ministerul Dezvoltării, Lucrărilor Publice și
Locuințelor, Ministerul pentru Întreprinderi Mici și Mijlocii,

Comerț, Turism și Profesii Liberale, Agenția Națională pentru
Protecția Mediului, Administrația Națională de Meteorologie,
Institutul de Cercetări pentru Pedologie și Agrochimie, Institutul
de Cercetări și Amenajări Silvice, Institutul Național de
Hidrologie și Gospodărire a Apelor
4. revizuirea ghidului, o dată la 2 ani, pe baza rezultatelor
studiilor de cercetare;
Responsabili: Ministerul Educației, Cercetării și Tineretului,
Ministerul Sănătății Publice, Ministerul Transporturilor, Ministerul
Economiei și Finanțelor, Ministerul Internelor și Reformei
Administrative, Ministerul Apărării, Ministerul Dezvoltării,
Lucrărilor Publice și Locuințelor, Ministerul pentru Întreprinderi
Mici și Mijlocii, Comerț, Turism și Profesii Liberale, Ministerul
Agriculturii și Dezvoltării Rurale, Ministerul Mediului și Dezvoltării
Durabile, Administrația Națională de Meteorologie, Agenția
Națională pentru Protecția Mediului, Institutul de Cercetări
pentru Pedologie și Agrochimie, Institutul de Cercetări și
Amenajări Silvice, Institutul Național de Hidrologie și
Gospodărire a Apelor
5. organizarea unei campanii de informare la nivel național,
prin desfășurarea unor seminarii la nivel regional, în vederea
diseminării Manualului fermierului, rezultat în urma Proiectului
ACRETTe de colaborare internațională;
Responsabili: Ministerul Agriculturii și Dezvoltării Rurale,
Administrația Națională de Meteorologie, Ministerul Mediului și
Dezvoltării Durabile
6. creșterea gradului de conștientizare privind adaptarea la
efectele schimbărilor climatice, prin organizarea anuală a
campaniilor de conștientizare (prevederea în bugetul
Ministerului Mediului și Dezvoltării Durabile, începând cu anul
2009, a sumelor necesare pentru aceste campanii);
Responsabil: Ministerul Mediului și Dezvoltării Durabile
7. integrarea aspectelor privind adaptarea la efectele
schimbărilor climatice în legislația și politicile actuale și viitoare
ale României; revizuirea bugetului, a tuturor strategiilor și
programelor naționale, astfel încât să se asigure includerea
aspectelor privind adaptarea în politicile sectoriale.
Responsabili: Ministerul Educației, Cercetării și Tineretului,
Ministerul Sănătății Publice, Ministerul Transporturilor, Ministerul
Economiei și Finanțelor, Ministerul Internelor și Reformei
Administrative, Ministerul Dezvoltării, Lucrărilor Publice și
Locuințelor, Ministerul pentru Întreprinderi Mici și Mijlocii,
Comerț, Turism și Profesii Liberale, Ministerul Agriculturii și
Dezvoltării Rurale, Ministerul Mediului și Dezvoltării Durabile.
Ghidul reprezintă un prim document care abordează această
provocare globală la nivelul României, urmând ca pe viitor
acesta să fie reactualizat, o dată la 2 ani, în funcție de rezultatele
unor noi studii în domeniu și corelat cu politica UE. Acesta
reprezintă un document flexibil, dinamic, care va permite
redefinirea obiectivelor. Aspectele identificate se bazează pe o
evaluare preliminară, fără a avea studii sectoriale și scenarii
climatice suficient de detaliate la nivelul României.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 711/20.X.2008 conține 32 de pagini.

Prețul: 2,50 lei

&JUYDGY|284432]
ISSN 1453—4495

