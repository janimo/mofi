Anul 176 (XX) — Nr. 871

PARTEA I

LEGI, DECRETE, HOTĂRÂRI ȘI ALTE ACTE

Marți, 23 decembrie 2008

SUMAR

Pagina
DECIZII ALE CURȚII CONSTITUȚIONALE
Decizia nr. 1.250 din 25 noiembrie 2008 referitoare la excepția
de neconstituționalitate a dispozițiilor art. 10, art. 11
alin. 1 lit. d), art. 12, art. 13, art. 14, art. 15 și art. 16 din
Legea nr. 51/1991 privind siguranța națională a
României, precum și a dispozițiilor art. 23 și art. 24 din
Legea nr. 182/2002 privind protecția informațiilor
clasificate....................................................................

2–4

Decizia nr.1.264 din 25 noiembrie 2008 referitoare la excepția
de neconstituționalitate a prevederilor art. 63 din
Ordonanța de urgență a Guvernului nr. 194/2002
privind regimul străinilor în România ..........................

4–6

Decizia nr. 1.269 din 25 noiembrie 2008 referitoare la excepția
de neconstituționalitate a Ordonanței de urgență a
Guvernului nr. 28/2007 pentru completarea Legii
nr. 202/2006 privind organizarea și funcționarea
Agenției Naționale pentru Ocuparea Forței de Muncă,
precum și pentru stabilirea unor măsuri de
reorganizare instituțională ..........................................

6–8

Nr.

Pagina

Decizia nr. 1.272 din 25 noiembrie 2008 referitoare la excepția
de neconstituționalitate a dispozițiilor art. 2141,
art. 2142, art. 2143 din Legea nr. 571/2003 privind
Codul fiscal ................................................................
Decizia nr. 1.308 din 2 decembrie 2008 referitoare la excepția
de neconstituționalitate a dispozițiilor art. 22 alin. (2)
din Legea nr. 275/2006 privind executarea pedepselor
și a măsurilor dispuse de organele judiciare în cursul
procesului penal ........................................................
Decizia nr. 1.327 din 4 decembrie 2008 referitoare la excepția
de neconstituționalitate a dispozițiilor art. 9 alin. (1) din
Ordonanța Guvernului nr. 37/2007 privind stabilirea
cadrului de aplicare a regulilor privind perioadele de
conducere, pauzele și perioadele de odihnă ale
conducătorilor auto și utilizarea aparatelor de
înregistrare a activității acestora ................................

12–13

HOTĂRÂRI ALE GUVERNULUI ROMÂNIEI
1.696. — Hotărâre privind aprobarea bugetelor de venituri și
cheltuieli actualizate pe anul 2008 ale unor operatori
economici aflați sub autoritatea Ministerului
Transporturilor ............................................................

14–32

9–10

10–12

2

MONITORUL OFICIAL AL ROMÂNIEI, PARTEA I, Nr. 871/23.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.250
din 25 noiembrie 2008

referitoare la excepția de neconstituționalitate a dispozițiilor art. 10, art. 11 alin. 1 lit. d), art. 12,
art. 13, art. 14, art. 15 și art. 16 din Legea nr. 51/1991 privind siguranța națională a României, precum
și a dispozițiilor art. 23 și art. 24 din Legea nr. 182/2002 privind protecția informațiilor clasificate
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent
Pe rol se află soluționarea excepției de neconstituționalitate
a dispozițiilor art. 10, art. 11 alin. 1 lit. d), art. 12, 13, 14, 15 și 16
din Legea nr. 51/1991 privind siguranța națională a României,
precum și a dispozițiilor art. 23 și 24 din Legea nr. 182/2002
privind protecția informațiilor clasificate, excepție invocată de
Dorinel Mihai Mucea, Radu Mihai Donciu și Stamen Stantchev
în Dosarul nr. 2.753/2/2007 al Curții de Apel București —
Secția I penală.
La apelul nominal răspunde Radu Mihai Donciu, asistat de
doamna avocat Ana-Maria Mihălcescu, precum și reprezentantul
autorului excepției Dorinel Mihai Mucea, domnul avocat Cezar
Bivolaru, lipsind Stamen Stantchev, față de care procedura de
citare este legal îndeplinită.
Având cuvântul, domnul avocat Cezar Bivolaru invocă
existența unui viciu de procedură cu autorul excepției Stamen
Stantchev, învederând că acesta are domiciliul în Austria și că
nu a fost citat la acest domiciliu.
Apărătorul autorului excepției Radu Mihai Donciu lasă la
aprecierea Curții incidentul procedural invocat.
Reprezentantul Ministerului Public apreciază că procedura
de citare a fost legal îndeplinită.
Curtea, observând că citațiile comunicate la termenul de
judecată anterior lui Stamen Stantchev la domiciliile din
România, respectiv din Austria, au fost returnate la dosar,
precum și faptul că, în considerarea acestei situații, pentru acest
termen de judecată s-a procedat la citarea acestui autor al
excepției prin afișare la ușa Curții Constituționale, constată că
procedura de citare este legal îndeplinită și acordă cuvântul
pentru susținerea excepției de neconstituționalitate.
Având cuvântul pentru autorul excepției Dorinel Mihai
Mucea, domnul avocat Cezar Bivolaru solicită admiterea
excepției așa cum a fost formulată, susținând, pe larg, motivele
expuse în fața instanței de judecată. Depune la dosar concluzii
scrise în sensul celor arătate.
Pentru autorul excepției Radu Mihai Donciu, doamna avocat
Ana-Maria Mihălcescu solicită admiterea excepției de
neconstituționalitate. Astfel, cu privire la dispozițiile art. 13, 14
și 15 din Legea nr. 51/1991 se susține că au fost implicit
abrogate prin efectul dispozițiilor art. 46 din Legea nr. 535/2004
privind prevenirea și combaterea terorismului, întrucât contravin
art. 20, 21 și 22 din Legea nr. 535/2004. Cu privire la art. 10, 11,
12 și 16 din Legea nr. 51/1991, precum și art. 23 și 24 din Legea

nr.182/2002, se solicită reconsiderarea jurisprudenței Curții
Constituționale având în vedere situația juridică diferită a acestei
cauze. Se susține, în esență că, în cauză, apărarea nu are
acces la probele acuzării, fiind lezate astfel în mod grav dreptul
la un proces echitabil, accesul liber la justiție și dreptul la
apărare. Dispozițiile art. 53 din Constituție, privind restrângerea
exercițiului unor drepturi sau al unor libertăți nu sunt aplicabile,
deoarece nu se poate susține că desfășurarea unei proceduri
judiciare poate aduce atingere siguranței naționale. Se conchide
în sensul că textele de lege invocate de acuzare pentru
ascunderea probelor sunt vădit neconstituționale, ănefiind de
conceput ca în procedura de administrare a justiției penale să fie
implicat guvernul sau altă autoritate a administrației publice, de
a căror bunăvoință să depindă accesul la probele dosarului”.
Depune și concluzii scrise în sensul celor arătate.
Reprezentantul Ministerului Public pune concluzii de
respingere a excepției de neconstituționalitate.
Invocă
jurisprudența Curții Constituționale în materie, precum și
jurisprudența Curții Europene a Drepturilor Omului (Cauza Klass
împotriva Germaniei), în care s-a statuat că restrângerile sau
imixtiunile în viața privată (prin supravegherea secretă a
corespondenței și a telecomunicațiilor) trebuie să fie în principiu
supuse controlului unui magistrat. S-a creat astfel conceptul de
ăcontrol încorporat” al respectării garanțiilor libertății individuale,
prin aceea că măsura restrictivă de drepturi este autorizată de
însuși magistratul cu prerogative de independență și
imparțialitate. În cazul textelor de lege criticate ne aflăm în
prezența unui astfel de ăcontrol încorporat” de legalitate în ceea
ce privește aceste imixtiuni, control care, în prezent, urmare
modificării Legii nr. 51/1991 prin Legea nr. 535/2004 este realizat
de judecători ai Înaltei Curți de Casație și Justiție, iar nu de
procuror. Cât privește criticile privind modul de aplicare în cauză
a normelor criticate, arată că nu intră în competența Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2008, pronunțată în Dosarul
nr. 2.753/2/2007, Curtea de Apel București — Secția I penală
a sesizat Curtea Constituțională cu excepția de
neconstituționalitate a dispozițiilor art. 10, art. 11 alin. 1
lit.d), art. 12, 13, 14, 15 și 16 din Legea nr. 51/1991 privind
siguranța națională a României, precum și a dispozițiilor
art. 23 și 24 din Legea nr. 182/2002 privind protecția
informațiilor clasificate, excepție invocată de Dorinel Mihai
Mucea, Radu Mihai Donciu și Stamen Stantchev.
În motivarea excepției de neconstituționalitate se susține,
în esență, că în cauză toate probele folosite și reținute de
parchet sunt convorbiri telefonice interceptate și înregistrate în
baza mandatelor emise de Înalta Curte de Casație și Justiție,
care au regimul clasificat de secret de stat, și, ca urmare,
ămodalitatea de lucru a DIICOT în instrumentarea dosarului de

MONITORUL OFICIAL AL ROMÂNIEI, PARTEA I, Nr. 871/23.XII.2008
urmărire penală a fost una nelegală, abuzivă”, de natură să
producă prejudicii. În opinia autorilor excepției, textele de lege
criticate sunt neconstituționale, deoarece obligă inculpatul să
accepte ideea că există în dosar probe care îl privesc, chiar
dacă acestea au fost obținute în condiții de nelegalitate, că este
trimis în judecată pe baza acestor probe pentru infracțiuni
extrem de grave, dar că nu poate avea acces la probele în
discuție. Se aduce astfel atingere dispozițiilor art. 21 din
Constituție. Se mai arată că textele de lege ce fac obiectul
excepției încalcă și prevederile art. 124 din Constituție, deoarece
permit doar procurorului să ia decizii în această fază a
procesului penal, impunând judecătorului un anumit cadru
procesual care, practic, n-ar mai putea fi modificat până la
finalizarea procesului penal.
Curtea de Apel București — Secția I penală apreciază că
excepția de neconstituționalitate este neîntemeiată, întrucât
textele de lege criticate nu încalcă dispozițiile constituționale
invocate. Astfel, instituirea unor reguli speciale pentru accesul la
informațiile clasificate s-a realizat cu scopul protejării unor atare
informații. În plus, textele constituționale invocate nu exclud
instituirea unui sistem național de protecție a unor informații și
date, pentru a se preveni acțiunile de spionaj, compromiterea
sau accesul neautorizat, alterarea, modificarea conținutului lor
sau distrugerea neautorizată a acestora. Se arată că, în
realitate, criticile autorilor excepției vizează modul de
administrare a probelor în faza de urmărire penală, valoarea
probatorie a acestor mijloace, or, ăaceastă atitudine prin care se
exprimă dezacordul față de conținutul unor probe presupune,
potrivit legii procesual penale, administrarea de probe contrare”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului arată că, întrucât art. 13—15 din Legea
nr. 51/1991 au fost abrogate prin art. 20—22 din Legea
nr. 535/2004, excepția de neconstituționalitate a acestor
dispoziții este inadmisibilă. În ceea ce privește celelalte dispoziții
legale criticate, se apreciază că excepția de neconstituționalitate
este neîntemeiată, întrucât acestea nu încalcă prevederile
constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorilor excepției, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și ale 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 10, art. 11 alin. 1 lit. d), art. 12, 13, 14, 15 și 16
din Legea nr. 51/1991 privind siguranța națională a României,
publicată în Monitorul Oficial al României, Partea I, nr. 163 din
7 august 1991, precum și cele ale art. 23 și art. 24 din Legea
nr. 182/2002 privind protecția informațiilor clasificate, publicată
în Monitorul Oficial al României, Partea I, nr. 248 din 12 aprilie
2002.

3

Textele din Legea nr. 51/1991 criticate se referă la: caracterul
activității de informații pentru asigurarea siguranței naționale,
persoanele cărora le pot fi comunicate informații din domeniul
siguranței naționale, interdicția divulgării de date și informații
secrete care pot aduce prejudicii intereselor siguranței naționale,
procedura de autorizare a efectuării unor acte în scopul culegerii
de informații din domeniul siguranței naționale, protejarea prin
lege împotriva imixtiunilor sau atingerilor aduse drepturilor sau
libertăților fundamentale ale cetățenilor ce pot fi aduse prin
mijloacele de obținere a informațiilor necesare siguranței
naționale.
Textele din Legea nr. 182/2002 criticate se referă la
răspunderea instituțiilor deținătoare de informații secrete de stat,
condițiile clasificării, respectiv declasificării informațiilor secrete
de stat.
În opinia autorilor excepției, aceste prevederi legale încalcă
dispozițiile constituționale ale art. 16 privind egalitatea în
drepturi, ale art. 21 privind accesul liber la justiție și dreptul la un
proces echitabil, ale art. 124 alin. (2) privind înfăptuirea justiției.
Se invocă, totodată, dispozițiile art. 6 paragraful 1 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 10, art. 11 alin. 1 lit. d), art. 13
și art. 15 din Legea nr. 51/1991 privind siguranța națională a
României, precum și asupra constituționalității art. 24 alin. (4)
din Legea nr. 182/2002 privind protecția informațiilor clasificate,
în raport de dispozițiile constituționale și din Convenția pentru
apărarea drepturilor omului și a libertăților fundamentale
invocate și în prezenta cauză. În acest sens sunt, de exemplu,
deciziile nr. 37 din 29 ianuarie 2004, publicată în Monitorul
Oficial al României, Partea I, nr. 183 din 3 martie 2004, și
Decizia nr. 766 din 7 noiembrie 2006, publicată în Monitorul
Oficial al României, Partea I, nr. 25 din 16 ianuarie 2007, prin
care Curtea a respins, pentru considerentele acolo arătate,
excepția de neconstituționalitate invocată. Întrucât nu au
intervenit elemente noi, de natură să determine schimbarea
acestei jurisprudențe, soluția pronunțată anterior de Curte,
precum și considerentele care au fundamentat-o sunt valabile și
în prezenta cauză, inclusiv cu privire la celelalte dispoziții legale
ce fac obiectul excepției, în raport cu care nu au fost formulate
critici distincte.
În ceea ce privește susținerile referitoare la modul de
administrare a probelor, pretinsa instrumentare nelegală,
abuzivă a dosarului de urmărire penală, condițiile obținerii
probelor din dosar, acestea excedează competenței Curții
Constituționale care, potrivit art. 2 alin. (3) din Legea nr. 47/1992,
se pronunță numai asupra constituționalității actelor cu privire la
care a fost sesizată. Tot astfel, problema eventualelor dificultăți
ce pot apărea în procedura de declasificare a informațiilor țin de
aplicarea legii, și nu de constituționalitatea ei, iar rezolvarea sa
nu intră în competența Curții Constituționale. În orice caz,
accesul dificil la mandatul de interceptare a convorbirilor
telefonice emis în scopul și după regulile cuprinse în Legea
nr. 51/1991 privind siguranța națională a României nu poate fi
apreciat ca o împiedicare a instanței și a părților de a cunoaște,
de a dezbate și de a evalua înseși probele administrate, care
sunt depuse de organul de urmărire penală la dosar.

4

MONITORUL OFICIAL AL ROMÂNIEI, PARTEA I, Nr. 871/23.XII.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10, art. 11 alin. (1) lit. d), art. 12, art. 13, art. 14, art. 15 și art. 16
din Legea nr. 51/1991 privind siguranța națională a României, precum și a dispozițiilor art. 23 și art. 24 din Legea nr. 182/2002
privind protecția informațiilor clasificate, excepție invocată de Dorinel Mihai Mucea, Radu Mihai Donciu și Stamen Stantchev în
Dosarul nr. 2.753/2/2007 al Curții de Apel București — Secția I penală.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.264
din 25 noiembrie 2008

referitoare la excepția de neconstituționalitate a prevederilor art. 63 din Ordonanța de urgență
a Guvernului nr. 194/2002 privind regimul străinilor în România
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Ion Tiucă
— procuror
Claudia Margareta
Krupenschi
— magistrat-asistent
Pe rol se află soluționarea excepției de neconstituționalitate
a prevederilor ăart. 64 din Ordonanța de urgență a Guvernului
nr. 194/2002 privind regimul străinilor în România”, excepție
ridicată de Kamal Mohamed Taher Soliman în Dosarul
nr. 829/2/2008 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 12 martie 2008, pronunțată în Dosarul
nr. 829/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor ăart. 64 din Ordonanța de urgență a Guvernului
nr. 194/2002 privind regimul străinilor în România”.
Excepția a fost ridicată de Kamal Mohamed Taher Soliman
într-o cauză de contencios administrativ privind soluționarea

unei contestații formulate împotriva unei decizii de returnare de
pe teritoriul României.
În motivarea excepției de neconstituționalitate autorul
acesteia arată, în esență, că refuzul prelungirii dreptului de
ședere în România persoanelor care și-au întemeiat aici o viață
de familie și care au obținut viza de intrare în România,
întemeiat pe prevederile ăart. 64” din Ordonanța de urgență a
Guvernului nr. 194/2002, reprezintă o ingerință a autorităților
publice în viața de familie, cu încălcarea ordinii constituționale și
a instituției familiei, drepturi reglementate de art. 1, art. 18
alin. (1), art. 26, art. 48 și art. 53 din Constituție. Expunând o
detaliată prezentare și analiză a condițiilor legale pe baza cărora
o căsătorie poate fi calificată ca fiind de conveniență și relevând
importanța acestei instituții a căsătoriei în societate, dar și din
perspectiva vieții intime și de familie, autorul excepției conchide
în sensul că aprecierea unei căsătorii ca fiind de conveniență
are ca efect declararea nulității absolute a acesteia și refuzul, în
consecință, a acordării prelungirii dreptului de ședere în
România obținut în baza acelei căsătorii, ceea ce are grave
consecințe asupra relațiilor de familie. Mai susține că singura
autoritate competentă să constate nulitatea unui act juridic civil
este numai instanța judecătorească, iar nu un organ
administrativ cum este Oficiul Român de Imigrări.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 63 din
Ordonanța de urgență a Guvernului nr. 194/2002 privind regimul
străinilor în România, republicată, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.

MONITORUL OFICIAL AL ROMÂNIEI, PARTEA I, Nr. 871/23.XII.2008
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile ăart. 64” din Ordonanța
de urgență a Guvernului nr. 194/2002 privind regimul străinilor în
România. Ulterior invocării acestei excepții, ordonanța criticată
a fost republicată în Monitorul Oficial al României, Partea I,
nr. 421 din 5 iunie 2008, iar în urma renumerotării textelor de
lege art. 64 a devenit art. 63, astfel că asupra acestuia urmează
să se pronunțe Curtea Constituțională. Dispozițiile art. 63 prevăd
următoarele:
— Art. 63: — Căsătoria de conveniență: ă(1) Oficiul Român
pentru Imigrări refuză prelungirea dreptului de ședere obținut în
baza căsătoriei dacă, în urma verificărilor efectuate, rezultă că
acea căsătorie este de conveniență.
(2) Elementele pe baza cărora se poate constata faptul că
o căsătorie este de conveniență pot fi următoarele:
a) coabitarea matrimonială nu există;
b) soții nu s-au cunoscut înaintea căsătoriei;
c) lipsa unei contribuții efective la îndeplinirea obligațiilor
născute din căsătorie;
d) soții nu vorbesc o limbă înțeleasă de amândoi;
e) există date că anterior unul dintre soți a încheiat o
căsătorie de conveniență;
f) soții sunt inconsecvenți în declararea datelor cu caracter
personal, a circumstanțelor în care s-au cunoscut ori a altor
informații relevante despre aceștia;
g) încheierea căsătoriei a fost condiționată de plata unei
sume de bani între soți, cu excepția sumelor primite cu titlu de
dotă.
(3) Constatarea elementelor prevăzute la alin. (2) se
realizează de către ofițerul de interviu. Aceste elemente pot
rezulta din:
a) datele obținute în urma interviului;
b) înscrisuri;
c) declarațiile celor în cauză sau ale unor terțe persoane;
d) controale la domiciliul conjugal ori alte verificări
suplimentare.”
Dispozițiile constituționale invocate în motivarea excepției
sunt cele ale art. 1 — Statul român, art. 18 alin. (1) — privind
protecția generală a cetățenilor străini și a apatrizilor care
locuiesc în România, precum și a averilor lor, art. 26 — Viața
intimă, familială și privată, art. 48 — Familia și ale art. 53 —
Restrângerea exercițiului unor drepturi sau al unor libertăți.
Analizând excepția de neconstituționalitate, Curtea
Constituțională constată că dispozițiile art. 63 (fost art. 64) din
Ordonanța de urgență a Guvernului nr. 194/2002 privind regimul
străinilor în România au mai constituit obiect al controlului de
constituționalitate. Prin Decizia nr. 132 din 21 februarie 2006,
publicată în Monitorul Oficial al România, Partea I, nr. 229 din
14 martie
2006,
Curtea,
analizând
motive
de
neconstituționalitate invocate asemănătoare celor aici
prezentate, a stabilit că alin. (2) și (3) ale actualului art. 63 din
ordonanță nu contravin dispozițiilor art. 48 alin. (2), art. 53
alin.(1) și (2) și ale art. 126 alin. (5) din Constituție. Cu acel prilej,
ea a reținut că ădispozițiile legale criticate cuprind elementele pe
baza cărora se poate stabili faptul că o căsătorie este de
conveniență, precum și mijloacele concrete din care rezultă
aceste elemente. Dacă la data depunerii cererii prin care se

5

solicită prelungirea dreptului de ședere nu sunt îndeplinite
cumulativ condițiile generale și condițiile speciale prevăzute de
lege, constatându-se astfel existența vreunui element ce
determină calificarea căsătoriei ca fiind de conveniență,
Autoritatea pentru străini (în prezent, Oficiul Român pentru
Imigrări) va refuza străinului prelungirea acestui drept. Decizia
de refuz, precum și motivele care au stat la baza acesteia se
comunică solicitantului prin dispoziția de părăsire a teritoriului
României, care poate fi contestată în fața curții de apel
competente. Așa fiind, se constată că, în exercitarea
competențelor atribuite prin lege, Autoritatea pentru străini (în
prezent, Oficiul Român pentru Imigrări) nu desfășoară o
activitate jurisdicțională, ci exclusiv una administrativă,
referitoare la circulația și evidența persoanelor străine pe
teritoriul României. Activitatea de combatere a căsătoriei de
conveniență încheiate în scopul eludării legii și procedurile de
îndepărtare de pe teritoriul național a străinilor care au încălcat
dispozițiile legale în vigoare nu pot constitui argumente pentru
calificarea autorității administrative drept instanță extraordinară,
astfel încât nu poate fi reținută critica autorului excepției în acest
sens. De asemenea, se constată că nici susținerea potrivit
căreia stabilirea unei căsătorii ca fiind de conveniență înseamnă
practic nulitatea absolută a căsătoriei nu este întemeiată. Astfel,
pe de o parte, nulitatea absolută a căsătoriei poate fi constatată
numai prin hotărâre judecătorească și reprezintă acea sancțiune
civilă aplicabilă căsătoriei încheiate cu nerespectarea
dispozițiilor prevăzute de Codul familiei, iar, pe de altă parte,
căsătoria de conveniență este constatată de o autoritate
specializată, organizată în subordinea unui minister, și produce
efecte exclusiv asupra dreptului de ședere a străinilor în
România, iar nu asupra statutului civil al persoanelor în cauză”.
Totodată, prin Decizia nr. 350 din 2 mai 2006, publicată în
Monitorul Oficial al României, Partea I, nr. 461 din 29 mai 2006,
Curtea a reținut că ăDispozițiile art. 64 alin. (1) din Ordonanța
de urgență a Guvernului nr. 194/2002 instituie o prezumție
relativă care poate fi răsturnată prin proba contrară, în sensul
că solicitantul dreptului de ședere are posibilitatea de a
demonstra, prin orice mijloace de probă, caracterul efectiv și
neechivoc al căsătoriei a cărei existență a invocat-o în
fundamentarea cererii sale. Dispoziția legală criticată nu
afectează în niciun fel dreptul la respectarea vieții private și de
familie, fără vreo eventuală imixtiune a autorității, drept garantat
de art. 8 paragraful 2 din Convenția pentru apărarea drepturilor
omului și a libertăților fundamentale, ci are menirea de a
sancționa acele cazuri în care, prin încheierea căsătoriei, s-au
urmărit alte scopuri decât cele firești și legale. Din aceleași
motive, nu se poate reține nici critica prin raportare la prevederile
constituționale ale art. 48 alin. (1), referitor la principiul
întemeierii familiei pe căsătoria liber consimțită între soți”.
Curtea constată că cele reținute prin deciziile menționate își
păstrează valabilitatea și în prezenta cauză.
În plus, autorul excepției invocă pretinsa încălcare a
prevederilor constituționale ale art. 1 — Statul român, art. 18
alin. (1) privind protecția generală a cetățenilor străini și a
apatrizilor care locuiesc în România, precum și a averilor lor și
ale art. 26 — Viața intimă, familială și privată.
Cât privește prevederile art.18 alin. (1) și ale art. 26 din
Constituție, Curtea constată că acestea sunt pe deplin
respectate de dispozițiile art. 63 din Ordonanța de urgență a
Guvernului nr. 194/2002 privind regimul străinilor în România.
Protecția generală a cetățenilor străini și a apatrizilor care
locuiesc în România, consacrată la nivel constituțional, are
semnificația garantării exercitării, de către aceștia, a tuturor
drepturilor și libertăților, cu excepția celor pentru care Constituția
sau legea impun calitatea de cetățean român, însă în egală
măsură are și semnificația că aceeași categorie de persoane
trebuie să se supună legislației naționale și să îndeplinească

6

MONITORUL OFICIAL AL ROMÂNIEI, PARTEA I, Nr. 871/23.XII.2008

obligațiile corelative acestor drepturi și libertăți. Prin urmare, nu
este contrar spiritului drepturilor și libertăților garantate de art. 18
alin. (1) și art. 26 din Constituție ca, prin lege specială, să fie
reglementate condițiile în care cetățenii străini sau apatrizii pot
beneficia de protecția generală a statului român, sub toate
formele sale. Cât privește invocarea art.1 din Legea

fundamentală, Curtea reține că acest text consacră valorile
supreme ale statului român, ca stat de drept, democratic și
social, precum și principiile pe care acesta se organizează, iar
textul de lege criticat nu se opune niciunei astfel de valori
ocrotite.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 63 din Ordonanța de urgență a Guvernului nr. 194/2002
privind regimul străinilor în România, excepție ridicată de Kamal Mohamed Taher Soliman în Dosarul nr. 829/2/2008 al Curții de
Apel București - Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

CURTEA CONSTITUȚIONALĂ

D E C I Z I A Nr. 1.269
din 25 noiembrie 2008

referitoare la excepția de neconstituționalitate a Ordonanței de urgență a Guvernului nr. 28/2007
pentru completarea Legii nr. 202/2006 privind organizarea și funcționarea Agenției Naționale
pentru Ocuparea Forței de Muncă, precum și pentru stabilirea unor măsuri de reorganizare
instituțională
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Ion Tiucă
— procuror
Claudia Margareta
Krupenschi
— magistrat-asistent
Pe rol se află soluționarea excepției de neconstituționalitate
a Ordonanței de urgență a Guvernului nr. 28/2007 pentru
completarea Legii nr. 202/2006 privind organizarea și
funcționarea Agenției Naționale pentru Ocuparea Forței de
Muncă, precum și pentru stabilirea unor măsuri de reorganizare
instituțională, excepție ridicată de Oficiul pentru Migrația Forței
de Muncă în Dosarul nr. 3.774/2/2007 al Curții de Apel București —
Secția a VIII-a contencios administrativ și fiscal.
La apelul nominal răspunde partea Ministerul Muncii, Familiei
și Egalității de Șanse, prin consilier juridic Florentina Manea, cu
delegație depusă la dosar, lipsind celelalte părți, față de care
procedura de citare a fost legal îndeplinită.
Magistratul-asistent informează Curtea că partea prezentă a
depus la dosarul cauzei note prin care solicită și argumentează
soluția de respingere a excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului părții Ministerul Muncii, Familiei și
Egalității de Șanse, care susține, pe scurt, argumentele expuse

în notele scrise depuse anterior la dosar, menținând solicitarea
cu privire la respingerea excepției de neconstituționalitate.
Reprezentantul Ministerului Public arată că, pe parcursul
derulării procesului în fața instanței de judecată, reclamantulautor al excepției a depus o cerere de renunțare la judecată, de
care instanța a luat act, dar a dispus repunerea pe rol a cauzei
și trimiterea acesteia Curții Constituționale, pentru soluționarea
excepției de neconstituționalitate anterior ridicate. În consecință,
apreciază că instanța de contencios constituțional a fost nelegal
sesizată, impunându-se respingerea ca inadmisibilă a excepției.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2008, pronunțată în Dosarul
nr. 3.774/2/2007, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a Ordonanței de urgență a
Guvernului nr. 28/2007 pentru completarea Legii nr. 202/2006
privind organizarea și funcționarea Agenției Naționale pentru
Ocuparea Forței de Muncă, precum și pentru stabilirea unor
măsuri de reorganizare instituțională.
Excepția a fost ridicată de Oficiul pentru Migrația Forței de
Muncă într-o acțiune de contencios administrativ prin care a fost
solicită constatarea nulității ordonanței de urgență criticate,
precum și a unor acte administrative subsecvente, excepția de
neconstituționalitate invocată făcând parte integrantă a
contestației.

MONITORUL OFICIAL AL ROMÂNIEI, PARTEA I, Nr. 871/23.XII.2008
În motivarea excepției autorul acesteia arată, în esență, că
Ordonanța de urgență a Guvernului nr. 28/2007 nu îndeplinește
cele trei condiții care justifică, potrivit art. 115 alin. (4) din
Constituție, adoptarea unui astfel de act normativ, motivele
invocate în preambulul său drept situații extraordinare
reprezentând, în realitate, ăfapte cu caracter extraordinar”,
pentru a căror reglementare era suficientă emiterea unei hotărâri
de Guvern. În plus, se susține că reglementările actului normativ
criticat afectează o instituție fundamentală a statului român, în
speță Oficiul pentru Migrația Forței de Muncă, ceea ce
contravine prevederilor art. 115 alin. (6) din Constituție. Se mai
adaugă că, prin conținutul său, Ordonanța de urgență a
Guvernului nr. 28/2007 a instituit o serie de paralelisme,
reglementări ale acesteia fiind deja cuprinse în conținutul unor
hotărâri de Guvern. Cât privește critica de neconstituționalitate
intrinsecă, se arată că art. II din ordonanță încalcă dreptul de a
alege locul de muncă, prevăzut de art. 41 alin. (1) din Legea
fundamentală, și ăse ignoră dreptul la informare și de consultare
a reprezentanților salariaților din cele două direcții ale
Ministerului Muncii, Familiei și Egalității de Șanse și ale Oficiului
pentru Migrația Forței de Muncă, prevăzute în art. 41 alin. (2)
din Constituție în sintagma «alte situații specifice stabilite prin
lege»”. De asemenea, sunt nesocotite dispozițiile art. 41 alin. (2)
și (5) din același act fundamental și prin aceea că art. II alin. (4)
din ordonanță garantează drepturile salariale ale personalului
ănumai până la reorganizare, modificând astfel condițiile
esențiale ale unui raport de muncă, înlocuindu-se principiul
consensualismului și al bunei-credințe, al stabilității cu cel al
unor impuneri unilaterale, sub condiții”.
Curtea de Apel București — Secția a VIII-a contencios
administrativ și fiscal opinează în sensul netemeiniciei
excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, deoarece excepția de neconstituționalitate
constituie, în realitate, obiectul principal al acțiunii judiciare
introduse la instanța de contencios administrativ, ceea ce
contravine prevederilor art. 9 din Legea contenciosului
administrativ nr. 554/2004. În subsidiar, susține că Ordonanța
de urgență a Guvernului nr. 28/2007 a fost adoptată cu
respectarea condițiilor prevăzute de art. 115 alin. (4) și (6) din
Constituție. În plus, se precizează că autorii excepției critică, în
realitate, conținutul textelor legale în contextul propriilor dorințe
și interpretări, apreciindu-se totodată că nici nu sunt corelate cu
alte dispoziții legale în vigoare, ceea ce excedează competenței
Curții Constituționale.
Avocatul Poporului apreciază că prevederile art. 212 din
Codul de procedură civilă sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 28/2007 pentru
completarea Legii nr. 202/2006 privind organizarea și
funcționarea Agenției Naționale pentru Ocuparea Forței de

7

Muncă, precum și pentru stabilirea unor măsuri de reorganizare
instituțională, publicată în Monitorul Oficial al României, Partea I,
nr. 282 din 27 aprilie 2007, aprobată cu modificări prin Legea
nr. 271/2007, publicată în Monitorul Oficial al României, Partea I,
nr. 678 din 4 octombrie 2007.
Autorul excepției consideră că actul normativ criticat
contravine, în ordinea invocării lor, prevederilor art. 115 alin. (1),
(4) și (6) din Constituție, în sensul că acesta a adus atingere
drepturilor și libertăților fundamentale prevăzute de art. 1
alin. (3) și (5) referitoare la valorile supreme ale statului român
și principiul supremației Constituției și al respectării legilor,
art. 15 — Universalitatea, art. 31 — Dreptul la informație, art. 41
alin. (1), (2) și (5) — Munca și protecția socială a muncii, art. 51
alin. (1) și (4) — Dreptul la petiționare, art. 61 alin. (1) care
proclamă Parlamentul ca organ reprezentativ al poporului român
și unică autoritate legiuitoare a țării, art. 73 alin. (3) lit. p) referitor
la reglementarea prin lege organică a regimului general privind
raporturile de muncă, sindicatele, patronatele și protecția socială
și de art. 108 alin. (2) și (3) privind emiterea hotărârilor și
ordonanțelor Guvernului.
Analizând excepția de neconstituționalitate, Curtea
Constituțională reține următoarele:
Critica de neconstituționalitate formulată de autorul excepției
cuprinde două aspecte, primul referindu-se la nerespectarea
dispozițiilor art. 115 alin. (4) din Constituție, privind condițiile
cumulative care justifică și pe care, totodată, trebuie să le
îndeplinească o ordonanță de Guvern adoptată în regim de
urgență, ceea ce constituie critica de neconstituționalitate
extrinsecă pe care Curtea urmează să o analizeze cu prioritate.
În acest sens, autorul excepției susține că situația extraordinară,
astfel cum e motivată în preambulul Ordonanței de urgență a
Guvernului nr. 28/2007, nu constituie în realitate o justificare
suficientă pentru adoptarea actului normativ criticat, situațiile
reglementate cu acest prilej fiind deja cuprinse în normele unor
acte normative deja existente. Mai mult, pentru reglementarea
ăfaptelor cu caracter extraordinar”, la care se face referire în
preambulul ordonanței, era suficientă emiterea unei hotărâri de
Guvern.
Față de aceste critici, Curtea constată că legiuitorul delegat
invocă, în preambulul Ordonanței de urgență a Guvernului
nr. 28/2007, drept situație extraordinară a cărei reglementare nu
poate fi amânată, necesitatea ăaducerii la îndeplinire a
prevederilor Ordonanței de urgență a Guvernului nr. 24/2007
privind stabilirea unor măsuri de reorganizare în cadrul
administrației publice centrale, care stipulează că, în termen de
15 zile de la data intrării sale în vigoare, ministerele și celelalte
organe de specialitate ale administrației publice centrale vor
supune Guvernului spre adoptare proiectele de acte normative
pentru
reglementarea
măsurilor
privind
înființarea,
reorganizarea, organizarea și funcționarea lor, context în care
Ministerul Muncii, Familiei și Egalității de Șanse se va
reorganiza”. Ca atare, se arată în continuare, se impune
adoptarea, în regim de urgență, a acestui act normativ ăprin care
se reglementează preluarea de către Agenția Națională pentru
Ocuparea Forței de Muncă a atribuțiilor ministerului în domeniul
protecției cetățenilor români care lucrează în străinătate, în
contextul aderării la Uniunea Europeană și al colaborării Agenției
cu serviciile publice de ocupare din cadrul Serviciului European
de Ocupare a Forței de Muncă (EURES)”. Se invocă totodată
maxima operativitate în întreprinderile tuturor măsurilor
administrative necesare în vederea asigurării și protejării
drepturilor și libertăților cetățenilor români care lucrează în
străinătate, astfel încât drepturile acestei categorii de persoane
să nu fie afectate de modificările instituționale ce au loc, în
considerarea faptului că toate aceste elemente vizează interesul
public și constituie situații extraordinare, a căror reglementare
nu poate fi amânată.
Văzând acestea, Curtea constată că actul normativ criticat
este constituțional, sub aspectul respectării condițiilor prevăzute

8

MONITORUL OFICIAL AL ROMÂNIEI, PARTEA I, Nr. 871/23.XII.2008

de art. 115 alin. (4) din Legea fundamentală, respectiv existența
unei situații extraordinare, a cărei reglementare nu poate fi
amânată și motivarea urgenței în cuprinsul său. Potrivit art. 102
alin. (1) din Constituție, Guvernul exercită conducerea generală
a administrației publice, astfel că reorganizarea unor instituții
aflate în subordinea unui minister intră în atribuțiile sale legale.
Pentru buna funcționare a puterii executive, sub toate
componentele sale, cum sunt structurile din cadrul aparatului de
lucru al Guvernului, este justificată adoptarea în regim de
urgență a unui act normativ cum este Ordonanța de urgență a
Guvernului nr. 28/2007 pentru completarea Legii nr. 202/2006
privind organizarea și funcționarea Agenției Naționale pentru
Ocuparea Forței de Muncă, precum și pentru stabilirea unor
măsuri de reorganizare instituțională, având în vedere, totodată,
și respectarea termenului de 15 zile prevăzut de art. 12 alin. (1)
din Ordonanța de urgență a Guvernului nr. 24/2007 privind
stabilirea unor măsuri de reorganizare în cadrul administrației
publice centrale.
Cât privește susținerile autorului excepției referitoare la un
așa-zis paralelism creat odată cu adoptarea Ordonanței de
urgență a Guvernului nr. 28/2007, Curtea observă că acestea
nu sunt de natură a determina declararea ca fiind
neconstituțional a unui act normativ sau a unui text de lege.
Corelarea legislației specifice unui anumit domeniu, în vigoare
la un moment dat, precum și respectarea normelor de tehnică
legislativă odată cu adoptarea unui act normativ nu constituie
aspecte ce se supun controlului de constituționalitate exercitat
de Curtea Constituțională.
Al doilea aspect al criticii privește neconstituționalitatea
intrinsecă a reglementărilor Ordonanței de urgență a Guvernului
nr. 28/2007, raportată la prevederile art. 1 alin. (3) și (5),
art. 15, 31, art. 41 alin. (1), (2) și (5), art. 51 alin. (1) și (4), art. 61
alin. (1), art. 73 alin. (3) lit. p), art. 108 alin. (2) și (3) și art. 115
alin. (6) din Constituție.
În ce privește invocarea art. 1 alin. (3) și (5) din Legea
fundamentală, autorul excepției pretinde încălcarea acestuia din
prisma nerespectării prevederilor Legii nr. 24/2000 privind
normele de tehnică legislativă; or, așa cum s-a arătat deja,
nerespectarea unei legi nu poate fi considerată o veritabilă
critică de neconstituționalitate, deoarece aceasta trebuie să
vizeze, evident, încălcarea unor norme fundamentale sau
convenționale, și nu a unor dispoziții legale.
Referitor la nerespectarea prevederilor art. 15, art. 51
alin. (1) și (4), art. 61 alin. (1) și ale art. 73 alin. (3) lit. p) din
Constituție, Curtea constată că autorul nu motivează pretinsa
neconformitate dintre aceste texte și reglementările Ordonanței

de urgență a Guvernului nr. 28/2007, astfel că aceste susțineri
nu pot fi reținute.
Curtea observă că autorul excepției invocă în același timp
atât prevederile art. 108 alin. (2) și (3), referitoare la hotărâri și
ordonanțe, ca acte ale Guvernului, cât și ale art. 115 alin. (1), (4)
și (6) din Constituție, referitoare la delegarea legislativă, ceea
ce denotă o confuzie între cele două categorii de acte normative
pe care Guvernul le poate emite potrivit delegării legislative,
reglementate de art. 115 din Constituție, respectiv între
ordonanța pe care Guvernul o poate adopta în baza unei legi
speciale de abilitare, în domenii care nu fac obiectul legilor
organice, conform alin. (1) al art. 115, și ordonanța de urgență,
care nu face obiectul unei legi de abilitare, supunându-se
condițiilor prevăzute de art. 115 alin. (4), (5) și (6) din Constituție.
În ceea ce privește critica de neconstituționalitate referitoare
la încălcarea art. 115 alin. (6) din Constituție, Curtea constată
că aceasta nu este întemeiată, deoarece nici Agenția Națională
pentru Ocuparea Forței de Muncă și nici Oficiul pentru Migrația
Forței de Muncă nu fac parte din categoria instituțiilor
fundamentale ale statului, în sensul textului constituțional
indicat, acestea fiind instituții publice aflate în structura
aparatului de lucru a unui minister.
În sfârșit, autorul excepției mai pretinde că prevederile art. II
din Ordonanța de urgență a Guvernului nr. 28/2007, în general,
și ale art. II alin. (4), în special, contravin dispozițiilor art. 41
alin. (1), (2) și (5) din Constituție, privind munca și protecția
socială a muncii, deoarece acestea afectează ădreptul de a
alege locul de muncă” și ădreptul la informare și de consultare
ale reprezentanților salariaților din cele două direcții ale
Ministerului Muncii, Familiei și Egalității de Șanse și ale Oficiului
pentru Migrația Forței de Muncă”.
Or, dispozițiile art. II din ordonanța criticată conțin norme
referitoare la preluarea personalului încadrat în Direcția protecția
drepturilor cetățenilor români care lucrează în străinătate și la
Direcția evidență și monitorizare din cadrul Ministerului Muncii,
Familiei și Egalității de Șanse de către Agenția Națională pentru
Ocuparea Forței de Muncă, la trecerea Oficiului Migrației Forței
de Muncă în subordinea aceleiași agenții, în cadrul unor măsuri
de reorganizare ce trebuie aduse la îndeplinire în 60 de zile de
la data intrării în vigoare a ordonanței criticate. Alin. (4) al art. II
prevede că până la reorganizarea structurilor de mai sus,
preluate de Agenția Națională pentru Ocuparea Forței de
Muncă, drepturile salariale ale acestora se mențin. Or, Curtea
constată că aceste prevederi nu conțin norme de natură să
aducă atingere dreptului la muncă și protecției sociale,
consacrate de art. 41 alin. (1), (2) și (5) din Constituție, și nici
dreptului la informație, garantat de art. 31 din aceasta.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 28/2007 pentru
completarea Legii nr. 202/2006 privind organizarea și funcționarea Agenției Naționale pentru Ocuparea Forței de Muncă, precum
și pentru stabilirea unor măsuri de reorganizare instituțională, excepție ridicată de Oficiul pentru Migrația Forței de Muncă în Dosarul
nr. 3.774/2/2007 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Krupenschi

MONITORUL OFICIAL AL ROMÂNIEI, PARTEA I, Nr. 871/23.XII.2008

9

CURTEA CONSTITUȚIONALĂ

D E C I Z I A Nr. 1.272
din 25 noiembrie 2008

referitoare la excepția de neconstituționalitate a dispozițiilor art. 2141, art. 2142, art. 2143
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2141, art. 2142, art. 2143 din Legea
nr. 571/2003 privind Codul fiscal, excepție invocată de
Societatea Comercială ăSDS Company” — S.R.L. în Dosarul
nr. 3.271/102/2007 al Tribunalului Mureș — Secția contencios
administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, arătând că textele de lege criticate au fost abrogate
expres ulterior sesizării Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 17 aprilie 2008, pronunțată în Dosarul
nr. 3.271/102/2007, Tribunalul Mureș — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 2141,
art. 2142, art. 2143 din Legea nr. 571/2003 privind Codul fiscal,
excepție ridicată de Societatea Comercială ăSDS Company” —
S.R.L.
În motivarea excepției de neconstituționalitate se susține,
în esență, că normele criticate încalcă principiul nediscriminării
cetățenilor, întrucât, din analiza modului de aplicare a taxei
reglementate de acestea, rezultă că taxa este percepută numai
pentru autoturismele înmatriculate în Comunitatea Europeană
și reînmatriculate în România, în timp ce pentru autoturismele
deja înmatriculate în România, la o nouă înmatriculare, taxa nu
mai este percepută. Se mai arată că taxa de primă înmatriculare
a autovehiculelor pe care o instituie prevederile criticate
contravine normelor comunitare în materie (art. 90 din Tratatul
CE), ceea ce este în contradicție cu dispozițiile constituționale
ale art. 148 alin. (2).
Tribunalul Mureș — Secția contencios administrativ și
fiscal consideră că excepția de neconstituționalitate este
întemeiată, deoarece dispozițile legale criticate încalcă

prevederile art. 25, art. 28 și art. 90 din Tratatul CE, precum și
prevederile art. 16 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
nu încalcă dispozițiile constituționale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2141—2143 din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003. Aceste dispoziții, care formau
capitolul II1 ăTaxe speciale pentru autoturisme și autovehicule”,
au fost introduse prin Legea nr. 343/2006, publicată în Monitorul
Oficial al României, Partea I, nr. 662 din 1 august 2006.
Dispozițiile constituționale invocate în motivarea excepției
sunt cele cuprinse în art. 16 privind egalitatea în drepturi și în
art. 148 alin. (2) privind integrarea în Uniunea Europeană.
Examinând excepția de neconstituționalitate astfel cum a fost
formulată, Curtea constată următoarele:
Ulterior sesizării Curții Constituționale prin Încheierea din
17 aprilie 2008 a Tribunalului Mureș – Secția contencios
administrativ și fiscal, dispozițiile art. 2141—2143 din Legea
nr. 571/2003 privind Codul fiscal au fost abrogate în mod expres
prin art. 14 alin. (2) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României, Partea I,
nr. 327 din 25 aprilie 2008, ordonanță ce a intrat în vigoare la
1 iulie 2008.
Așa fiind și având în vedere dispozițiile art. 29 alin. (1) din
Legea nr. 47/1992, potrivit cărora Curtea se pronunță numai
asupra unor dispoziții din legi sau ordonanțe ăîn vigoare”,
excepția de neconstituționalitate a devenit inadmisibilă, potrivit
art. 29 alin. (6) din aceeași lege.

10

MONITORUL OFICIAL AL ROMÂNIEI, PARTEA I, Nr. 871/23.XII.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 2141, art. 2142, art. 2143 din Legea
nr. 571/2003 privind Codul fiscal, excepție invocată de Societatea Comercială ăSDS Company” — S.R.L. în Dosarul
nr. 3.271/102/2007 al Tribunalului Mureș – Secția contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.308
din 2 decembrie 2008

referitoare la excepția de neconstituționalitate a dispozițiilor art. 22 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Vasile
Balint în Dosarul nr. 3.386/302/2008 al Judecătoriei Sectorului 5
București — Secția I penală.
La apelul nominal lipsește autorul excepției, față de care
procedura de citare este legal îndeplinită.
Președintele dispune să se facă apelul și în dosarele
nr. 1.749D/2008, nr. 1.750D/2008 și nr. 1.775D/2008, având ca
obiect aceeași excepție de neconstituționalitate, invocată de
Traian Lipan, Viorel Florin Dragnea și Costel Urzică în dosarele
nr. 4.608/302/2008, nr. 4.126/302/2008 și, respectiv,
nr. 4.610/302/2008 ale Judecătoriei Sectorului 5 București —
Secția I penală.
La apelul nominal lipsesc autorii excepției, față de care
procedura de citare este legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 1.627D/2008,

nr. 1.749D/2008, nr. 1.750D/2008 și nr. 1.775D/2008 este
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea dosarelor nr. 1.749D/2008,
nr. 1.750D/2008 și nr. 1.775D/2008 la Dosarul nr. 1.627D/2008,
care a fost primul înregistrat.
Reprezentantul Ministerului Public pune concluzii de
respingere a excepției de neconstituționalitate, arătând că ceea
ce se critică, în realitate, este modul de aplicare a Legii
nr. 275/2006.
C U R T E A,

având în vedere actele și lucrările dosarelor, reține următoarele:
Prin încheierile din 24 iunie 2008, 25 iunie 2008, 28 iulie 2008
și 30 iulie 2008, pronunțate în dosarele nr. 1.627D/2008,
nr. 1.749D/2008, nr. 1.750D/2008 și nr. 1.775D/2008,
Judecătoria Sectorului 5 București — Secția I penală a
sesizat Curtea Constituțională cu excepția de
neconstituționalitate a dispozițiilor art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Vasile Balint, Traian Lipan, Viorel Florin
Dragnea și, respectiv, Costel Urzică.
În motivarea excepției de neconstituționalitate
asemănătoare în dosarele conexate, se susține, în esență, că
sintagma ăîn mod excepțional” cuprinsă în textul de lege criticat
lasă loc arbitrariului și determină o inegalitate a cetățenilor, prin
aceea că lasă interpretarea legii la latitudinea unui organ de
autoritate publică, respectiv Comisia de individualizare a

MONITORUL OFICIAL AL ROMÂNIEI, PARTEA I, Nr. 871/23.XII.2008
regimului pedepsei din cadrul penitenciarului. Se încalcă în
acest mod și dreptul la integritate psihică a persoanei, deoarece
decizia judecătorului delegat se ia pe baza raportului comisiei,
care poate dispune în mod excepțional, fără stabilirea unor
limite, ce înseamnă regimul pe care urmează să îl suporte
condamnatul analizat. În plus, analiza de către aceeași comisie
a naturii și modului de săvârșire a infracțiunii, fără ca deținutul
să aibă posibilitatea depunerii de probatorii, comisia urmând să
aibă în vedere situația reținută de instanța care a pronunțat
condamnarea, reprezintă un act de ingerință în actul autorității
judiciare, care nu este permis într-o ordine constituțională
guvernată de principiul separației puterilor în stat.
Judecătoria Sectorului 5 București — Secția I penală
opinează că excepția este neîntemeiată, întrucât textele de lege
criticate nu încalcă prevederile constituționale invocate de autorii
excepției.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că excepția de
neconstituționalitate este neîntemeiată, deoarece textul de lege
criticat nu încalcă dispozițiile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie art. 22 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 627 din
20 iulie 2006, având următorul cuprins: ăÎn mod excepțional,
natura și modul de săvârșire a infracțiunii, precum și persoana
condamnatului pot determina includerea persoanei condamnate
în regimul de executare imediat inferior ca grad de severitate.”
Se susține că acest text de lege încalcă prevederile
constituționale ale art. 1 alin. (4) care consacră separația
puterilor în stat, ale art. 16 alin. (1) privind egalitatea în drepturi
și ale art. 22 alin. (1) teza a treia privind dreptul persoanei la
integritate psihică.
Examinând excepția de neconstituționalitate astfel cum a fost
formulată se constată că aceasta este neîntemeiată și urmează
a fi respinsă.
Așa cum a mai statuat Curtea Constituțională în
jurisprudența sa (Decizia nr. 534 din 31 mai 2007, publicată în
Monitorul Oficial al României, Partea I, nr. 428 din 27 iunie
2007), scopul Legii nr. 275/2006 constă tocmai în stabilirea unui

11

sistem de reguli și criterii care stau la baza executării pedepselor
privative de libertate. Potrivit prevederilor art. 18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege”.
Dispozițiile legale criticate, care reglementează posibilitatea
persoanelor condamnate la pedeapsa închisorii mai mare de
5 ani, dar care nu depășește 15 ani, de a fi incluse, în mod
excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate de autorul
excepției.
Astfel, nu se poate reține încălcarea principiului separației
puterilor în stat, deoarece activitatea Comisiei pentru
individualizarea regimului de executare a pedepselor privative
de libertate, constituită în penitenciar în temeiul art. 14 din Legea
nr. 275/2006, nu constituie o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare de către
Comisia pentru individualizarea regimului de executare a
pedepselor privative de libertate, persoana condamnată poate
formula plângere la judecătorul delegat pentru executarea
pedepselor privative de libertate. De asemenea, împotriva
încheierii judecătorului delegat pentru executarea pedepselor
privative de libertate persoana condamnată poate introduce
contestație la judecătoria în a cărei circumscripție se află
penitenciarul, astfel încât instanța de judecată decide asupra
legalității măsurii contestate.
În legătură cu încălcarea dispozițiilor art. 16 din Constituție,
se constată că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată în parte. Prin urmare, textul de lege criticat este în
concordanță cu principiul constituțional al egalității în drepturi,
care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Nu poate fi reținută nici critica referitoare la lipsa de claritate
a sintagmei ăîn mod excepțional”, cuprinsă în textul de lege ce
face obiectul excepției. Interpretarea sistematică a textului de
lege criticat în ansamblul actului normativ din care face parte,
precum și interpretarea sa teleologică relevă cu claritate sensul
acestei sintagme, fără a lăsa vreun dubiu cu privire la voința
legiuitorului. Problema aplicării în concret a acestui text de lege,
invocată de autorul excepției, care susține că, în practică,
individualizarea regimului de executare a pedepsei s-ar realiza
discreționar, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată.

12

MONITORUL OFICIAL AL ROMÂNIEI, PARTEA I, Nr. 871/23.XII.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție ridicată de Vasile Balint, Traian Lipan,
Viorel Florin Dragnea și, respectiv, Costel Urzică în dosarele nr. 1.627D/2008, nr. 1.749D/2008, nr. 1.750D/2008 și nr. 1.775D/2008
ale Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.327
din 4 decembrie 2008

referitoare la excepția de neconstituționalitate a dispozițiilor art. 9 alin. (1)
din Ordonanța Guvernului nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăLogistic Speed Transport” — S.R.L. Constanța în
Dosarul nr. 691/249/2008 al Judecătoriei Lehliu-Gară.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:

Prin Încheierea din 6 august 2008, pronunțată în Dosarul
nr. 691/249/2008, Judecătoria Lehliu-Gară a sesizat Curtea
Constituțională cu excepția de neconstituționalitate a
prevederilor art. 9 alin. (1) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de
Societatea Comercială ăLogistic Speed Transport” — S.R.L.
Constanța în dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 23 alin. (12) și art. 45 din Constituția României,
deoarece reglementează răspunderea contravențională a
persoanei juridice, deși fapta de încălcare a legii este comisă
de o persoană fizică, iar prin aceasta încalcă accesul liber al
persoanei fizice la activitatea economică.
Judecătoria Lehliu-Gară opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 871/23.XII.2008
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (1) din Ordonanța Guvernului nr. 37/2007
privind stabilirea cadrului de aplicare a regulilor privind
perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a
activității acestora, publicată în Monitorul Oficial al României,
Partea I, nr. 565 din 16 august 2007, dispoziții care au următorul
cuprins:
— Art. 9 alin. (1): ă(1)Contravențiile prevăzute la art. 8 se
sancționează după cum urmează:
a) cele de la pct. 1, 3, 8, 49, 50 și 60, cu amendă de la 9.000
lei la 10.000 lei, aplicabilă întreprinderii/operatorului de transport
rutier;
b) cele de la pct. 2 și 9, cu amendă de la 9.000 lei la 10.000
lei, aplicabilă atelierului care a montat tahograful, tahograful
digital sau dispozitivul ilegal;
c) cele de la pct. 4, 53 și 57, cu amendă de la 4.500 lei la
5.000 lei, aplicabilă întreprinderii/operatorului de transport rutier;
d) cele de la pct. 10, 11 și 15, cu amendă de la 4.500 lei la
5.000 lei, aplicabilă întreprinderii/operatorului de transport rutier
sau conducătorului auto, după caz;
e) cea de la pct. 7, cu amendă de la 4.500 lei la 5.000 lei,
aplicabilă atelierului care a calibrat tahograful sau tahograful
digital;
f) cele de la pct. 5, 6, 12, 13 și 61, cu amendă de la 3.500 lei
la 4.000 lei, aplicabilă întreprinderii/operatorului de transport
rutier;

13

g) cele de la pct. 14 și 16, cu amendă de la 3.500 lei la 4.000
lei, aplicabilă conducătorului auto;
h) cele de la pct. 51, 52, 58 și 59, cu amendă de la 3.000 lei
la 3.500 lei, aplicabilă întreprinderii/operatorului de transport
rutier;
i) cele de la pct. 54, 55 și 56, cu amendă de la 2.000 lei la
2.500 lei, aplicabilă întreprinderii/operatorului de transport rutier;
j) cele de la pct. 30, 35, 41 și 46, cu amendă de la 3.000 lei
la 5.000 lei, aplicabilă întreprinderii/operatorului de transport
rutier;
k) cele de la pct. 29, 34, 40 și 45, cu amendă de la 2.500 lei
la 3.000 lei, aplicabilă întreprinderii/operatorului de transport
rutier;
l) cele de la pct. 28, 33, 39 și 44, cu amendă de la 2.000 lei
la 2.500 lei, aplicabilă întreprinderii/operatorului de transport
rutier;
m) cele de la pct. 27, 32, 38 și 43, cu amendă de la 1.500 lei
la 2.000 lei, aplicabilă întreprinderii/operatorului de transport
rutier;
n) cele de la pct. 26, 31, 36, 37, 42, 47 și 48, cu amendă de
la 1.000 lei la 1.500 lei, aplicabilă întreprinderii/operatorului de
transport rutier;
o) cele de la pct. 17, 18, 19, 20, 21, 22, 23, 24 și 25, cu
amendă de la 1.000 lei la 1.500 lei, aplicabilă conducătorului
auto.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 547 din
15 mai 2008, publicată în Monitorul Oficial al României, Partea I,
nr. 430 din 9 iunie 2008, Curtea a respins ca neîntemeiată
excepția de neconstituționalitate a dispozițiilor art. 9 alin. (1) din
Ordonanța Guvernului nr. 37/2007.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9 alin. (1) din Ordonanța Guvernului nr. 37/2007 privind
stabilirea cadrului de aplicare a regulilor privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora, excepție ridicată de Societatea Comercială ăLogistic Speed Transport” —
S.R.L. Constanța în Dosarul nr. 691/249/2008 al Judecătoriei Lehliu-Gară.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 871/23.XII.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetelor de venituri și cheltuieli actualizate
pe anul 2008 ale unor operatori economici aflați sub
autoritatea Ministerului Transporturilor
În temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
completările ulterioare, și al Legii nr. 500/2002 privind finanțele publice, cu
modificările ulterioare,
în conformitate cu prevederile Ordonanței de urgență a Guvernului
nr. 79/2008 privind măsuri economico-financiare la nivelul unor operatori
economici, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetele de venituri și cheltuieli actualizate pe anul 2008
ale unor operatori economici aflați sub autoritatea Ministerului Transporturilor,
prevăzute în anexele nr. 1—4.
Art. 2. — (1) Cheltuielile totale aferente veniturilor totale înscrise în bugetul
de venituri și cheltuieli reprezintă limite maxime, care nu pot fi depășite decât în
cazuri justificate și numai cu aprobarea Guvernului, la propunerea Ministerului
Transporturilor.
(2) În cazul în care în execuție se înregistrează depășiri sau nerealizări ale
veniturilor totale aprobate, operatorii economici pot efectua cheltuieli totale
proporțional cu gradul de realizare a veniturilor totale.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
Art. 4. — Anexele nr. 1—4*) fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor,
Ludovic Orban
p. Ministrul muncii, familiei și egalității
de șanse,
Theodora Bertzi,
secretar de stat
Ministrul economiei și finanțelor,
Varujan Vosganian
București, 17 decembrie 2008.
Nr. 1.696.

*) Anexele nr. 1—4 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 871/23.XII.2008

15
ANEXA Nr. 1

16

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

17

18

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

19

20

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

21
ANEXA Nr. 2

22

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

23

24

MONITORUL OFICIAL AL ROMÂNIEI, PARTEA I, Nr. 871/23.XII.2008
ANEXA Nr. 3

MONITORUL OFICIAL AL ROMÂNIEI, PARTEA I, Nr. 871/23.XII.2008

25

26

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

27

28

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

29
ANEXA Nr. 4

30

MONITORUL OFICIAL AL ROMÂNIEI, PARTEA I, Nr. 871/23.XII.2008

MONITORUL OFICIAL AL ROMÂNIEI, PARTEA I, Nr. 871/23.XII.2008

31

32

MONITORUL OFICIAL AL ROMÂNIEI, PARTEA I, Nr. 871/23.XII.2008

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 871/23.XII.2008 conține 32 de pagini.

Prețul: 2,50 lei

&JUYDGY|323216]
ISSN 1453—4495

