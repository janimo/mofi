PARTEA I

Anul 176 (XX) — Nr. 721

Joi, 23 octombrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

930.

— Decret privind rechemarea unui ambasador..........

2

931.

— Decret privind rechemarea unui ambasador..........

2

932.

— Decret privind rechemarea unui ambasador..........

3

DECIZII ALE CURȚII CONSTITUȚIONALE
Decizia nr. 1.094 din 15 octombrie 2008 referitoare la obiecția
de neconstituționalitate a prevederilor art. I pct. 56
[art. 107 alin. (1) și (4)], pct. 12 [art. 12 alin. (2)], pct. 50
[art. 96], pct. 77 [art. 129 alin. (1)] și pct. 53 [art. 105
alin. (2)] din Legea pentru modificarea și completarea
Legii nr. 94/1992 privind organizarea și funcționarea
Curții de Conturi ........................................................

3–7

2

MONITORUL OFICIAL AL ROMÂNIEI, PARTEA I, Nr. 721/23.X.2008

DECRETE
PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Doru Romulus Costea se recheamă din calitatea de
ambasador extraordinar și plenipotențiar, șef al Misiunii Permanente a României
pe lângă Oficiul Națiunilor Unite de la Geneva și organizațiile internaționale cu
sediul în Confederația Elvețiană.
Art. 2. — Domnul Doru Romulus Costea își va încheia misiunea în termen
de cel mult 90 de zile de la publicarea prezentului decret în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 17 octombrie 2008.
Nr. 930.

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Doamna Silvia Davidoiu (Stancu) se recheamă din calitatea de
ambasador extraordinar și plenipotențiar al României în Irlanda.
Art. 2. — Doamna Silvia Davidoiu (Stancu) își va încheia misiunea în termen
de cel mult 90 de zile de la publicarea prezentului decret în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 17 octombrie 2008.
Nr. 931.

MONITORUL OFICIAL AL ROMÂNIEI, PARTEA I, Nr. 721/23.X.2008

3

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Vasile Sofineti se recheamă din calitatea de ambasador
extraordinar și plenipotențiar al României în Republica India, Republica Populară
Bangladesh, Republica Maldivelor, Regatul Nepal și Republica Democrată
Socialistă Sri Lanka.
Art. 2. — Domnul Vasile Sofineti își va încheia misiunea în termen de cel
mult 90 de zile de la publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 932.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.094
din 15 octombrie 2008

referitoare la obiecția de neconstituționalitate a prevederilor art. I pct. 56 [art. 107 alin. (1) și (4)],
pct. 12 [art. 12 alin. (2)], pct. 50 [art. 96], pct. 77 [art. 129 alin. (1)] și pct. 53 [art. 105 alin. (2)]
din Legea pentru modificarea și completarea Legii nr. 94/1992 privind organizarea și funcționarea
Curții de Conturi
Cu Adresa nr. 2.378 din 10 octombrie 2008, Președintele
României a transmis Curții Constituționale sesizarea de
neconstituționalitate asupra Legii pentru modificarea și
completarea Legii nr. 94/1992 privind organizarea și
funcționarea Curții de Conturi. Sesizarea, formulată în temeiul
art. 146 lit. a) din Constituție și al art. 15 alin. (1) din Legea
nr. 47/1992 privind organizarea și funcționarea Curții
Constituționale, a fost înregistrată la Curtea Constituțională sub
nr. 10.946 din 10 octombrie 2008 și formează obiectul Dosarului
nr. 1.983A/2008.
În motivarea obiecției se arată că următoarele texte din legea
criticată sunt neconstituționale, deoarece:
— art. 107 alin. (4), potrivit căruia persoanele care au
îndeplinit funcția de consilier de conturi pe durata unui mandat
complet beneficiază la data pensionării de pensie de serviciu,
în cuantumul prevăzut de lege pentru magistrați, contravine

art. 16 alin. (1) din Constituție privind egalitatea în fața legii, fără
privilegii și fără discriminări. Se consideră că acest text de lege
ăcreează o discriminare pozitivă inacceptabilă” în beneficiul
consilierilor de conturi ăcare au îndeplinit funcția pe durata unui
mandat complet, respectiv 6 ani, în timp ce magistrații
beneficiază de pensie de serviciu, dacă au îndeplinit funcția timp
de 25 de ani”. De altfel, dispozițiile criticate ăsunt discriminatorii”
și față de art. 82 din Legea nr. 303/2004 privind statutul
judecătorilor și procurorilor, care prevede că pot beneficia de
pensie de serviciu în cuantumul prevăzut de lege pentru
magistrați și ăfoștii judecători și procurori financiari și consilierii
de conturi de la secția jurisdicțională care au exercitat aceste
funcții la Curtea de Conturi, cu o vechime de cel puțin 25 de ani
în funcția de judecător ori procuror, magistrat-asistent sau
personal de specialitate juridică asimilat judecătorilor și
procurorilor, precum și în funcția de judecător ori procuror

4

MONITORUL OFICIAL AL ROMÂNIEI, PARTEA I, Nr. 721/23.X.2008

financiar sau consilier de conturi de la secția jurisdicțională a
Curții de Conturi”. Or, în mod constant, în jurisprudența sa,
Curtea Constituțională a statuat că discriminarea trebuie
apreciată prin raportare la cetățenii care au același statut
profesional sau social, astfel că, dacă la situații egale trebuie să
corespundă un tratament egal, la situații diferite, tratamentul
juridic nu poate fi decât diferit;
— art. 12 alin. (2), care dispune că organizarea activității
Curții de Conturi și valorificarea actelor de control se
reglementează ăprintr-un regulament adoptat de plenul Curții”,
contravine art. 73 alin. (3) lit. l) din Constituție, potrivit căruia
organizarea și funcționarea acesteia se reglementează prin lege
organică. Se consideră că ăîn felul acesta Plenul Curții de
Conturi se substituie Parlamentului, instituția dobândind atribuții
de legiferare”;
— art. 96, ăprin care se instituie în sarcina Curții de Conturi
obligația de a cere celor în drept suspendarea din funcție «a
persoanelor acuzate de săvârșirea de fapte cauzatoare de
prejudicii importante sau a unor abateri grave cu caracter
financiar, constatate în urma controalelor sau a auditurilor
efectuate, până la soluționarea definitivă a cauzelor în care sunt
implicate»”, încalcă atât art. 23 alin. (11) din Constituție, referitor
la prezumția de nevinovăție ce operează până la rămânerea
definitivă a hotărârii judecătorești de condamnare, cât și art. 41
alin. (1) din aceasta, ăpentru că restricționează dreptul la
muncă”. Astfel, în situația în care angajatorul a formulat plângere
penală împotriva salariatului sau acesta a fost trimis în judecată
pentru fapte incompatibile cu funcția deținută, art. 52 alin. (1)
din Codul muncii permite suspendarea contractului individual de
muncă din inițiativa angajatorului, până la rămânerea definitivă
a hotărârii judecătorești. Așadar, doar angajatorul poate aprecia
care sunt măsurile ce se impun pentru protejarea activității
economice. Stabilirea acestei competențe a Curții de Conturi
contravine și art. 135 din Constituție, referitor la principiul
economiei de piață, întrucât ădeciziile privind conducerea
întreprinderilor aparțin exclusiv administrației acestora”;
— art. 129 privind stabilirea amenzii printr-un regulament
aprobat de Plenul Curții de Conturi este contrar dispozițiilor
art. 139 alin. (1) din Constituție, potrivit căruia impozitele, taxele
și orice alte venituri ale bugetului de stat și ale bugetului
asigurărilor de stat se stabilesc numai prin lege. Or, art. 129 alin. (2)
din legea criticată prevede că sumele reprezentând amenzi
civile se fac venit la bugetul de stat, astfel că ăamenda trebuie
să se stabilească prin lege și nu printr-un regulament adoptat
de către entitatea care constată abaterile”. În sensul acestor
susțineri se invocă jurisprudența Curții Constituționale, care a
ăstatuat că stabilirea sancțiunii trebuie să fie în competența
autorității publice însărcinate cu organizarea executării legii și
nu a celei însărcinate cu aplicarea legii”;
— art. 105 alin. (2) privind condițiile de numire în funcția de
consilier de conturi este contrar art. 140 alin. (4) din Constituție,
întrucât ărestrângerea sferei studiilor absolvite, doar la cele
economice sau juridice, excedează textului constituțional,
consilierii Curții de Conturi fiind numiți de către Parlament, în
urma negocierii dintre partidele politice”. Se mai arată că, dacă
legiuitorul constituant ar fi dorit ca numirea consilierilor de
conturi să se facă în anumite condiții, ăar fi procedat ca în cazul
magistraților sau al membrilor Curții Constituționale”, în sensul
că aceștia sunt numiți în funcție în condițiile legii organice, așa
cum prevede art. 125 din Constituție;
— art. 107 alin. (1) recunoaște membrilor Curții de Conturi
statutul de ădemnitari de stat” tocmai din cauza numirii lor pe
criterii politice. Or, ăsintagma «demnitar de stat» nu își găsește

corespondentul în legislația actuală, art. 16 alin. (3) din
Constituție referindu-se la funcții și demnități publice”.
În consecință, solicită Curții Constituționale să admită
sesizarea de neconstituționalitate și să constate că Legea
pentru modificarea și completarea Legii nr. 94/1992 privind
organizarea și funcționarea Curții de Conturi contravine art. 16
alin. (1), art. 23 alin. (11), art. 41 alin. (1), art. 73 alin. (3) lit. l),
art. 135 alin. (1), art. 139 alin. (1) și art. 140 alin. (4) din
Constituție.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților celor
două Camere ale Parlamentului, precum și Guvernului, pentru
a prezenta punctele lor de vedere.
Președintele Camerei Deputaților apreciază că sesizarea
privind obiecția de neconstituționalitate a Legii pentru
modificarea și completarea Legii nr. 94/1992 este vădit
neîntemeiată. În acest sens, arată că art. 107 alin. (4) din lege
nu contravine prevederilor constituționale ale art. 16 alin. (1),
deoarece, potrivit art. 140 alin. (4) din Constituție, ămembrii Curții
de Conturi sunt supuși incompatibilității prevăzute de lege pentru
judecători. În aceste condiții, este firesc ca Parlamentul să aibă
dreptul de a crea o corespondență între cele două categorii de
funcții și în privința stabilirii cuantumului pensiei de serviciu”. Cu
privire la criticile ce vizează art. 12 alin. (2) din lege, apreciază
că ăParlamentul nu poate fi obligat să legifereze în detaliu modul
concret în care urmează să se organizeze și să funcționeze o
anumită autoritate publică”, precum și că ănu s-a încălcat nicio
dispoziție constituțională prin atribuirea Curții de Conturi a
dreptului de a-și aproba un regulament propriu”. Invocarea
încălcării art. 73 alin. (3) lit. l) din Constituție este, pe de o parte,
inadmisibilă, ăîntrucât este identică cu unul dintre motivele
pentru care Președintele României a transmis Parlamentului
spre reexaminare legea respectivă, iar forul legislativ s-a
pronunțat deja în această materie”, iar, pe de altă parte, Legea
pentru organizarea și funcționarea Curții de Conturi a fost
adoptată ca lege specială, chiar în temeiul acestui text
constituțional. ăParlamentul nu poate interzice acestei autorități
să dezvolte prevederile legii sale organice în reglementări de
procedură.” De altfel, și Legea nr. 47/1992 privind organizarea
și funcționarea Curții Constituționale prevede că aceasta își
desfășoară activitatea în baza unui regulament propriu. În
legătură cu criticile referitoare la art. 96 din lege, se arată că
ăprin această dispoziție s-a instituit obligația Curții de Conturi de
a cere celor în drept suspendarea din funcție a celor în cauză,
dar această procedură nu este discreționară”, iar textul de lege
este ăde natură a consolida auditul financiar, ceea ce nu
afectează nicio prevedere constituțională”. În plus, se consideră
că art. 96 din lege se referă la o persoană împotriva căreia
organele competente au formulat acuzații susținute cu probe și
suspendarea din funcție ănu impietează asupra prezumției de
nevinovăție a acesteia, de care va continua să beneficieze până
la definitivarea procedurii judiciare.” Apreciază că nici susținerile
privind neconstituționalitatea art. 129 alin. (2) din lege nu pot fi
reținute, întrucât acesta dispune cu privire la modul de aplicare
a prevederilor art. 127 și art. 128 din aceeași lege. În sfârșit, și
criticile formulate cu privire la art. 105 alin. (2) din lege, prin
raportare la art. 140 alin. (4) din Constituție, sunt neîntemeiate,
deoarece ăținând seama de specificul activității Curții de Conturi
și de rolul ei special” este dreptul Parlamentului să stabilească
condițiile de specializare a consilierilor de conturi, iar numirea
lor în urma unor negocieri politice ănu are relevanță pentru
desemnarea candidaților la funcția respectivă”.

MONITORUL OFICIAL AL ROMÂNIEI, PARTEA I, Nr. 721/23.X.2008
Guvernul, în punctul de vedere exprimat, arată că sesizarea
este neîntemeiată, deoarece: prevederile art. 107 alin. (4), care
dispun cu privire la dreptul la pensie al consilierilor de conturi,
sunt în concordanță cu art. 47 alin. (2) din Constituție, astfel că
ălegiuitorul este în drept să stabilească și să modifice, ori de câte
ori apare această necesitate, condițiile și criteriile de acordare a
pensiilor, modul de calcul și cuantumul acestora”. Invocând
jurisprudența Curții Constituționale și a Curții Europene a
Drepturilor Omului cu privire la situația juridică obiectiv diferită în
care se află anumite categorii de persoane, se arată că
legiuitorul poate institui tratamente juridice diferențiate ă[...] și
printr-un mod de calcul și cuantum diferite ale pensiilor”, dacă
situația obiectiv diferită a unor categorii de persoane le justifică
sau chiar le impune, fără ca aceasta să reprezinte privilegii sau
discriminări. Aspectul criticat este de oportunitate, iar nu de
constituționalitate. Se precizează că ămodalitatea de instituire a
pensiei de serviciu prin raportare la pensia de serviciu a
magistraților se regăsește și în alte reglementări, precum: Legea
nr. 96/2006 privind Statutul deputaților și senatorilor, Legea
nr. 7/2006 privind Statutul funcționarului public parlamentar”. De
altfel, ădoar în mod formal critica de neconstituționalitate se
raportează la art. 16 din Constituție”, deoarece motivarea
discriminării se întemeiază pe prevederile art. 82 din Legea
nr. 303/2004 privind statutul judecătorilor și procurorilor, ceea
ce este inadmisibil față de dispozițiile art. 146 din Constituție,
potrivit cărora controlul de constituționalitate se face prin
raportarea la textele constituționale, iar nu prin compararea
actelor normative. Susținerile referitoare la neconstituționalitatea
art. 12 alin. (2) din lege prin raportare la art. 73 alin. (3) lit. l) din
Constituție sunt neîntemeiate, deoarece Legea privind
organizarea și funcționarea Curții de Conturi este lege organică,
iar dispozițiile din textul criticat referitoare la ăorganizarea și
desfășurarea activităților specifice Curții și valorificarea actelor
rezultate” reprezintă ănorme secundare, cu caracter
predominant tehnic, emise pentru organizarea Curții de Conturi”,
în temeiul propriei sale legi. Art. 96 din lege, criticat, de
asemenea, ca fiind neconstituțional, ănu obligă autoritatea sau
instituția publică să și opereze suspendarea celui acuzat de
săvârșirea respectivelor fapte, ci doar instituie obligația Curții de
Conturi de a cere luarea acestei măsuri, decizia privind
oportunitatea suspendării aparținând angajatorului”. Acest text
de lege nu încalcă nici dispozițiile art. 41 alin. (1) din Constituție,
întrucât măsura suspendării din funcție constă în ăsuspendarea
raportului de muncă pe o perioadă limitată și nu în înlăturarea
sau eliberarea din funcție, după cum nici nu impune vreo
interdicție pentru exercitarea dreptului la muncă”. Cât privește
art. 129 din lege, se arată că ăprin regulamentul la care face
referire textul criticat urmează a se stabili condițiile concrete de
aplicare a sancțiunii amenzii” pentru faptele ce constituie
abateri, în condițiile prevăzute de art. 127 și art. 128 din lege,
astfel că și această susținere este neîntemeiată. În legătură cu
neconstituționalitatea art. 105 alin. (2) din legea de modificare a
Legii nr. 94/1992, în esență, se consideră că impunerea unor
condiții privind studiile de specialitate și vechimea în profesie
ale ăcandidaților” pentru numirea în funcția de consilier de
conturi nu contravine prevederilor constituționale ale art. 140
alin. (4) privind statutul acestora. Singura condiționare
constituțională pentru ocuparea funcțiilor de demnitate publică
este cuprinsă în art. 16 alin. (3) din Legea fundamentală și ea
privește cetățenia și domiciliul, celelalte condiții urmând a fi
stabilite prin lege.
Președintele Senatului nu a comunicat punctul său de
vedere cu privire la sesizarea de neconstituționalitate.

5

C U R T E A,

examinând obiecția de neconstituționalitate, punctele de vedere
ale președintelui Camerei Deputaților și Guvernului, raportul
întocmit de judecătorul-raportor, prevederile Legii pentru
modificarea și completarea Legii nr. 94/1992 privind organizarea
și funcționarea Curții de Conturi, raportate la dispozițiile
Constituției, precum și prevederile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție,
precum și ale art. 1, 10, 15, 16 și 18 din Legea nr. 47/1992, să
se pronunțe asupra obiecției de neconstituționalitate formulate
de Președintele României.
Obiecția de neconstituționalitate, astfel cum a fost formulată,
se referă la Legea pentru modificarea și completarea Legii
nr. 94/1992 privind organizarea și funcționarea Curții de Conturi,
în ansamblul său. În realitate, criticile de neconstituționalitate
vizează, în ordinea formulării lor, doar art. 107 alin. (4) și (1),
art. 12 alin. (2), art. 96, art. 129 și art. 105 alin. (2) din Legea
pentru modificarea și completarea Legii nr. 94/1992, și anume
art. I pct. 56, pct. 12, pct. 50, pct. 77 și pct. 53 din aceasta. Așa
fiind, prin prezenta decizie Curtea Constituțională se va
pronunța cu privire la constituționalitatea acestor din urmă
dispoziții din lege, care prevăd:
ăArt. I. — Legea nr. 94/1992 privind organizarea și
funcționarea Curții de Conturi, republicată în Monitorul Oficial al
României, Partea I, nr. 116 din 16 martie 2000, cu modificările
și completările ulterioare, se modifică și se completează după
cum urmează: [...]
56. Articolul 107 va avea următorul cuprins:
«Art. 107. — (1) Membrii Curții de Conturi sunt independenți
în exercitarea mandatului lor și inamovibili pe toată durata
acestuia. Aceștia sunt demnitari de stat și sunt supuși
incompatibilităților prevăzute de lege pentru judecători. [...]
(4) Persoanele care au îndeplinit funcția de consilier de
conturi pe durata unui mandat complet beneficiază, la data
pensionării, de pensie de serviciu, în cuantumul prevăzut de
lege pentru magistrați.»
12. Articolul 12 va avea următorul cuprins:
«[...] (2) Organizarea și desfășurarea activităților specifice
Curții de Conturi, precum și valorificarea actelor rezultate din
aceste activități se efectuează potrivit regulamentului aprobat
de plenul Curții de Conturi, în temeiul prezentei legi.»
50. Articolul 96 va avea următorul cuprins:
«Art. 96. — Curtea de Conturi cere celor în drept
suspendarea din funcție, în condițiile legii, a persoanelor
acuzate de săvârșirea de fapte cauzatoare de prejudicii
importante sau a unor abateri grave cu caracter financiar,
constatate în urma controalelor sau a auditurilor efectuate, până
la soluționarea definitivă a cauzelor în care sunt implicate.»
77. Articolul 129 va avea următorul cuprins:
«Art. 129. — (1) Abaterile prevăzute la art. 127 și 128 se
constată de auditorii publici externi ai Curții de Conturi, iar
amenda se stabilește potrivit regulamentului aprobat conform
prevederilor art. 12 alin. (2). [...]».
53. Articolul 105 va avea următorul cuprins:
«[...] (2) Pentru a fi numiți consilieri de conturi, se cere
îndeplinirea următoarelor condiții: studii superioare economice
sau juridice, vechime de minimum 10 ani în specialitatea
studiilor absolvite și pregătire profesională temeinică.»”
Articolele din Constituție invocate ca fiind încălcate sunt
următoarele:
— Art. 16 alin. (1): ă(1) Cetățenii sunt egali în fața legii și a
autorităților publice, fără privilegii și fără discriminări.”;

6

MONITORUL OFICIAL AL ROMÂNIEI, PARTEA I, Nr. 721/23.X.2008

— Art. 23 alin. (11): ă(11) Până la rămânerea definitivă a
hotărârii judecătorești de condamnare, persoana este
considerată nevinovată.”;
— Art. 41 alin. (1): ă(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.”;
— Art. 73 alin. (3) lit. l): ă(3) Prin lege organică se
reglementează: [...] l) organizarea și funcționarea [...] Curții de
Conturi;”;
— Art. 135 alin. (1): ă(1) Economia României este economie
de piață, bazată pe libera inițiativă și concurență.”;
— Art. 139 alin. (1): ă(1) Impozitele, taxele și orice alte venituri
ale bugetului de stat și ale bugetului asigurărilor sociale de stat
se stabilesc numai prin lege.”;
— Art. 140 alin. (4): ă(4) Consilierii de conturi sunt numiți de
Parlament pentru un mandat de 9 ani, care nu poate fi prelungit
sau înnoit. Membrii Curții de Conturi sunt independenți în
exercitarea mandatului lor și inamovibili pe toată durata
acestuia. Ei sunt supuși incompatibilităților prevăzute de lege
pentru judecători.”
Examinând obiecția de neconstituționalitate, Curtea constată
că aceasta este neîntemeiată, pentru următoarele considerente:
1. O primă critică de neconstituționalitate vizează dispozițiile
art. I pct. 56 — art. 107 alin. (1) și (4) — din legea supusă
controlului. În legătură cu alin. (4) al acestui articol, care dispune
că persoanele care au îndeplinit funcția de consilier de conturi
pe durata unui mandat complet beneficiază de pensie de
serviciu, în cuantumul prevăzut de lege pentru magistrați, se
susține că încalcă principiul egalității în drepturi consacrat de
art. 16 alin. (1) din Constituție, precum și art. 82 din Legea
nr. 303/2004 privind statutul judecătorilor și procurorilor. Analizând
aceste susțineri, Curtea constată că, în concordanță cu
prevederile art. 140 alin. (4) din Constituție referitoare la membrii
Curții de Conturi al căror mandat este de 9 ani, prevederi ale
capitolului VII Numirea și statutul personalului Curții de Conturi
din Legea nr. 94/1992 privind organizarea și funcționarea Curții
de Conturi, republicată, cu modificările și completările ulterioare,
stabilesc pentru consilierii de conturi o serie de condiții și
incompatibilități. Astfel, art. 107 alin. (1)—(3) din legea criticată
prevede că membrii Curții de Conturi sunt independenți în
exercitarea mandatului lor și inamovibili pe toată durata
acestuia; sunt supuși incompatibilităților prevăzute de lege
pentru judecători; nu pot face parte din partidele politice sau să
desfășoare activități publice cu caracter politic; le este interzisă
exercitarea, direct sau indirect, a activităților de comerț,
participarea la administrarea ori conducerea unor societăți
comerciale sau civile și nu pot fi experți ori arbitri desemnați
într-un arbitraj. Așadar, sub acest aspect, textele de lege
menționate prevăd pentru consilierii de conturi incompatibilitățile
prevăzute pentru judecători la art. 125 alin. (3) din Constituție,
potrivit căruia: ă(3) Funcția de judecător este incompatibilă cu
orice altă funcție publică sau privată, cu excepția funcțiilor
didactice din învățământul superior.” De asemenea, art. 124
alin. (3) din Constituție stabilește că ă(3) Judecătorii sunt
independenți și se supun numai legii”, iar conform prevederilor
constituționale ale art. 125 alin. (1) ăJudecătorii numiți de
Președintele României sunt inamovibili, în condițiile legii”. Din
aceste prevederi constituționale și legale Curtea constată că
statutul consilierilor de conturi este similar cu cel al judecătorilor.
De asemenea, potrivit art. 47 alin. (2) din Constituție, dreptul la
pensie, ca și celelalte forme de asistență socială, se exercită în
condițiile stabilite de lege, iar Curtea Constituțională în
jurisprudența sa, de exemplu, prin deciziile nr. 684 din
15 decembrie 2005, publicată în Monitorul Oficial al României,

Partea I, nr. 177 din 23 februarie 2006, și nr. 119 din 15 februarie
2007, publicată în Monitorul Oficial al României, Partea I, nr. 252
din 16 aprilie 2007, a statuat că legiuitorul poate institui, în
considerarea situației specifice deosebite a unor categorii socioprofesionale, tratamente juridice diferențiate atât prin condiții și
criterii de acordare derogatorii, cât și printr-un mod de calcul și
un cuantum diferite ale pensiilor. Această jurisprudență este în
concordanță cu practica Curții Europene a Drepturilor Omului,
potrivit căreia situația obiectiv diferită în care se află anumite
categorii de persoane justifică sau chiar impune instituirea prin
lege a unui tratament juridic rezonabil diferențiat, fără ca aceasta
să reprezinte privilegii ori discriminări. Așa fiind, în cauză, Curtea
nu poate reține susținerea autorului sesizării, în sensul că
prevederile art. 107 alin. (4) din lege ăcreează o discriminare
pozitivă inacceptabilă” în favoarea consilierilor de conturi.
Critica potrivit căreia sintagma ădemnitari de stat” din
cuprinsul alin. (1) al art. 107 ănu își găsește corespondentul în
legislația actuală, art. 16 alin. (3) din Constituție referindu-se la
funcții și demnități publice” urmează a fi respinsă. Într-adevăr,
prin nuanțarea terminologiei — funcții și demnități publice — din
cuprinsul art. 16 alin. (3) din Constituție, legiuitorul constituant a
intenționat să determine cât mai precis sfera lui de aplicabilitate,
întrucât pentru dreptul constituțional demnitarii — deputat,
senator, șef de stat, ministru — nu sunt simpli funcționari publici
în sensul strict al dreptului administrativ. Fără a proceda la o
delimitare rigidă, Curtea reține că funcțiile și demnitățile publice
sunt într-o incontestabilă legătură, fără însă a se confunda. De
altfel, atât în literatura de specialitate, cât și în vorbirea curentă
se folosește sintagma ădemnitari de stat” ca un corespondent al
sintagmei ădemnități publice”.
Raportarea neconstituționalității art. 107 alin. (4) din lege la
prevederile art. 82 din Legea nr. 303/2004 privind statutul
judecătorilor și procurorilor urmează a fi respinsă, întrucât în
exercitarea controlului Curtea este competentă să se pronunțe
doar asupra compatibilității legilor și ordonanțelor cu dispozițiile
și principiile Constituției, iar nu cu privire la compatibilitatea
acestora cu alte dispoziții legale.
2. În opinia autorului sesizării art. 12 alin. (2) din lege dispune
că organizarea activității Curții de Conturi și valorificarea actelor
sale de control se reglementează ăprintr-un regulament adoptat
de plenul Curții”, ceea ce contravine art. 73 alin. (3) lit. l) din
Constituție, potrivit căruia organizarea și funcționarea acesteia
se reglementează prin lege organică. Se consideră că ăîn felul
acesta Plenul Curții de Conturi se substituie Parlamentului,
instituția dobândind atribuții de legiferare”. Examinând această
susținere, Curtea Constituțională constată că art. 73 alin. (3)
lit. l) din Constituție prevede că ă(3) Prin lege organică se
reglementează: [...] l) organizarea și funcționarea [...] Curții de
Conturi”, precum și că în sensul acestor prevederi
constituționale, organizarea și funcționarea Curții de Conturi
este reglementată prin Legea nr. 94/1992. Legea cuprinde
dispoziții privind ăOrganizarea și conducerea Curții de Conturi”,
ăAtribuții de control și audit financiar”, ăAtribuții de raportare,
avizare și alte competențe”, ăNumirea și statutul personalului
Curții de Conturi”, ăAtribuțiile organelor de conducere”. Art. 12
alin. (2) criticat ca fiind neconstituțional, cuprins în capitolul II
Organizarea și conducerea Curții de Conturi, prevede că:
ăOrganizarea și desfășurarea activităților specifice Curții de
Conturi, precum și valorificarea actelor rezultate din aceste
activități se efectuează potrivit regulamentului aprobat de plenul
Curții de Conturi, în temeiul prezentei legi.” Așadar, conform
acestui text, printr-un regulament aprobat de plenul Curții se
stabilește modalitatea de organizare și desfășurare a activităților
ce îi revin potrivit Legii nr. 94/1992, regulament care, de altfel,
potrivit alin. (3) al aceluiași articol ă[...] se publică în Monitorul

MONITORUL OFICIAL AL ROMÂNIEI, PARTEA I, Nr. 721/23.X.2008
Oficial al României, Partea I.” Acest regulament va conține
reglementări emise numai în limitele impuse de legea organică
și în executarea acesteia. Așa fiind, Curtea Constituțională nu
poate reține, așa cum se susține în sesizare, că prin aceste
dispoziții ăplenul Curții de Conturi se substituie Parlamentului,
instituția dobândind atribuții de legiferare.”
3. Articolul 96 din lege este criticat, întrucât ăinstituie în
sarcina Curții de Conturi obligația de a cere celor în drept
suspendarea din funcție «a persoanelor acuzate de săvârșirea
de fapte cauzatoare de prejudicii importante sau a unor abateri
grave cu caracter financiar, constatate în urma controalelor sau
a auditurilor efectuate, până la soluționarea definitivă a cauzelor
în care sunt implicate»”, ceea ce încalcă atât art. 23 alin. (11) din
Constituție, referitor la prezumția de nevinovăție ce operează
până la rămânerea definitivă a hotărârii judecătorești de
condamnare, cât și art. 41 alin. (1) din aceasta, ăpentru că
restricționează dreptul la muncă”.
Examinând această susținere, Curtea constată că nu poate
fi reținută. Potrivit art. 96 ăCurtea de Conturi cere celor în drept
suspendarea din funcție, în condițiile legii, [...]”, iar angajatorul
decide în legătură cu această cerere. Prin aceste dispoziții nu
este încălcată prezumția de nevinovăție prevăzută de art. 23
alin. (11) din Constituție, care se referă exclusiv la procese
penale, iar cererea Curții de Conturi poate privi alte abateri
financiare care nu au caracter penal. De asemenea, nu sunt
încălcate nici prevederile constituționale ale art. 41 alin. (1) care
stabilesc că ăDreptul la muncă nu poate fi îngrădit”, deoarece
măsura constă în suspendarea raportului de muncă pe o
perioadă limitată, și nu în înlăturarea sau eliberarea din funcție,
după cum nici nu impune vreo interdicție pentru exercitarea
dreptului la muncă. Măsura suspendării raporturilor de muncă
este o măsură administrativă, care nu îi îngrădește persoanei
în cauză dreptul la garantarea unui alt loc de muncă. Exercițiul
acestui drept poate fi supus, în condițiile legii, unor condiționări
ce nu pot fi interpretate ca o îngrădire.
4. Se susține că art. 129 din lege, care prevede că ăAbaterile
prevăzute la art. 127 și 128 se constată de auditorii publici
externi ai Curții de Conturi, iar amenda se stabilește potrivit
regulamentului aprobat conform prevederilor art. 12 alin. (2)”,

7

este neconstituțional întrucât, conform art. 139 alin. (1) din
Constituție, ăamenda trebuie să se stabilească prin lege și nu
printr-un regulament adoptat de către entitatea care constată
abaterile”. Art. 127, la care textul face trimitere, stabilește faptele
care constituie abateri și sancțiunile ce se aplică pentru acestea,
iar art. 128 sancționează cu penalizări încălcarea de către
persoanele juridice sau fizice supuse controlului sau jurisdicției
Curții de Conturi a obligației de a transmite acesteia actele,
documentele sau informațiile solicitate. Examinând critica de
neconstituționalitate formulată, Curtea constată că prin
regulamentul la care face referire textul criticat urmează a se
stabili condițiile concrete de aplicare a sancțiunii amenzii,
stabilită prin lege, ceea ce nu contravine art. 139 alin. (1) din
Constituție.
5. Criticile referitoare la art. 105 alin. (2) din lege sunt
raportate la prevederile art. 140 alin. (4) din Constituție, cu
motivarea că ărestrângerea sferei studiilor absolvite, doar la cele
economice sau juridice, excedează textului constituțional,
consilierii Curții de Conturi fiind numiți de către Parlament, în
urma negocierii dintre partidele politice”. Art. 105 alin. (2) din
lege prevede că ăPentru a fi numiți consilieri de conturi, se cere
îndeplinirea următoarelor condiții: studii superioare economice
sau juridice, vechime de minimum 10 ani în specialitatea
studiilor absolvite și pregătire profesională temeinică”, iar
art. 140 alin. (4) din Constituție dispune: ă(4) Consilierii de
conturi sunt numiți de Parlament pentru un mandat de 9 ani,
care nu poate fi prelungit sau înnoit. Membrii Curții de Conturi
sunt independenți în exercitarea mandatului lor și inamovibili pe
toată durata acestuia. Ei sunt supuși incompatibilităților
prevăzute de lege pentru judecători.” Din examinarea textului
de lege supus controlului de constituționalitate, Curtea nu poate
reține contrarietatea acestuia cu art. 140 alin. (4) din Constituție.
Dimpotrivă, singura condiționare constituțională pentru
ocuparea funcțiilor de demnitate publică este cea cuprinsă în
art. 16 alin. (3) din Legea fundamentală și ea privește cetățenia
și domiciliul. Stabilirea altor condiții pentru numirea în funcție a
consilierilor de conturi este de competența exclusivă a
legiuitorului, ceea ce s-a și realizat prin acest text de lege.

Având în vedere considerentele expuse în prezenta decizie, dispozițiile art. 146 lit. a) și ale art. 147 alin. (4) din Constituție,
precum și ale art. 1—3, ale art. 11 alin. (1) lit. A.a), ale art. 15 și ale art. 18 din Legea nr. 47/1992, cu majoritate de voturi,
CURTEA CONSTITUŢIONALĂ

În numele legii
D E C I D E:

Constată că prevederile art. I pct. 56 [art. 107 alin. (1) și (4)], pct. 12 [art. 12 alin. (2)], pct. 50 [art. 96], pct. 77 [art. 129
alin. (1)] și pct. 53 [art. 105 alin. (2)] din Legea pentru modificarea și completarea Legii nr. 94/1992 privind organizarea și
funcționarea Curții de Conturi sunt constituționale.
Dezbaterile au avut loc la data de 15 octombrie 2008 și la acestea au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
Decizia se comunică Președintelui României și se publică în Monitorul Oficial al României, Partea I.
Definitivă și general obligatorie.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu

ABONAMENTE LA PUBLICAȚIILE OFICIALE
— Prețuri pentru anul 2008 —
Abonament
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar legislativ
Repertoriul actelor normative apărute în Partea I

Suport fizic
Abonament
trimestrial (lei)

Abonament
lunar (lei)

1.670
285
1.500
2.250
430
1.720
1.600
540
450
750
70
120

428
—
375
562
107
430
400
135
112
187
17
—

150
—
—
—
—
—
—
—
—
—
—
—

Suport electronic
Abonament
Abonament
anual (lei)
lunar (lei)

960

90

420
720
240
1.080
900
240
—
—
40
—

40
65
25
100
85
25
—
—
—
—

* Cu excepția numerelor bis de interes restrâns, disponibile prin comandă.

Prețurile includ TVA 9%.
Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.05.37; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/47.05.96; 0268/47.56.68)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/46.08.75)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
MIMPEX — S.R.L.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 721/23.X.2008 conține 8 pagini.

Prețul: 0,65 lei

&JUYDGY|284531]
ISSN 1453—4495

