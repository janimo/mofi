Anul 176 (XX) — Nr. 873

PARTEA I

LEGI, DECRETE, HOTĂRÂRI ȘI ALTE ACTE

Marți, 23 decembrie 2008

SUMAR

Pagina
DECIZII ALE CURȚII CONSTITUȚIONALE
Decizia nr. 1.201 din 11 noiembrie 2008 privind excepția de
neconstituționalitate a dispozițiilor art. 3 din Decretullege nr. 126/1990 privind unele măsuri referitoare la
Biserica Română Unită cu Roma (greco-catolică),
astfel cum au fost modificate prin Ordonanța
Guvernului nr. 64/2004, aprobată cu modificări și
completări prin Legea nr. 182/2005............................
Decizia nr. 1.263 din 25 noiembrie 2008 referitoare la excepția
de neconstituționalitate a prevederilor art. 55 alin. (2)
lit. a) și ale alin. (3) lit. b) din Ordonanța de urgență a
Guvernului nr. 194/2002 privind regimul străinilor în
România ....................................................................
Decizia nr. 1.270 din 25 noiembrie 2008 referitoare la excepția
de neconstituționalitate a prevederilor art. 212 din
Codul de procedură civilă ..........................................
Decizia nr. 1.273 din 25 noiembrie 2008 referitoare la excepția
de neconstituționalitate a dispozițiilor Ordonanței de
urgență a Guvernului nr. 138/2004 pentru modificarea
și completarea Legii nr. 571/2003 privind Codul fiscal,
aprobată cu modificări și completări prin Legea
nr. 163/2005 ..............................................................
Decizia nr. 1.274 din 25 noiembrie 2008 referitoare la excepția
de neconstituționalitate a dispozițiilor art. 1085 alin. 3
din Codul de procedură civilă ....................................
Decizia nr. 1.276 din 25 noiembrie 2008 referitoare la excepția
de neconstituționalitate a dispozițiilor art. 215 alin. 3 și
4 din Codul penal ......................................................
Decizia nr. 1.290 din 2 decembrie 2008 referitoare la excepția
de neconstituționalitate a dispozițiilor art. 178 alin. 21
din Codul de procedură penală ..................................
Decizia nr. 1.301 din 2 decembrie 2008 referitoare la excepția
de neconstituționalitate a prevederilor art. 9 alin. (4)
din Legea nr. 393/2004 privind Statutul aleșilor locali ....
Decizia nr. 1.306 din 2 decembrie 2008 referitoare la excepția
de neconstituționalitate a dispozițiilor art. 2 și art. 20
din Legea nr. 146/1997 privind taxele judiciare de
timbru ........................................................................
Decizia nr. 1.316 din 2 decembrie 2008 referitoare la excepția
de neconstituționalitate a dispozițiilor art. 496 și
art. 497 alin. 1 teza întâi din Codul de procedură civilă

7–8

8–9

19

Decizia nr. 1.328 din 4 decembrie 2008 referitoare la excepția
de neconstituționalitate a dispozițiilor art. 64 alin. 1
lit. a) din Codul penal..................................................

20

Decizia nr. 1.329 din 4 decembrie 2008 referitoare la excepția
de neconstituționalitate a dispozițiilor art. 2781 din
Codul de procedură penală ........................................

21

Decizia nr. 1.330 din 4 decembrie 2008 referitoare la excepția
de neconstituționalitate a dispozițiilor art. 2 pct. 21 și
art. 7 din Legea nr. 61/1991 pentru sancționarea
faptelor de încălcare a unor norme de conviețuire
socială, a ordinii și liniștii publice................................

22–23

Decizia nr. 1.331 din 4 decembrie 2008 referitoare la excepția
de neconstituționalitate a dispozițiilor art. 911 din Codul
de procedură penală ..................................................

5–6

17–19

Decizia nr. 1.326 din 4 decembrie 2008 referitoare la excepția
de neconstituționalitate a dispozițiilor art. 506 alin. 1 și
2 din Codul de procedură penală ..............................

4–5

Pagina

Decizia nr. 1.321 din 2 decembrie 2008 referitoare la excepția
de neconstituționalitate a dispozițiilor art. 490 alin. 1
din Codul de procedură penală ..................................

2–3

Nr.

23–24

Decizia nr. 1.345 din 9 decembrie 2008 referitoare la excepția
de neconstituționalitate a prevederilor art. II din Legea
nr. 288/2007 pentru modificarea și completarea Legii
nr. 4/1953 — Codul familiei ........................................

25–26

HOTĂRÂRI ALE GUVERNULUI ROMÂNIEI
9–10

10–12

12–13

1.684. — Hotărâre privind transmiterea unei părți din imobilul
ăPalatul Parlamentului”, aflat în domeniul public al
statului, din administrarea Camerei Deputaților în
administrarea Senatului României ............................

27

1.697. — Hotărâre privind aprobarea nivelurilor impozitului pe
mijloacele de transport prevăzute la art. 263 alin. (4) și
(5) din Legea nr. 571/2003 privind Codul fiscal,
aplicabile în anul fiscal 2009 ......................................

28–29

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
14–15

15–16

689.

— Ordin al ministrului internelor și reformei
administrative pentru aprobarea Regulamentului de
organizare și funcționare al Colegiului Național de
Afaceri Interne ............................................................

30–32

2

MONITORUL OFICIAL AL ROMÂNIEI, PARTEA I, Nr. 873/23.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.201
din 11 noiembrie 2008

privind excepția de neconstituționalitate a dispozițiilor art. 3 din Decretul-lege nr. 126/1990
privind unele măsuri referitoare la Biserica Română Unită cu Roma (greco-catolică),
astfel cum au fost modificate prin Ordonanța Guvernului nr. 64/2004,
aprobată cu modificări și completări prin Legea nr. 182/2005
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ioan Tiucă
Claudia Miu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 3 din Decretul-lege nr. 126/1990 privind unele
măsuri referitoare la Biserica Română Unită cu Roma (grecocatolică), astfel cum au fost modificate prin Ordonanța
Guvernului nr. 64/2004, excepție ridicată de Parohia Ortodoxă
Română Sisești în Dosarul nr. 486/100/2008 al Tribunalului
Maramureș — Secția civilă.
La apelul nominal răspunde Parohia (greco-catolică) Sisești,
reprezentată prin avocat Ion Gheorghe Bârsan, fiind lipsă
autoarea excepției, față de care procedura de citare este legal
îndeplinită.
Cauza fiind în stare de judecată, avocatul părții prezente
solicită respingerea excepției de neconstituționalitate, invocând
jurisprudența în materie a Curții Constituționale.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2008, pronunțată în Dosarul
nr. 486/100/2008, Tribunalul Maramureș — Secția civilă a
sesizat Curtea Constituțională cu excepția de
neconstituționalitate a dispozițiilor art. 3 din Decretul-lege
nr. 126/1990 privind unele măsuri referitoare la Biserica
Română Unită cu Roma (greco-catolică), astfel cum au fost
modificate prin Ordonanța Guvernului nr. 64/2004, excepție
ridicată de Parohia Ortodoxă Română Sisești într-o cauză având
ca obiect o acțiune în revendicare.

În motivarea excepției de neconstituționalitate autorul
acesteia susține că art. 3 din Decretul-lege nr. 126/1990 privind
unele măsuri referitoare la Biserica Română Unită cu Roma
(greco-catolică), astfel cum au fost modificate prin Ordonanța
Guvernului nr. 64/2004, contravine dispozițiilor art. 29 alin. (1),
(2), (3) și (5) din Constituție. Prevederile referitoare la
posibilitatea cultelor ca, atunci când nu se înțeleg în stabilirea
situației juridice a lăcașului de cult, să apeleze la instanțele de
judecată, pe calea dreptului comun, încalcă dreptul la libertatea
conștiinței și dreptul de autonomie a cultelor religioase.
Tribunalul Maramureș — Secția civilă și-a exprimat opinia
că excepția este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul judecătorului-raportor, susținerile
părții prezente, concluziile procurorului, dispozițiile criticate,
raportate la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 din Decretul-lege nr. 126/1990 privind unele
măsuri referitoare la Biserica Română Unită cu Roma (grecocatolică), publicat în Monitorul Oficial al României, Partea I,
nr. 54 din 25 aprilie 1990, astfel cum au fost modificate prin
Ordonanța Guvernului nr. 64/2004, aprobată cu modificări și
completări prin Legea nr. 182/2005, publicată în Monitorul

MONITORUL OFICIAL AL ROMÂNIEI, PARTEA I, Nr. 873/23.XII.2008
Oficial al României, Partea I, nr. 505 din 14 iunie 2005. Dipozițiile
astfel modificate au următorul cuprins:
ăArt. 3 — Situația juridică a lăcașurilor de cult și a caselor
parohiale care au aparținut Bisericii Române Unite cu Roma
(greco-catolică) și au fost preluate de Biserica Ortodoxă
Română se va stabili de către o comisie mixtă, formată din
reprezentanți clericali ai celor două culte religioase, ținând
seama de dorința credincioșilor din comunitățile care dețin
aceste bunuri.
Partea interesată va convoca cealaltă parte, comunicându-i
în scris pretențiile sale și punându-i la dispoziție dovezile pe care
se sprijină aceste pretenții. Convocarea se va face prin scrisoare
recomandată cu dovadă de primire sau prin înmânarea
scrisorilor sub semnătură de primire. Data convocării comisiei
mixte nu se va fixa mai devreme de 30 de zile de la data primirii
actelor. Comisia va fi constituită din câte trei reprezentanți ai
fiecărui cult.
Dacă la termenul stabilit pentru convocarea comisiei aceasta
nu se întrunește sau dacă nu se ajunge la niciun rezultat în
cadrul comisiei ori decizia nemulțumește una dintre părți, partea
interesată are deschisă calea acțiunii în justiție, potrivit dreptului
comun.
Soluționarea acestor acțiuni este de competența tribunalelor.
Acțiunile sunt scutite de taxa de timbru.”
Dispozițiile constituționale pretins încălcate sunt cuprinse la
art. 29 alin. (1), (2), (3) și (5) referitoare la libertatea conștiinței.
În esență, autorul excepției susține că posibilitatea cultelor
de a apela la instanțele de judecată, pe calea dreptului comun,
în situația în care cultele nu se înțeleg în stabilirea situației
juridice a lăcașului de cult, încalcă dreptul la libertatea conștiinței
și dreptul de autonomie a cultelor religioase.
În practica sa jurisdicțională, Curtea s-a mai pronunțat
asupra dispozițiilor art. 3 din Decretul-lege nr. 126/1990 prin
Decizia nr. 23 din 27 aprilie 1993, publicată în Monitorul Oficial
al României, Partea I, nr. 66 din 11 aprilie 1995. În
considerentele acelei decizii s-a reținut că ălegiuitorul

3

postrevoluționar [ ] a stabilit principiile reconstituirii dreptului
de proprietate, și anume: a) decizia unei comisii mixte, formată
din reprezentanții clericali ai cultului care a deținut aceste bunuri
până în 1948 și, respectiv, ai cultului care a preluat aceste bunuri
după 1948; b) opțiunile credincioșilor din comunitățile pentru
uzul cărora aceste bunuri sunt destinate”, fiind vorba de o
reconstituire a dreptului de proprietate, printr-o modalitate
diferită de aceea referitoare la bunurile ce constituiau proprietate
de stat, reconstituire ce se face cu respectarea principiului
libertății cultelor religioase. Cu acel prilej, s-a statuat și asupra
posibilității cultelor religioase de a se adresa instanțelor de
judecată, deși textul criticat nu conținea o reglementare expresă.
În acest sens s-a arătat că art. 3 din Decretul-lege nr. 126/1990
reglementa o jurisdicție sui generis, care este ăconformă
principiilor constituționale cu privire la libertatea gândirii, a
opiniilor și a credințelor religioase, respectiv la raporturile dintre
culte și stat. Ea nu îngrădește posibilitatea cultelor de a se
adresa justiției, cum ar fi în ipoteza în care nu se respectă
opțiunea majorității credincioșilor.”
Așadar, art. 3 din Decretul-lege nr. 126/1990, în forma atunci
examinată de Curte, nu prevedea în mod expres accesul la
justiție al părților litigante. Această soluție legislativă a fost
adoptată de legiuitor mai târziu, prin Ordonanța Guvernului
nr. 64/2004, aprobată cu modificări și completări prin Legea
nr. 182/2005.
Întrucât nu au intervenit elemente noi, care să justifice
schimbarea jurisprudenței Curții, soluția și considerentele, acelei
decizii își mențin valabilitatea și în cauza de față.
În plus, Curtea constată că dispozițiile criticate constituie o
garanție legală a dreptului de acces la justiție a cultelor ce își
dispută dreptul de proprietate asupra lăcașelor de cult, fără să
aducă atingere libertății religioase și autonomiei cultelor.
Altminteri, autonomia cultelor ar avea ca efect suprimarea unor
drepturi fundamentale, care sunt garantate prin Constituție și
prin acte juridice internaționale la care România a aderat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 din Decretul-lege nr. 126/1990 privind unele măsuri
referitoare la Biserica Română Unită cu Roma (greco-catolică), astfel cum au fost modificate prin Ordonanța Guvernului nr. 64/2004,
aprobată cu modificări și completări prin Legea nr. 182/2005, excepție ridicată de Parohia Ortodoxă Română Sisești, în Dosarul
nr. 486/100/2008 al Tribunalului Maramureș — Secția civilă.
Definitivă și general obligatorie.
Pronunțată în ședința publică din data de 11 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

4

MONITORUL OFICIAL AL ROMÂNIEI, PARTEA I, Nr. 873/23.XII.2008
CURTEA CONSTITUȚIONALĂ

D E C I Z I A Nr. 1.263
din 25 noiembrie 2008

referitoare la excepția de neconstituționalitate a prevederilor art. 55 alin. (2) lit. a) și ale alin. (3)
lit. b) din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 55 alin. (2) lit. a) și ale alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Mao Yucui în Dosarul
nr. 5.165/2/2007 al Curții de Apel București — Secția a VIII-a
contencios administrativ și fiscal, cauză ce constituie obiectul
Dosarului nr. 1.320D/2008 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 1.512D/2008, nr. 1.529D/2008, nr. 1.582D/2008,
nr. 1.583D/2008 și nr. 1.642D/2008, având ca obiect aceeași
excepție de neconstituționalitate, ridicată de Sun Yuefa în
Dosarul nr. 5.855/2/2007, de Sun Dongyu în Dosarul
nr. 7.822/2/2007, de Zhu Suie în Dosarul nr. 542/2/2008, de
Li Guohua în Dosarul nr. 6.413/2/2007 și de Zhuang Changli în
Dosarul nr. 71/2/2008, toate cauze aflate pe rolul Curții de Apel
București — Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, văzând identitatea de obiect a cauzelor anterior
strigate, din oficiu, pune în discuție problema conexării acestora.
Reprezentantul Ministerului Public este de acord cu
propunerea de conexare a cauzelor anterior strigate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 1.642D/2008,
nr. 1.583D/2008, nr. 1.582D/2008, nr. 1.529D/2008 și
nr. 1.512D/2008 la Dosarul nr. 1.320D/2008, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca neîntemeiată, deoarece
textele de lege criticate nu contravin normelor constituționale și
convenționale invocate.
C U R T E A,

având în vedere actele și lucrările dosarelor, reține următoarele:
Prin încheierile din 5 martie 2008, 7 mai 2008, 28 mai
2008, 5 iunie 2008, 4 iunie 2008 și 25 iunie 2008, pronunțate
în
dosarele
nr.
5.165/2/2007,
nr.
5.855/2/2007,
nr. 7.822/2/2007, nr. 542/2/2008, nr. 6.413/2/2007 și
nr. 71/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 55 alin. (2) lit. a) și ale alin. (3) lit. b) din

Ordonanța de urgență a Guvernului nr. 194/2002 privind
regimul străinilor în România.
Excepțiile au fost ridicate de Mao Yocui, Sun Yuefa, Sun
Dongyu, Zhu Suie, Li Guohua și Zhuang Changli în cauze de
contencios administrativ având ca obiect acțiuni în anulare a
unor decizii de returnare de pe teritoriul României și obligarea
Oficiului Român pentru Imigrări la prelungirea dreptului de
ședere în scopul desfășurării de activități comerciale.
În motivarea excepției de neconstituționalitate, având un
conținut asemănător, se susține, în esență, că dispozițiile legale
criticate, care prevăd condiția desfășurării activității comerciale
în conformitate cu planul de afaceri drept cerință pentru
prelungirea dreptului de ședere pentru desfășurarea de activități
comerciale, limitează excesiv și discriminatoriu dreptul
constituțional la proprietate al străinilor care au realizat investiții
în timpul șederii legale în România. Textele criticate instituie o
stare de discriminare, întrucât condițiile legale impuse se referă
numai la categoria cetățenilor străini. Totodată, ele deschid
calea unor abuzuri ale Oficiului Român pentru Imigrări, deoarece
sunt lipsite de precizie și claritate și nu îndeplinesc criteriul de
calitate prevăzut de Convenția pentru apărarea drepturilor
omului și a libertăților fundamentale, în înțelesul dat de practica
jurisprudențială a Curții Europene a Drepturilor Omului, în sensul
de a fi ăsuficient de accesibil și precis încât să înlăture orice risc
de arbitrariu”.
Curtea de Apel București — Secția a VIII-a contencios
administrativ și fiscal apreciază că textele de lege criticate nu
contravin prevederilor constituționale și convenționale
referitoare la dreptul de proprietate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului, prin punctul de vedere trimis, apreciază
că dispozițiile de lege criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 55 alin. (2) lit. a) și ale alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, având următorul
conținut:

MONITORUL OFICIAL AL ROMÂNIEI, PARTEA I, Nr. 873/23.XII.2008
ăArt. 55. — Prelungirea dreptului de ședere pentru
desfășurarea de activități comerciale: [ ] ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri;(...)
(3) Dovada îndeplinirii condițiilor prevăzute în prezentul
articol se face cu următoarele documente: (...)
b) documentele care atestă că activitatea se desfășoară în
conformitate cu planul de afaceri;”
Autorii excepției consideră că textele de lege menționate
încalcă prevederile art. 44 alin. (1) și (2) din Constituție —
referitoare la dreptul de proprietate privată —, coroborate cu
prevederile art. 1 paragraful 1 din Protocolul nr. 1 la Convenția
pentru apărarea drepturilor omului și a libertăților fundamentale.

5

Examinând excepția de neconstituționalitate, Curtea
constată că dispozițiile art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România au mai constituit obiect al controlului de
constituționalitate, efectuat din prisma unor critici de
neconstituționalitate asemănătoare. De exemplu, prin Decizia
nr. 903 din 16 septembrie 2008, publicată în Monitorul Oficial al
României, Partea I, nr. 699 din 14 octombrie 2008, Curtea a
respins excepția, statuând, pentru argumentele acolo arătate,
că textele de lege criticate nu contravin dispozițiilor
constituționale și convenționale invocate și în prezenta cauză.
În lipsa unor elemente noi și pentru identitate de rațiune,
Curtea constată că cele stabilite prin decizia menționată își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Mao Yocui în Dosarul nr. 5.165/2/2007, Sun
Yuefa în Dosarul nr. 5.855/2/2007, Sun Dongyu în Dosarul nr. 7.822/2/2007, Zhu Suie în Dosarul nr. 542/2/2008, Li Guohua în
Dosarul nr. 6.413/2/2007 și de Zhuang Changli în Dosarul nr. 71/2/2008, toate cauze aflate pe rolul Curții de Apel București — Secția
a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi
CURTEA CONSTITUȚIONALĂ

D E C I Z I A Nr. 1.270
din 25 noiembrie 2008

referitoare la excepția de neconstituționalitate a prevederilor art. 212 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
prevederilor art. 212 din Codul de procedură civilă, excepție
ridicată de Societatea Comercială ăBaupartner” — S.R.L. din
Ploiești în Dosarul nr. 2.049/105/2007 al Tribunalului Prahova —
Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune

concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2008, pronunțată în Dosarul
nr. 2.049/105/2007, Tribunalul Prahova — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 212 din Codul de procedură civilă.
Excepția a fost invocată de pârâta Societatea Comercială
ăBaupartner” — S.R.L. din Ploiești în dosarul menționat, având
ca obiect soluționarea unei acțiuni privind obligarea acesteia la
plata unei sume de bani reprezentând contravaloarea unor
materiale livrate și a unor lucrări efectuate și neachitate, conform
contractului de subantrepriză încheiat între părți.
În motivarea excepției se susține, în esență, că dispozițiile
de lege criticate încalcă principiul egalității, dreptul la un proces
echitabil și la apărare, deoarece permit instanței de judecată ca
în mod discreționar să respingă cererea legală a părții de a se

6

MONITORUL OFICIAL AL ROMÂNIEI, PARTEA I, Nr. 873/23.XII.2008

efectua o contraexpertiză în condițiile în care între concluziile
experților numiți în cauză sunt diferențe de neconciliat.
Tribunalul Prahova — Secția comercială și de
contencios administrativ apreciază că dispozițiile art. 212 din
Codul de procedură civilă sunt constituționale, de vreme ce
acestea nu privesc încuviințarea unei noi probe, ci doar
refacerea unei probe deja administrate, necesară, după caz, în
scopul stabilirii în concret a situației de fapt existente în litigiul
dedus judecății.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 212 din
Codul de procedură civilă sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 212 din Codul de procedură civilă, care au
următoarea redactare:
— Art. 212: ăDacă instanța nu este lămurită prin expertiza
făcută, poate dispune întregirea expertizei sau o nouă expertiză.
Expertiza contrarie va trebui cerută motivat la primul termen
după depunerea lucrării.”
În susținerea neconstituționalității prevederilor de lege
criticate sunt invocate normele constituționale ale art. 16 alin. (1)
referitoare la egalitatea cetățenilor în fața legii și a autorităților
publice, fără privilegii și fără discriminări, art. 21 privind accesul
liber la justiție, art. 24 care garantează dreptul la apărare și
art. 20 alin. (1), acesta din urmă fiind invocat sub aspectul
încălcării art. 6 din Convenția pentru apărarea drepturilor omului
și a libertăților fundamentale, consacrat dreptului la un proces
echitabil.

Analizând excepția de neconstituționalitate, Curtea
Constituțională reține următoarele:
În opinia autorului excepției, dispozițiile art. 212 din Codul de
procedură civilă sunt neconstituționale, deoarece oferă instanței
de judecată posibilitatea de a exercita în mod abuziv rolul său
activ, în sensul că aceasta poate refuza de o manieră
discreționară, discriminatorie, cererea legală a unei părți de a
se efectua o contraexpertiză, ca mijloc legal de apărare, în
condițiile în care sunt diferențe de neconciliat între concluziile
experților numiți în cauză.
Curtea constată că aceste critici de neconstituționalitate nu
pot fi reținute ca fiind întemeiate.
Dispozițiile art. 212 din Codul de procedură civilă nu conțin
norme cu caracter discriminatoriu, care să avantajeze o parte
sau alta în defavoarea celeilalte, ci prevăd dreptul oricărei părți
din proces de a cere motivat efectuarea contraexpertizei și de a
depune această cerere până la primul termen după depunerea
lucrării. Prin urmare, nu se poate reține pretinsa contrarietate
față de prevederile art. 16 alin. (1) din Constituție.
Cât privește celelalte critici de neconstituționalitate,
întemeiate pe art. 21, art. 24 din Constituție și art. 6 din
Convenția pentru apărarea drepturilor omului și a libertăților
fundamentale, se constată că nici acestea nu pot fi primite.
Articolul 212 din Codul de procedură civilă reglementează
două situații distincte: alin. 1 prevede posibilitatea ca instanța, în
exercitarea rolului său activ în administrarea probatoriului, să
dispună întregirea expertizei sau o nouă expertiză, atunci când
datele rezultate din prima expertiză sunt nelămuritoare pentru
aflarea adevărului. Decizia instanței de a se completa sau
repeta expertiza ține de specificul fiecărei cauze și de
administrarea probelor aflate la dosar, asupra cărora putere
suverană de apreciere o are instanța de judecată, care, potrivit
art. 124 alin. (3) din Constituție, se caracterizează prin
independență și supunere exclusiv față de lege. Pe de altă
parte, alin. 2 al art. 212 din Codul de procedură civilă prevede
dreptul oricărei părți din proces de a solicita motivat, până la
primul termen după depunerea lucrării, efectuarea unei
expertize contrarii, cerere asupra căreia va decide instanța, în
funcție de temeinicia acesteia. Este firesc ca partea să aibă
dreptul de a solicita efectuarea unei contraexpertize, dar acest
drept să nu fie unul absolut, de jure, ci să fie condiționat de
exercitarea sa într-un anumit termen, iar cererea să fie motivată,
deoarece în caz contrar ar fi împiedicată soluționarea cauzelor
într-un termen rezonabil, cerință impusă de art. 21 alin. (3) din
Constituție, având în vedere că părțile din proces se află pe
poziții contrare și ar putea exercita cu rea-credință dreptul
prevăzut de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 212 din Codul de procedură civilă, excepție ridicată de
Societatea Comercială ăBaupartner” — S.R.L. din Ploiești în Dosarul nr. 2.049/105/2007 al Tribunalului Prahova — Secția
comercială și de contencios administrativ.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 873/23.XII.2008

7

CURTEA CONSTITUȚIONALĂ

D E C I Z I A Nr. 1.273
din 25 noiembrie 2008

referitoare la excepția de neconstituționalitate a dispozițiilor Ordonanței de urgență a Guvernului
nr. 138/2004 pentru modificarea și completarea Legii nr. 571/2003 privind Codul fiscal,
aprobată cu modificări și completări prin Legea nr. 163/2005
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind
Codul fiscal, aprobată cu modificări și completări prin Legea
nr. 163/2005, excepție invocată de Mihai Doru Băjan în Dosarul
nr. 3.760/3/2008 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul excepției nu a indicat textele constituționale
încălcate prin actul normativ criticat.
C U R T E A,

având în vedere actele și lucrările dosarului, reține următoarele:
Prin Încheierea din 25 martie 2008, pronunțată în Dosarul
nr. 3.760/3/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 138/2004 pentru modificarea și completarea Legii
nr. 571/2003 privind Codul fiscal, aprobată cu modificări și
completări prin Legea nr. 163/2005, excepție ridicată de Mihai
Doru Băjan.
În motivarea excepției de neconstituționalitate se susține,
în esență, că, în condițiile în care Legea nr. 571/2003 privind
Codul fiscal este o lege organică, modificarea acesteia printr-un
act normativ de nivel inferior (Legea nr. 163/2005 de aprobare
a Ordonanței de urgență a Guvernului nr. 138/2004, pentru
modificarea și completarea Legii nr. 571/2003 privind Codul
fiscal fiind o lege ordinară) este neconstituțională. Aceasta,
întrucât ăLegea nr. 24/2000 privind normele de tehnică
legislativă pentru elaborarea actelor normative, cu modificările
ulterioare, stabilește principiul legal că modificarea unui act
normativ, fapt ce reprezintă un eveniment legislativ, poate fi
dispusă printr-un act normativ ulterior de același nivel sau de
nivel superior”.
Tribunalul București — Secția a IX-a contencios
administrativ și fiscal consideră că excepția de
neconstituționalitate este întemeiată, pentru motivele susținute
de autorul excepției.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
nu încalcă dispozițiile constituționale invocate de autorul
excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind
Codul fiscal, publicată în Monitorul Oficial al României, Partea I,
nr. 1.281 din 30 decembrie 2004, aprobată cu modificări și
completări prin Legea nr. 163/2005, publicată în Monitorul Oficial
al României, Partea I, nr. 466 din 1 iunie 2005.
Autorul excepției de neconstituționalitate nu indică textele
constituționale pretins încălcate prin actul normativ criticat.
Examinând excepția de neconstituționalitate astfel cum a fost
formulată, Curtea constată că aceasta este nemotivată, având
în vedere că autorul său nu face referire la niciun text ori
principiu constituțional pretins încălcat, ceea ce este contrar
dispozițiilor art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”.
Autorul excepției invocă, de fapt, încălcarea, prin actul
normativ criticat, a dispozițiilor Legii nr. 24/2000 privind normele
de tehnică legislativă pentru elaborarea actelor normative. Or,
Curtea Constituțională a statuat în jurisprudența sa, de exemplu,
în Decizia nr. 495 din 16 noiembrie 2004, publicată în Monitorul
Oficial al României, Partea I, nr. 63 din 19 ianuarie 2005, că
examinarea constituționalității unui text de lege are în vedere
compatibilitatea acestui text cu dispozițiile constituționale pretins
încălcate, iar nu compararea mai multor prevederi legale între
ele și raportarea concluziei ce ar rezulta din această comparație
la dispoziții ori principii ale Constituției.

8

MONITORUL OFICIAL AL ROMÂNIEI, PARTEA I, Nr. 873/23.XII.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind Codul fiscal, aprobată cu modificări și completări prin Legea
nr. 163/2005, excepție invocată de Mihai Doru Băjan în Dosarul nr. 3.760/3/2008 al Tribunalului București — Secția a IX-a
contencios administrativ și fiscal.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.274
din 25 noiembrie 2008

referitoare la excepția de neconstituționalitate a dispozițiilor art. 1085 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1085 alin. 3 din Codul de procedură civilă,
excepție invocată de Dumitru Răileanu în Dosarul
nr. 2.083/245/2007 al Judecătoriei Iași.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, referindu-se la
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Decizia civilă nr. 474 din 3 martie 2008, pronunțată în
Dosarul nr. 2.083/245/2007, Tribunalul Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 1085 alin. 3 din
Codul de procedură civilă, excepție invocată de Dumitru
Răileanu în Dosarul nr. 2.083/245/2007 al Judecătoriei Iași.
În motivarea excepției de neconstituționalitate se susține,
în esență, că norma criticată este neconstituțională, deoarece,
în temeiul său, același judecător care a aplicat amenda va
decide și asupra reexaminării amenzii. Or, dreptul la un proces
echitabil se traduce în practică prin existența unui minim dublu
grad de jurisdicție, însă în materia amenzilor judiciare nu se

poate vorbi de un dublu grad real atât timp cât același judecător
aplică amenda și apoi soluționează cererea de reexaminare.
Tribunalul Iași — Secția civilă apreciază că excepția de
neconstituționalitate este întemeiată, întrucât textul de lege
criticat îngrădește expertului liberul acces la justiție și dreptul la
un proces echitabil ăprin inexistența unui minim dublu grad de
jurisdicție.”
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că actul normativ criticat este
în concordanță cu normele constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1085 alin. 3 din Codul de procedură civilă, având
următorul cuprins: ăCererea se soluționează prin încheiere
irevocabilă, dată în camera de consiliu, de către instanța de
judecată ori de președintele instanței de executare care a aplicat
amenda sau despăgubirea”.

MONITORUL OFICIAL AL ROMÂNIEI, PARTEA I, Nr. 873/23.XII.2008
Dispozițiile constituționale invocate în susținerea excepției
sunt cele ale art. 16 alin. (1) privind egalitatea în drepturi, ale
art. 21 privind accesul liber la justiție și dreptul la un proces
echitabil, ale art. 53 privind restrângerea exercițiului unor
drepturi sau al unor libertăți și ale art. 124 alin. (2) privind
unicitatea, imparțialitatea și egalitatea pentru toți a justiției.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 1085 din Codul de procedură
civilă, în raport cu aceleași dispoziții constituționale și față de

9

critici similare. În acest sens sunt, de exemplu, Decizia nr. 170
din 15 aprilie 2004, publicată în Monitorul Oficial al României,
Partea I, nr. 430 din 13 mai 2004, Decizia nr. 547 din
18 octombrie 2005, publicată în Monitorul Oficial al României,
Partea I, nr. 1.030 din 21 noiembrie 2005, și Decizia nr. 260 din
20 martie 2007, publicată în Monitorul Oficial al României,
Partea I, nr. 301 din 7 mai 2007, prin care Curtea a respins,
pentru considerentele acolo reținute, excepția de
neconstituționalitate a dispozițiilor 1085 din Codul de procedură
civilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1085 alin. 3 din Codul de procedură civilă, excepție invocată
de Dumitru Răileanu în Dosarul nr. 2.083/245/2007 al Judecătoriei Iași.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.276
din 25 noiembrie 2008

referitoare la excepția de neconstituționalitate a dispozițiilor art. 215 alin. 3 și 4 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 3 și 4 din Codul penal, excepție
ridicată de Eduard Pohrib în Dosarul nr. 418/221/2006 al Curții
de Apel Alba-Iulia — Secția penală.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, referindu-se la
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 5 iunie 2008, pronunțată în Dosarul
nr. 418/221/2006, Curtea de Apel Alba-Iulia — Secția penală
a sesizat Curtea Constituțională cu excepția de

neconstituționalitate a dispozițiilor art. 215 alin. 3 și 4 din
Codul penal, excepție ridicată de Eduard Pohrib.
În motivarea excepției de neconstituționalitate se susține,
în esență, că normele criticate nesocotesc libertatea comerțului,
libertatea contractuală și, în același timp, stabilesc o sancțiune
penală în condițiile în care eroarea contractuală sau
neîndeplinirea unei obligații contractuale nu poate fi sancționată
decât în materie civilă.
Curtea de Apel Alba-Iulia — Secția penală apreciază că
excepția de neconstituționalitate este neîntemeiată, deoarece
scopul incriminării faptei de înșelăciune este acela de a-i proteja
pe cei ce își exercită cu bună-credință drepturile și libertățile
economice, comerciale, inclusiv pe cele contractuale, iar
modalitatea de incriminare a faptelor exclude confundarea lor
cu o simplă neexecutare a unor obligații contractuale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt în
concordanță cu normele constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

10

MONITORUL OFICIAL AL ROMÂNIEI, PARTEA I, Nr. 873/23.XII.2008
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 3 și 4 din Codul penal, cu denumirea
marginală Înșelăciunea, care au următorul conținut: ăInducerea
sau menținerea în eroare a unei persoane cu prilejul încheierii
sau executării unui contract, săvârșită în așa fel încât, fără
această eroare, cel înșelat nu ar fi încheiat sau executat
contractul în condițiile stipulate, se sancționează cu pedeapsa
prevăzută în alineatele precedente, după distincțiile acolo
arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în

scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.”
În motivarea excepției de neconstituționalitate, se susține că
prevederile legale menționate încalcă dispozițiile constituționale
ale art. 11 — Dreptul internațional și dreptul intern, ale art. 20 —
Tratatele internaționale privind drepturile omului, art. 45 —
Libertatea economică, art. 135 alin. (2) lit. a) privind obligația
statului de a asigura libertatea comerțului. Se mai invocă și art. 1
din Protocolul nr. 4 adițional la Convenția pentru apărarea
drepturilor omului și a libertăților fundamentale, referitoare la
interzicerea privării de libertate pentru datorii.
Examinând excepția de neconstituționalitate astfel cum a fost
formulată, Curtea constată că dispozițiile art. 215 alin. 3 și 4 din
Codul penal au mai fost supuse controlului de constituționalitate,
prin raportare la aceleași dispoziții constituționale și
convenționale invocate și în prezenta cauză și cu motivări
similare. Astfel, de exemplu, prin Decizia nr. 215 din 14 aprilie
2005, publicată în Monitorul Oficial al României, Partea I, nr. 478
din 7 iunie 2005, Decizia nr. 348 din 18 aprilie 2006, publicată în
Monitorul Oficial al României, Partea I, nr. 404 din 10 mai 2006,
și Decizia nr. 938 din 23 septembrie 2008, publicată în Monitorul
Oficial al României, Partea I, nr. 722 din 24 octombrie 2008,
Curtea
Constituțională
a
respins
excepția
de
neconstituționalitate ca neîntemeiată, pentru considerentele
acolo arătate.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 3 și 4 din Codul penal, excepție ridicată de Eduard
Pohrib în Dosarul nr. 418/221/2006 al Curții de Apel Alba-Iulia — Secția penală.
Definitivă și general obligatorie.
Pronunțată în ședința publică din data de 25 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.290
din 2 decembrie 2008

referitoare la excepția de neconstituționalitate a dispozițiilor art. 178 alin. 21
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Iuliana Nedelcu
Marieta Safta

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 178 alin. 21 din Codul de procedură penală,
excepție invocată de Constantin Florin Nicolau, Ioan Lucian
Nicolau și Gheorghe Nicolau în Dosarul nr. 8.037/245/2005 al
Judecătoriei Iași.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 873/23.XII.2008
Magistratul-asistent referă faptul că partea Agenția Națională
de Administrare Fiscală a depus la dosarul cauzei concluzii
scrise, prin care solicită respingerea excepției de
neconstituționalitate.
Președintele dispune să se facă apelul și în Dosarul nr. 1.264
D/2008,
având
ca
obiect
aceeași
excepție
de
neconstituționalitate, invocată de aceiași autori în Dosarul
nr. 4.523/245/2008 al Judecătoriei Iași.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 1.261 D/2008 și
nr. 1.264 D/2008 este identic, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea, deliberând, în temeiul art. 53 alin. (5) din Legea
nr. 47/1992, dispune conexarea Dosarului nr. 1.264 D/2008 la
Dosarul nr. 1.261D/2008, care a fost primul înregistrat.
Reprezentantul Ministerului Public pune concluzii de
respingere a excepției ca neîntemeiată, arătând că normele
criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin încheierile din 16 aprilie 2008, pronunțate în dosarele
nr. 8.037/245/2005 și nr. 4.523/245/2008, Judecătoria Iași a
sesizat Curtea Constituțională cu excepția de
neconstituționalitate a dispozițiilor art. 178 alin. 21 din
Codul de procedură penală, excepție ridicată de Constantin
Florin Nicolau, Ioan Lucian Nicolau și Gheorghe Nicolau.
În motivarea excepției de neconstituționalitate,
asemănătoare în dosarele conexate, se susține, în esență, că,
prin conținutul său, textul de lege criticat încalcă în mod grav
dreptul la un proces echitabil și dreptul la apărare al inculpatului,
dând posibilitatea abuzului, prin aceea că permite instanței de
judecată sau parchetului să adauge la lege și să considere că
orice caz de necomunicare a scrisorii recomandate ar conduce
la afișarea citației la ușa instituției respective. Se arată că, în
acest caz, inculpatul ar fi lipsit în mod evident de dreptul de a se
apăra și dreptul de a avea un proces echitabil, fiind în situația de
a nu cunoaște existența dosarului.
Judecătoria
Iași
apreciază
că
excepția
de
neconstituționalitate este neîntemeiată, arătând că normele
criticate, în baza cărora în cauză s-a dispus citarea inculpaților
la ușa instanței, nu încalcă normele constituționale invocate,
deoarece nu permit organului judiciar să adauge la lege, ci doar
să facă o simplă constatare că scrisoarea recomandată prin
care se citează un inculpat care locuiește în străinătate nu poate
fi înmânată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, întrucât nu încalcă dreptul la apărare și nici
dreptul la un proces echitabil. Arată că citarea învinuitului sau
inculpatului prin afișare la ușa instanței are caracter excepțional,
fiind justificată de imposibilitatea realizării procedurii de citare
prin înmânarea în mod direct și personal a citației și urmărește
să prevină și să limiteze eventualele abuzuri în exercitarea
drepturilor procesuale, de natură să determine tergiversarea
soluționării cauzei, pe calea menținerii cu rea-credință a unei
permanente lipse de procedură.

11

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 178 alin. 21 din Codul de procedură penală,
dispoziții introduse prin art. I pct. 116 din Legea nr. 281/2003
privind modificarea și completarea Codului de procedură penală
și a unor legi speciale, publicată în Monitorul Oficial al României,
Partea I, nr. 468 din 1 iulie 2003, având următorul conținut: ăÎn
cazul în care scrisoarea recomandată prin care se citează un
învinuit sau inculpat care locuiește în străinătate nu poate fi
înmânată datorită refuzului primirii ei sau din orice alt motiv,
precum și în cazul în care statul destinatarului nu permite citarea
prin poștă a cetățenilor săi, citația se va afișa la sediul
parchetului sau al instanței, după caz.”
În susținerea neconstituționalității acestor dispoziții legale,
se invocă încălcarea prevederilor constituționale ale art. 21 care
consacră accesul liber la justiție și dreptul la un proces echitabil,
ale art. 24 privind dreptul la apărare, precum și dispozițiile art. 6
din Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 178 alin. 21 din Codul de
procedură penală, în raport de aceleași prevederi din Legea
fundamentală și față de critici similare.
Astfel, de exemplu, prin Decizia nr. 594 din 8 noiembrie 2005,
publicată în Monitorul Oficial al României, Partea I, nr. 1.063 din
28 noiembrie 2005, Curtea a reținut că ătextul criticat are în
vedere o situație cu caracter de excepție și urmărește să prevină
și să limiteze eventualele abuzuri în exercitarea drepturilor
procesuale, de natură să determine tergiversarea soluționării
cauzei, pe calea menținerii cu rea-credință a unei permanente
lipse de procedură. O atare concluzie rezultă din economia
întregului art. 178 din Codul de procedură penală, care prevede
suficiente garanții, de natură să asigure respectarea drepturilor
și garanțiilor procesuale”. Aceste argumente care au
fundamentat soluția de respingere a excepției de
neconstituționalitate a prevederilor art. 178 alin. 21 din Codul de
procedură penală își mențin valabilitatea și în prezenta cauză,
întrucât nu au intervenit elemente noi, care să justifice
schimbarea acestei jurisprudențe a Curții Constituționale.
De altfel, în prezenta cauză se observă că autorii excepției
sunt nemulțumiți de posibilitatea interpretării subiective a
sintagmei ădin orice alt motiv”, cuprinsă în textul legal criticat,
interpretare care conduce la folosirea abuzivă și nejustificată a
procedurii de citare prin afișare la sediul parchetului sau al
instanței. Asemenea susțineri nu pot fi reținute, deoarece
vizează, în realitate, interpretarea și aplicarea legii, aspecte care
intră în competența instanței de judecată în cadrul realizării
justiției, iar controlul acestora se realizează prin exercitarea
căilor de atac.

12

MONITORUL OFICIAL AL ROMÂNIEI, PARTEA I, Nr. 873/23.XII.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 178 alin. 21 din Codul de procedură penală, excepție ridicată
de Constantin Florin Nicolau, Ioan Lucian Nicolau și Gheorghe Nicolau în dosarele nr. 8.037/245/2005 și nr. 4.523/245/2008 ale
Judecătoriei Iași.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A nr. 1.301
din 2 decembrie 2008

referitoare la excepția de neconstituționalitate a prevederilor art. 9 alin. (4) din Legea nr. 393/2004
privind Statutul aleșilor locali
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 9 alin. (4) din Legea nr. 393/2004 privind
Statutul aleșilor locali, excepție ridicată de Consiliul Județean
Galați în Dosarul nr. 5.317/121/2007 al Curții de Apel Galați —
Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 28 februarie 2008, pronunțată în
Dosarul nr. 5.317/121/2007, Curtea de Apel Galați — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 9 alin. (4) din Legea nr. 393/2004 privind
Statutul aleșilor locali.
Excepția a fost ridicată de Consiliul Județean Galați într-o
cauză privind soluționarea unui recurs formulat împotriva unei
sentințe civile prin care s-a dispus anularea unei hotărâri a

Consiliului Județean Galați de constatare a încetării de drept a
unui mandat de consilier județean.
În motivarea excepției autorul acesteia susține că
dispozițiile art. 9 alin. (4) din Legea nr. 393/2004 ăcreează o
disensiune mare între persoanele care au obligația îndeplinirii
procedurii prealabile prevăzute de art. 7 din Legea nr. 554/2004
și consilierii locali sau județeni”, care sunt exceptați de la
această obligație, astfel cum prevede textul de lege criticat. Or,
este știut că rolul procedurii prealabile este acela ca, pe cât
posibil, contestațiile să fie soluționate pe cale administrativă,
fiind astfel evitată plata nejustificată de către autoritățile publice
a unor sume cu titlu de cheltuieli de judecată.
Curtea de Apel Galați — Secția contencios administrativ
și fiscal apreciază că excepția de neconstituționalitate este
întemeiată, deoarece, stabilind în mod diferit obligativitatea
parcurgerii unei proceduri administrativ-jurisdicționale prealabile,
dispozițiile art. 9 alin. (4) din Legea nr. 393/2004 creează o
situație diferită persoanelor îndreptățite să se adreseze
instanțelor de contencios administrativ, ceea ce contravine
prevederilor art. 21 alin. (1) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 9 alin. (4)
din Legea nr. 393/2004 privind Statutul aleșilor locali sunt
constituționale. Acestea se aplică tuturor celor aflați în ipoteza
reglementată de norma juridică atacată și nu sunt de natură să
îngrădească accesul părților la instanță. În plus, apreciază că
prevederile art. 24 din Constituție, invocate, nu sunt incidente în
cauză.
Președinții celor două Camere ale Parlamentului și
Guvernul nu au comunicat punctele lor de vedere.

MONITORUL OFICIAL AL ROMÂNIEI, PARTEA I, Nr. 873/23.XII.2008
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (4) din Legea nr. 393/2004 privind Statutul
aleșilor locali, publicată în Monitorul Oficial al României, Partea I,
nr. 912 din 7 octombrie 2004, astfel cum au fost modificate prin
art. I pct. 5 din Legea nr. 249/2006 pentru modificarea și
completarea Legii nr. 393/2004 privind Statutul aleșilor locali,
publicată în Monitorul Oficial al României, Partea I, nr. 554 din
27 iunie 2006. Textul de lege criticat are următorul cuprins:
— Art. 9 alin. (4): ă(4) În cazurile prevăzute la alin. (2)
lit. c)—e) și h1), hotărârea consiliului poate fi atacată de consilier,
la instanța de contencios administrativ, în termen de 10 zile de
la comunicare. Instanța se va pronunța în termen de cel mult
30 de zile. În acest caz, procedura prealabilă nu se mai efectuează,
iar hotărârea primei instanțe este definitivă și irevocabilă.”
Art. 9 alin. (2) lit. c)—e) și h1), la care textul de lege criticat
face trimitere, prevede următoarele: ă(2) Calitatea de consilier
local sau de consilier județean încetează de drept, înainte de
expirarea duratei normale a mandatului, în următoarele cazuri:
( )
c) schimbarea domiciliului într-o altă unitate administrativteritorială, inclusiv ca urmare a reorganizării acesteia;
d) lipsa nemotivată de la mai mult de 3 ședințe ordinare
consecutive ale consiliului;
e) imposibilitatea exercitării mandatului pe o perioadă mai
mare de 6 luni consecutive, cu excepția cazurilor prevăzute de
lege;
( )
h1) pierderea calității de membru al partidului politic sau al
organizației minorităților naționale pe a cărei listă a fost ales.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 16 — Egalitatea în drepturi, art. 21 — Accesul
liber la justiție și la art. 24 — Dreptul la apărare.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată pentru următoarele considerente:
În esență, critica autorului excepției constă în aceea că
dispozițiile art. 9 alin. (4) din Legea nr. 393/2004 privind Statutul
aleșilor locali încalcă principiul egalității în drepturi a cetățenilor,
accesul liber la justiție și dreptul la apărare, prin aceea că prevăd

13

exceptarea de la parcurgerea procedurii prealabile obligatorii
pentru consilierul local sau județean care atacă la instanța de
contencios administrativ hotărârea consiliului prin care s-a
constatat încetarea de drept, înainte de expirarea duratei
normale a mandatului, incidente fiind unul dintre cazurile
prevăzute la alin. (2) lit. c)—e) și h1) din aceeași lege.
În ceea ce privește critica de neconstituționalitate
fundamentată pe dispozițiile art. 16 din Legea fundamentală,
privind egalitatea cetățenilor în fața legii și a autorităților publice,
fără privilegii și fără discriminări, Curtea reține că textul de lege
criticat nu conține norme juridice de natură discriminatorie.
Acestea se aplică tuturor consilierilor locali sau județeni care se
află în situația reglementată de text, și anume dacă, aflându-se
în unul din cazurile prevăzute de art. 9 alin. (2) lit. c)—e) și h1)
din Legea nr. 393/2004, consiliul local sau județean, după caz,
a adoptat o hotărâre de constatare a încetării de drept a
mandatului, înainte de expirarea duratei normale a acestuia.
Așadar, textul de lege criticat se aplică acestei categorii de
persoane, criteriul de delimitare fiind unul obiectiv și rațional,
respectiv situațiile de fapt în care aceștia se află, fără a se crea
un tratament juridic diferit al acestora, în sensul discriminării sau,
dimpotrivă, al favorizării unora dintre ei în detrimentul celorlalți.
Referitor la susținerile de neconstituționalitate privind
încălcarea art. 21 din Constituție, care consacră accesul liber la
justiție și dreptul la un proces echitabil, Curtea constată că nici
acestea nu sunt întemeiate. Obligativitatea parcurgerii procedurii
prealabile etapei jurisdicționale constituie regula în materia
contenciosului administrativ, astfel cum decurge din cuprinsul
art. 7 din Legea contenciosului administrativ nr. 554/2004, însă,
în temeiul art. 126 alin. (2) din Constituție, legiuitorul are
competența exclusivă de a institui reguli speciale de procedură,
apreciind în funcție de specificul unei situații deosebite. Or,
exceptarea de la regula parcurgerii procedurii prealabile pentru
anumite situații nu poate, în nici un caz, să îngrădească accesul
liber la justiție al celor aflați în cazurile prevăzute de lege, și nici
al celorlalte subiecte de drept, asupra cărora se aplică regula
generală referitoare la obligativitatea parcurgerii procedurii
prealabile. În plus, se constată că, prin specificul lor, cazurile
cuprinse la art. 9 alin. (2) lit. c)—e) și h1) din Legea nr. 393/2004
justifică pe deplin eludarea procedurii prealabile, deoarece
acestea definesc situații obiective, de necontestat, cum sunt, de
pildă, schimbarea domiciliului într-o altă unitate administrativteritorială sau lipsa nemotivată de la mai mult de 3 ședințe
ordinare consecutive ale consiliului, situații a căror realitate nu
poate fi revocată sau schimbată printr-un nou act administrativ,
emis în cadrul soluționării unei cereri prealabile.
Cât privește invocarea art. 24 din Constituție, Curtea observă
că acesta nu are incidență în cauză, lipsa procedurii prealabile
într-o situație anume neavând nicio legătură cu exigențele și
garanțiile exercițiului dreptului la apărare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 alin. (4) din Legea nr. 393/2004 privind Statutul aleșilor
locali, excepție ridicată de Consiliul Județean Galați în Dosarul nr. 5.317/121/2007 al Curții de Apel Galați — Secția contencios
administrativ și fiscal.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

14

MONITORUL OFICIAL AL ROMÂNIEI, PARTEA I, Nr. 873/23.XII.2008
CURTEA CONSTITUȚIONALĂ

D E C I Z I A Nr. 1.306
din 2 decembrie 2008

referitoare la excepția de neconstituționalitate a dispozițiilor art. 2 și art. 20 din Legea nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 2 și art. 20 din Legea nr. 146/1997 privind
taxele judiciare de timbru, excepție ridicată de Petrică Herăscu
în Dosarul nr. 6.530/233/2006 al Tribunalului Covasna și în
Dosarul nr. 4.377/233/2006 al Tribunalului Galați — Secția civilă.
La apelul nominal lipsesc autorul excepției și părțile, față de
care procedura de citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 1.604D/2008 și
nr. 1.621D/2008, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.621D/2008 la Dosarul
nr. 1.604D/2008, care este primul înregistrat.
Cauza este în stare de judecată.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, reține următoarele:
Prin Încheierea din 17 iunie 2008, pronunțată în Dosarul
nr. 6.530/233/2006, Tribunalul Covasna a sesizat Curtea
Constituțională cu excepția de neconstituționalitate a
dispozițiilor art. 2 și art. 20 din Legea nr. 146/1997 privind
taxele judiciare de timbru.
Excepția a fost ridicată de Petrică Herăscu cu ocazia
soluționării recursului formulat împotriva Sentinței civile nr. 1.039
din 2 februarie 2007, pronunțată de Judecătoria Galați într-o
cauză strămutată de la Tribunalul Galați.
Prin Încheierea din 30 mai 2008, pronunțată în Dosarul
nr. 4.377/233/2006, Tribunalul Galați — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 și art. 20 din Legea nr. 146/1997 privind
taxele judiciare de timbru.
Excepția a fost ridicată de Petrică Herăscu cu ocazia
soluționării recursului formulat împotriva Sentinței civile nr. 1.551
din 26 februarie 2008, pronunțată de Judecătoria Galați.
În motivarea excepției de neconstituționalitate autorul
acesteia consideră că art. 2 și art. 20 din Legea nr. 146/1997
sunt contrare prevederilor constituționale ale art. 16, art. 20
alin. (1), art. 21, cu raportare la art. 52 alin. (2), art. 126 alin. (6),
art. 24, precum și art. 6 paragraful 1 din Convenția pentru

apărarea drepturilor omului și a libertăților fundamentale. În
acest sens, consideră că ăinstanța de fond are obligația să
soluționeze cauza sub toate aspectele, fără să condiționeze
accesul la un proces echitabil de achitarea unei taxe de timbru
în prealabil.”
Instanțele de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise depuse la dosare, concluziile procurorului,
dispozițiile de lege criticate raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și art. 20 din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, modificată și completată prin
Ordonanța Guvernului nr. 34/2001, publicată în Monitorul Oficial
al României, Partea I, nr. 511 din 28 august 2001, aprobată prin
Legea nr. 742/2001, publicată în Monitorul Oficial al României,
Partea I, nr. 807 din 17 decembrie 2001. Aceste dispoziții de
lege au următorul conținut:
— Art. 2: ă(1) Acțiunile și cererile evaluabile în bani, introduse
la instanțele judecătorești, se taxează astfel: [...]
(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 194 lei, indiferent de
valoarea contestată.
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”;
— Art. 20: ă(1) Taxele judiciare de timbru se plătesc anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în

15

MONITORUL OFICIAL AL ROMÂNIEI, PARTEA I, Nr. 873/23.XII.2008
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16, art. 20 alin. (1), art. 21, cu raportare la art. 52 alin. (2),
art. 126 alin. (6), art. 24, precum și art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că, asupra obligativității plății anticipate a taxelor
judiciare de timbru, s-a mai pronunțat prin numeroase decizii,
statuând că prevederile legale menționate sunt conforme Legii
fundamentale. În acest sens sunt, spre exemplu, Decizia nr. 354

din 5 iulie 2005, publicată în Monitorul Oficial al României,
Partea I, nr. 771 din 24 august 2005, Decizia nr. 372 din
28 septembrie 2004, publicată în Monitorul Oficial al României,
Partea I, nr. 936 din 13 octombrie 2004, și Decizia nr. 473 din
4 noiembrie 2004, publicată în Monitorul Oficial al României,
Partea I, nr. 27 din 10 ianuarie 2005.
În aceste decizii Curtea a reținut că nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora.
De asemenea, la finalul procesului judiciar sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție.
Soluția adoptată și considerentele deciziilor citate sunt
valabile și în prezenta cauză, întrucât nu au apărut elemente
noi, de natură a determina reconsiderarea jurisprudenței Curții
Constituționale.
De altfel, Curtea observă că același autor al excepției a mai
invocat neconstituționalitatea acelorași dispoziții de lege pentru
motive care subzistă și în prezenta cauză, decizia anterioară de
respingere a excepției fiind obligatorie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 și art. 20 din Legea nr. 146/1997 privind taxele judiciare de
timbru, excepție ridicată de Petrică Herăscu în Dosarul nr. 6.530/233/2006 al Tribunalului Covasna și în Dosarul nr. 4.377/233/2006
al Tribunalului Galați — Secția civilă.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 1.316
din 2 decembrie 2008

referitoare la excepția de neconstituționalitate a dispozițiilor art. 496 și art. 497 alin. 1 teza întâi
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Augustin Zegrean
Antonia Constantin
Claudia Miu

— judecător
— judecător
— procuror
— prim-magistrat-asistent

Pe rol se află soluționarea excepției de neconstituționalitate
a dispozițiilor art. 496 și art. 497 alin. 1 teza întâi din Codul de

16

MONITORUL OFICIAL AL ROMÂNIEI, PARTEA I, Nr. 873/23.XII.2008

procedură civilă, excepție ridicată de Marin Trandafir și Zamfira
Trandafir în Dosarul nr. 10.832/281/2007 al Judecătoriei Ploiești.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 18 februarie 2008, pronunțată în Dosarul
nr. 10.832/281/2007, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 496 și art. 497 alin. 1 teza întâi din Codul de
procedură civilă într-o cauză având ca obiect soluționarea
contestației la executare formulată de către Marin Trandafir și
Zamfira Trandafir, autorii excepției de neconstituționalitate.
În motivarea excepției de neconstituționalitate se susține
că dispozițiile legale criticate contravin prevederilor
constituționale ale art. 16, art. 21 și art. 24, întrucât instituie
competența executorului de a întocmi procesul-verbal de situație
și de a emite somația către debitor, limitându-i acestuia dreptul
de a se adresa justiției și dreptul de a se apăra. În acest mod,
se ajunge la situația ca debitorul să fie pus într-o situație de
inferioritate față de creditorul urmăritor.
Judecătoria Ploiești și-a exprimat opinia în sensul că
excepția de neconstituționalitate este neîntemeiată. Se arată că
prevederile legale criticate nu îngrădesc accesul liber la justiție
din moment ce actele întocmite de către executorul judecătoresc
sunt supuse cenzurii instanțelor judecătorești.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 496 și art. 497 alin. 1 teza întâi din Codul de
procedură civilă, texte care au următorul cuprins:
— Art. 496 din Codul de procedură civilă: ăÎn vederea
identificării imobilului urmărit, executorul judecătoresc se va
deplasa la locul unde este situat acesta și va încheia un procesverbal de situație. Procesul-verbal va cuprinde, pe lângă datele
prevăzute în art. 504 alin. 1 pct. 1—3, 5, 6 și 14, și descrierea
cât mai amănunțită a imobilului urmărit”.
— Art. 497 alin. (1) teza întâi din Codul de procedură civilă:
ăDupă întocmirea procesului-verbal de situație, executorul va
soma pe debitor că, dacă nu va plăti, se va trece la vânzarea
imobilelor cuprinse în acest proces-verbal”.
Excepția de neconstituționalitate se raportează la prevederile
constituționale ale art. 16 privind egalitatea în fața legii, ale
art. 21 privind accesul liber la justiție și ale art. 24 privind dreptul
la apărare.
Examinând excepția de neconstituționalitate, Curtea reține
următoarele:
Dispozițiile legale contestate fac parte integrantă din
Secțiunea II — Formalitățile premergătoare vânzării la licitație al
Capitolului IV — Urmărirea silită a bunurilor imobile din cadrul
Cărții V — Despre executarea silită al Codului de procedură civilă.
Aceste dispoziții legale acordă un rol important executorului
judecătoresc în cadrul executării silite, hotărârile judecătorești,
precum și celelalte titluri executorii fiind executate de către acesta,
în temeiul art. 373 alin. 1 din Codul de procedură civilă. Curtea
reține că este de resortul exclusiv al legiuitorului de a prevedea în
sarcina executorului judecătoresc dreptul de a efectua anumite
operațiuni ce premerg vânzării la licitație a bunurilor imobile a
acestuia, în speță încheierea procesului-verbal de situație. Acest
lucru nu echivalează, însă, cu lipsa oricărui remediu procesual
aflat la îndemâna părților interesate. De aceea, legiuitorul a
prevăzut la art. 399 din Codul de procedură civilă faptul că
împotriva executării silite, precum și împotriva oricărui act de
executare se poate face contestație de către cei interesați sau
vătămați prin executare. În consecință, este evident că și debitorul
împotriva căruia poartă executarea silită a unui bun imobil are
posibilitatea de a face o asemenea contestație. De asemenea, și
somația de plată prevăzută la art. 497 alin. 1 din Codul de
procedură civilă poate fi atacată în aceleași condiții.
Având în vedere cele arătate, Curtea reține că nu se poate
susține încălcarea accesului liber la justiție sau a dreptului la
apărare al debitorului.
Raportat la critica de neconstituționalitate ce vizează
încălcarea art. 16 din Constituție, Curtea reține că aceasta este
neîntemeiată, întrucât principiul egalității presupune soluții
juridice similare unor situații comparabile; or este evident că
executorul judecătoresc și creditorul, respectiv debitorul nu se
află în aceeași situație, astfel încât tratamentul juridic ce se
impune într-o asemenea ipoteză nu poate fi decât diferit.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 496 și art. 497 alin. 1 teza întâi din Codul de procedură civilă,
excepție ridicată de Marin Trandafir și Zamfira Trandafir în Dosarul nr. 10.832/281/2007 al Judecătoriei Ploiești.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

MONITORUL OFICIAL AL ROMÂNIEI, PARTEA I, Nr. 873/23.XII.2008

17

CURTEA CONSTITUȚIONALĂ

D E C I Z I A Nr. 1.321
din 2 decembrie 2008

referitoare la excepția de neconstituționalitate a dispozițiilor art. 490 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 490 alin. 1 din Codul de procedură penală,
excepție ridicată de Kiss Marin Bobi în Dosarul
nr. 4.850/211/2008 al Curții de Apel Cluj — Secția penală și de
minori.
Dezbaterile au avut loc în ședința publică din data de 18
noiembrie 2008, în prezența reprezentantului Ministerului Public,
fiind consemnate în încheierea de la acea dată, când Curtea,
având nevoie de timp pentru a delibera, a amânat pronunțarea
pentru data de 2 decembrie 2008.
C U R T E A,

având în vedere actele și lucrările dosarului, reține următoarele:
Prin Încheierea din 26 august 2008, pronunțată în Dosarul
nr. 4.850/211/2008, Curtea de Apel Cluj — Secția penală și
de minori a sesizat Curtea Constituțională cu excepția de
neconstituționalitate a dispozițiilor art. 490 alin. 1 din Codul
de procedură penală, excepție ridicată de Kiss Marin Bobi.
În motivarea excepției de neconstituționalitate se susține,
în esență, că normele criticate sunt neconstituționale, deoarece,
deși beneficiază de prezumția de nevinovăție, inculpatul minor
este obligat la executarea de îndată a sancțiunii penale aplicate
de către instanță, indiferent dacă exercită sau nu o cale de atac
împotriva hotărârii prin care i s-a aplicat acea sancțiune. În plus,
pe parcursul judecării căilor de atac minorul nu poate contesta
în niciun fel luarea și/sau punerea de îndată în executare a
măsurii educative a internării într-un centru de reeducare, decât
o dată cu judecarea fondului cauzei în calea de atac, iar odată
pusă de îndată în executare, această măsură nu este supusă
vreunui control de legalitate la anumite intervale de timp, similar
cu acela prevăzut pentru măsurile preventive, menținându-se
de drept. În plus, centrele de reeducare își desfășoară
activitatea în temeiul Decretului nr. 545/1972, care stabilește
condiții de executare a măsurilor educative mult mai severe
decât cele prevăzute de Legea nr. 275/2006. În sfârșit, se arată
că, deși, teoretic, cu privire la minor s-a dispus în cauză punerea
de îndată în libertate dacă nu este arestat în altă cauză, acesta
va fi efectiv tot privat de libertate în centrul de reeducare, iar
dacă exercită o cale de atac împotriva hotărârii puse de îndată
în executare, va fi ăinternat”, pe perioade care nu pot depăși
5 zile, într-un centru de deținere aflat în raza de competență a
instanței care urmează să soluționeze calea de atac respectivă,
dacă în zonă nu există vreun centru de reeducare.

Curtea de Apel Cluj — Secția penală și de minori
apreciază că excepția de neconstituționalitate este întemeiată
doar în privința încălcării prevederilor constituționale ale art. 16
alin. (1), art. 23 alin. (11) și art. 53 alin. (2). Se arată că normele
criticate încalcă egalitatea în drepturi, prezumția de nevinovăție
și prevederile constituționale privind restrângerea exercițiului
unor drepturi sau al unor libertăți, prin aceea că dau posibilitatea
instanței de a dispune punerea în executare de îndată a măsurii
educative a internării într-un centru de reeducare, înainte ca
hotărârea să devină definitivă. Astfel, minorul căruia i s-a aplicat
această măsură nu beneficiază de același tratament juridic cu
alți inculpați minori cărora li s-a aplicat aceeași măsură
educativă, dar pentru care instanța nu dispune executarea de
îndată, aceasta realizându-se doar la rămânerea definitivă a
hotărârii. Se lasă astfel la aprecierea instanței ca la situații
juridice identice să se aplice tratamente juridice diferite. Se
încalcă prezumția de nevinovăție, deoarece inculpatul minor,
obligat a executa o măsură educativă înainte ca hotărârea să
rămână definitivă, este considerat ab initio vinovat, existând
posibilitatea ca, prin promovarea căilor de atac, soluția primei
instanțe să fie modificată, iar inculpatului să i se fi restrâns
nejustificat și discriminatoriu (față de inculpații minori aflați în
aceeași situație juridică) dreptul la libertate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt în
concordanță cu normele constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 490 alin. 1 din Codul de procedură penală, cu
denumirea marginală Internarea minorului, care au următorul
conținut: ăÎn cazul în care s-a luat față de minor măsura
educativă a internării într-un centru de reeducare, instanța poate
dispune, prin aceeași hotărâre, punerea în executare de îndată
a măsurii luate. Punerea în executare se face prin trimiterea unei
copii de pe hotărâre organului de poliție de la locul unde se află
minorul.”

18

MONITORUL OFICIAL AL ROMÂNIEI, PARTEA I, Nr. 873/23.XII.2008

Se susține că acest text de lege încalcă dispozițiile
constituționale ale art. 16 privind egalitatea în drepturi, ale art. 23
alin. (11) privind prezumția de nevinovăție, ale art. 49 alin. (1)
privind protecția copiilor și tinerilor și ale art. 53 alin. (2) privind
condițiile restrângerii exercițiului unor drepturi sau al unor
libertăți.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată și
urmează a fi respinsă.
Astfel, nu se poate reține încălcarea, prin textul de lege
criticat, a prevederilor art. 16 din Legea fundamentală, deoarece
principiul egalității în fața legii presupune un tratament juridic
identic numai în situații egale, situațiile în mod obiectiv diferite
justificând un tratament juridic diferit. Dispozițiile art. 490 alin. 1
din Codul de procedură penală dau expresie acestui principiu
constituțional, reglementând posibilitatea judecătorului de a
decide cu privire la oportunitatea punerii în executare de îndată
a măsurii educative a internării într-un centru de reeducare a
minorului, în funcție de împrejurările și elementele specifice
cauzei, și de situația în care se află minorul față de care se
dispune o asemenea măsură educativă. Această situație este
determinată și în temeiul referatului de evaluare, a cărui
întocmire, potrivit art. 482 din Codul de procedură penală, este
obligatorie în cauzele cu infractori minori, referat care are rolul
de a furniza organului judiciar date privind persoana minorului și
perspectivele de reintegrare socială a acestuia.
Curtea constată că este neîntemeiată și critica privind
încălcarea, prin același text de lege, a prezumției de
nevinovăție. Astfel, internarea într-un centru de reeducare
reprezintă, potrivit dispozițiilor procedural-penale române, o
măsură educativă, iar nu o pedeapsă. Distincția este realizată în
mod expres de art. 100 alin. 1 teza întâi din Codul penal, potrivit
căruia ăfață de minorul care răspunde penal se poate lua o
măsură educativă ori i se poate aplica o pedeapsă”. Regimul
juridic al pedepselor, respectiv al măsurilor educative, conținutul
și rolul lor sunt diferite, în acest sens statuând și Înalta Curte de
Casație și Justiție, care a reținut, prin Decizia XXX din 16 aprilie
2007, pronunțată într-un recurs în interesul legii, că, ăîn timp ce
pedepsele, ca sancțiuni penale, prin pronunțatul lor caracter
coercitiv-represiv, au o vocație complexă, de constrângere,
reeducare și prevenire a săvârșirii de noi infracțiuni, iar măsurile
de siguranță, lipsite de caracter represiv propriu-zis, au ca scop
înlăturarea unei stări de pericol și preîntâmpinarea săvârșirii de
fapte prevăzute de legea penală, măsurile educative care se pot
lua în cazul minorului care a săvârșit o infracțiune vizează, în
principal, asigurarea reeducării acestuia”. Scopul măsurii

internării într-un centru de reeducare îl constituie, potrivit art. 104
din Codul penal, reeducarea minorului, căruia i se asigură
posibilitatea de a dobândi învățătura necesară și o pregătire
profesională potrivit aptitudinilor sale. Posibilitatea de a se
dispune executarea de îndată a acestei măsuri, înainte de a fi
epuizate căile de atac împotriva hotărârii judecătorești prin care
a fost adoptată, a fost reglementată de legiuitor tocmai în scopul
asigurării unei protecții eficiente a minorului în situația în care
instanța de judecată, în baza referatului de evaluare (ce
cuprinde date privind: starea fizică și profilul psihologic al
minorului, dezvoltarea intelectuală și morală a minorului, mediul
familial și social în care a trăit și s-a dezvoltat minorul, factorii
care influențează conduita minorului și care au furnizat
comportamentul infracțional al acestuia, trecutul infracțional al
minorului, comportamentul minorului înainte și după comiterea
faptei) și a împrejurărilor concrete ale cauzei, ajunge la
convingerea că numai o asemenea măsură ar contribui la
reeducarea minorului.
De altfel, și Curtea Europeană a Drepturilor Omului s-a
pronunțat în jurisprudența sa cu privire la existența, în dreptul
statelor contractante, a unor dispoziții care reglementează
executarea imediată a unor anumite sancțiuni penale. Astfel, în
cauza Janosevic contra Suediei din 2002, s-a reținut că, în
această situație, statele sunt ținute să nu recurgă la astfel de
măsuri de executare decât în limite rezonabile, pentru a se
asigura un just echilibru între interesele în cauză. Or, aceste
condiții sunt asigurate în cazul normei criticate, care, așa cum
s-a arătat, reglementează o măsură educativă, cu rol de
protecție, a cărei executare de îndată este apreciată de
judecător în funcție de circumstanțele obiective ale fiecărei
cauze.
În sfârșit, norma criticată este în acord cu dispozițiile art. 49
din Constituție, deoarece nu afectează regimul special de
protecție a copiilor și tinerilor, ci constituie, așa cum s-a arătat,
o concretizare a acestui regim special de protecție.
Sunt de asemenea respectate prevederile art. 53 din Legea
fundamentală, întrucât măsura internării într-un centru de
reeducare, care implică și restrângerea libertății minorului, este
reglementată în scopul protejării acestuia, precum și pentru
buna desfășurare a instrucției penale. În plus, reglementarea
criticată respectă principiul proporționalității, precum și cerința
nediscriminării impuse de art. 53 alin. (2) din Legea
fundamentală, întrucât executarea de îndată a măsurii în
discuție este dispusă cu luarea în considerare a circumstanțelor
concrete ale cauzei, așadar numai dacă acestea o impun.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 490 alin. 1 din Codul de procedură penală, excepție ridicată
de Kiss Marin Bobi în Dosarul nr. 4.850/211/2008 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 2 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 873/23.XII.2008

19

CURTEA CONSTITUȚIONALĂ

D E C I Z I A Nr. 1.326
din 4 decembrie 2008

referitoare la excepția de neconstituționalitate a dispozițiilor art. 506 alin. 1 și 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Tribunalul Dolj — Secția civilă opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

Pe rol se află soluționarea excepției de neconstituționalitate
a dispozițiilor art. 506 alin. 1 și 2 din Codul de procedură penală,
excepție ridicată de Gheorghe Silviu Trifănescu în Dosarul
nr. 7.728/63/2008 al Tribunalului Dolj — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care face trimitere la jurisprudența Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 27 iunie 2008, pronunțată în Dosarul
nr. 7.728/63/2008, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor art. 506 alin. 1 și 2 din Codul de procedură
penală, excepție ridicată de Gheorghe Silviu Trifănescu în
dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 11, 16, 20, 21 și 44 din Constituția României,
precum și ale art. 6 din Convenția pentru apărarea drepturilor
omului și a libertăților fundamentale, deoarece îi exclude din
categoria persoanelor care pot continua acțiunea în repararea
de către stat a pagubei suferite pe moștenitorii persoanei
condamnate pe nedrept — alții decât cei care se aflau în
îngrijirea acesteia.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 506 alin. 1 și 2 din Codul de procedură penală,
cu denumirea marginală Acțiunea pentru repararea pagubei,
dispoziții care au următorul cuprins:
ăAcțiunea pentru repararea pagubei poate fi pornită de
persoana îndreptățită, potrivit art. 504, iar după moartea
acesteia poate fi continuată sau pornită de către persoanele
care se aflau în întreținerea sa.
Acțiunea poate fi introdusă în termen de 18 luni de la data
rămânerii definitive, după caz, a hotărârilor instanței de judecată
sau a ordonanțelor procurorului, prevăzute în art. 504.”
Examinând excepția de neconstituționalitate, Curtea
constată că asupra dispozițiilor legale criticate s-a pronunțat prin
Decizia nr. 351 din 20 martie 2008, publicată în Monitorul Oficial
al României, Partea I, nr. 303 din 17 aprilie 2008, statuând că,
din perspectiva criticilor, excepția apare ca inadmisibilă.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei sus-menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art.11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 506 alin. 1 și 2 din Codul de procedură penală, excepție
ridicată de Gheorghe Silviu Trifănescu în Dosarul nr. 7.728/63/2008 al Tribunalului Dolj — Secția civilă.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Afrodita Laura Tutunaru

20

MONITORUL OFICIAL AL ROMÂNIEI, PARTEA I, Nr. 873/23.XII.2008
CURTEA CONSTITUȚIONALĂ

D E C I Z I A Nr. 1.328
din 4 decembrie 2008

referitoare la excepția de neconstituționalitate a dispozițiilor art. 64 alin. 1 lit. a) din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

Pe rol se află soluționarea excepției de neconstituționalitate
a dispozițiilor art. 64 alin. 1 lit. a) din Codul penal, excepție
ridicată de George Popa în Dosarul nr. 7.184/196/2007 al Curții
de Apel Galați — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 5 septembrie 2008, pronunțată în Dosarul
nr. 7.184/196/2007, Curtea de Apel Galați — Secția penală a
sesizat Curtea Constituțională cu excepția de
neconstituționalitate a prevederilor art. 64 alin. 1 lit. a) din
Codul penal, excepție ridicată de George Popa în dosarul de
mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 53 din Constituția României, deoarece
persoanei căreia i s-a aplicat pedeapsa complementară a
interzicerii unor drepturi i se îngrădește dreptul de a fi ales și de
a participa la alegeri, prin hotărâre judecătorească și nu prin
lege organică.
Curtea de Apel Galați — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 64 alin. 1 lit. a) din Codul penal, cu denumirea
marginală Interzicerea unor drepturi, dispoziții care au următorul
cuprins:
ăPedeapsa complimentară a interzicerii unor drepturi constă
în interzicerea unuia sau unora din următoarele drepturi:
a) dreptul de a alege și de a fi ales în autoritățile publice sau
în funcții elective publice;”.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 438 din
15 aprilie 2008, publicată în Monitorul Oficial al României,
Partea I, nr. 354 din 8 mai 2008, a respins ca neîntemeiată
excepția de neconstituționalitate a dispozițiilor art. 64 alin. 1
lit. a) teza întâi din Codul penal.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a) din Codul penal, excepție ridicată de George
Popa în Dosarul nr. 7.184/196/2007 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 873/23.XII.2008

21

CURTEA CONSTITUȚIONALĂ

D E C I Z I A Nr. 1.329
din 4 decembrie 2008

referitoare la excepția de neconstituționalitate a dispozițiilor art. 2781
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 din Codul de procedură penală, excepție
ridicată de Ionel Dragomir în Dosarul nr. 15.981/1/2006 al Înaltei
Curți de Casație și Justiție — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, precizând că
autorul a mai invocat în același dosar o excepție identică.
C U R T E A,

având în vedere actele și lucrările dosarului, constată
următoarele:
Prin Încheierea din 18 septembrie 2008, pronunțată în Dosarul
nr. 15.981/1/2006, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 2781 din Codul de
procedură penală, excepție ridicată de Ionel Dragomir în dosarul
de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 131 alin. (1) din Constituția României, deoarece
procurorul de ședință, fiind subordonat șefilor săi ierarhici, nu
prezintă garanții de imparțialitate, iar în aceste condiții, procesul
în care se judecă plângerea împotriva actului de netrimitere în
judecată nu poate fi echitabil.
Înalta Curte de Casație și Justiție — Secția penală
opinează că excepția de neconstituționalitate este neîntemeiată.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 din Codul de procedură penală, cu denumirea
marginală Plângerea în fața judecătorului împotriva rezoluțiilor
sau ordonanțelor procurorului de netrimitere în judecată.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 199 din
28 februarie 2008, publicată în Monitorul Oficial al României,
Partea I, nr. 222 din 24 martie 2008, a respins ca neîntemeiată
excepția de neconstituționalitate a dispozițiilor art. 2781 alin. 5
din Codul de procedură penală. De altfel, Curtea Constituțională
s-a pronunțat asupra dispozițiilor legale criticate prin numeroase
decizii, statuând că nu contravin Constituției.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată de Ionel
Dragomir în Dosarul nr. 15.981/1/2006 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Afrodita Laura Tutunaru

22

MONITORUL OFICIAL AL ROMÂNIEI, PARTEA I, Nr. 873/23.XII.2008
CURTEA CONSTITUȚIONALĂ

D E C I Z I A Nr. 1.330
din 4 decembrie 2008

referitoare la excepția de neconstituționalitate a dispozițiilor art. 2 pct. 21 și art. 7
din Legea nr. 61/1991 pentru sancționarea faptelor de încălcare a unor norme de conviețuire
socială, a ordinii și liniștii publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 pct. 21 și art. 7 din Legea nr. 61/1991 pentru
sancționarea faptelor de încălcare a unor norme de conviețuire
socială, a ordinii și liniștii publice, excepție ridicată de Societatea
Comercială ăImpex Brotăcel” — S.R.L. Târgu Mureș în Dosarul
nr. 1.878/320/2008 al Judecătoriei Târgu Mureș.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2008, pronunțată în
Dosarul nr. 1.878/320/2008, Judecătoria Târgu Mureș a
sesizat Curtea Constituțională cu excepția de
neconstituționalitate a prevederilor art. 2 pct. 21 și art. 7 din
Legea nr. 61/1991 pentru sancționarea faptelor de încălcare
a unor norme de conviețuire socială, a ordinii și liniștii
publice, excepție ridicată de Societatea Comercială ăImpex
Brotăcel” — S.R.L. Târgu Mureș în dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 1 alin. (3) din Constituția României, deoarece
instituie competența constatării contravențiilor săvârșite de civili
unor autorități militarizate.
Judecătoria Târgu Mureș opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 pct. 21 și art. 7 din Legea nr. 61/1991 pentru
sancționarea faptelor de încălcare a unor norme de conviețuire
socială, a ordinii și liniștii publice, republicată în Monitorul Oficial
al României, Partea I, nr. 387 din 18 august 2000, dispoziții care
au următorul cuprins:
— Art. 2 pct. 21: ăConstituie contravenție săvârșirea oricăreia
dintre următoarele fapte, dacă nu sunt comise în astfel de
condiții încât, potrivit legii penale, să fie considerate
infracțiuni:[...]
21. servirea consumatorilor cu băuturi alcoolice în localurile
publice și în afara acestora, în zilele și la orele când, potrivit
dispozițiilor legale, acestea sunt închise sau este interzisă
desfacerea băuturilor alcoolice ori după ora de închidere stabilită
prin autorizația de funcționare”;
— Art. 7: ăContravențiile se constată de către primar,
împuterniciții acestuia, de către ofițerii sau subofițerii de poliție
ori de către ofițerii, maiștrii militari, subofițerii sau militarii din
jandarmerie, angajați pe bază de contract.
În cazul contravențiilor pentru care legea prevede sancțiunea
amenzii, agentul constatator, o dată cu constatarea aplică și
sancțiunea.”
Examinând excepția de neconstituționalitate, Curtea
constată că prin posibilitatea unor autorități militarizate de a
constata contravențiile săvârșite de civili nu este afectat în niciun
fel articolul 1 alin. (3) din Constituție referitor la statul român ca
stat de drept, democratic și social. Dimpotrivă, în acord cu
dreptatea și democrația socială ca valori supreme, Jandarmeria
Română — instituție specializată a statului, cu statut militar, ca
o componentă a Ministerului Administrației și Internelor —
exercită, în condițiile legii, atribuțiile ce îi revin cu privire la
apărarea ordinii și liniștii publice, a drepturilor și libertăților
fundamentale ale cetățenilor, a proprietății publice și private, la
prevenirea și descoperirea infracțiunilor și a altor încălcări ale
legilor în vigoare, precum și la protecția instituțiilor fundamentale
ale statului și combaterea actelor de terorism. De altfel, potrivit
art. 19 lit. q) din Legea nr. 550/2004 privind organizarea și
funcționarea Jandarmeriei Române, angajații acestei instituții
au, potrivit legii, competența de a constata contravenții și de a
aplica sancțiuni contravenționale.
Așa fiind, din perspectiva unui viciu de constituționalitate,
este lipsit de relevanță faptul că o astfel de competență a fost
atribuită și unor persoane cu statut de militari.

MONITORUL OFICIAL AL ROMÂNIEI, PARTEA I, Nr. 873/23.XII.2008

23

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 pct. 21 și art. 7 din Legea nr. 61/1991 pentru sancționarea
faptelor de încălcare a unor norme de conviețuire socială, a ordinii și liniștii publice, excepție ridicată de Societatea Comercială
ăImpex Brotăcel” — S.R.L. Târgu Mureș în Dosarul nr. 1.878/320/2008 al Judecătoriei Târgu Mureș.
Definitivă și general obligatorie.
Pronunțată în ședința publică din data de 4 decembrie 2008.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.331
din 4 decembrie 2008

referitoare la excepția de neconstituționalitate a dispozițiilor art. 911
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 911 din Codul de procedură penală, excepție
ridicată de Cristian Valer Negrușa în Dosarul nr. 1.342/112/2008
al Tribunalului Bistrița-Năsăud — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar, autorul excepției a depus o cerere prin care solicită
acordarea unui nou termen de judecată în vederea angajării
unui apărător.
Reprezentantul Ministerului Public nu se opune acordării
unui nou termen de judecată.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, dispune respingerea cererii, deoarece, de la data emiterii
încheierii de sesizare a instanței de contencios constituțional,
respectiv 4 noiembrie 2008, și până în prezent, a trecut un
interval de timp suficient autorului excepției în vederea angajării
unui avocat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstiutuționalitate ca neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 4 noiembrie 2008, pronunțată în Dosarul
nr. 1.342/112/2008, Tribunalul Bistrița-Năsăud — Secția
penală a sesizat Curtea Constituțională cu excepția de
neconstituționalitate a prevederilor art. 911 din Codul de
procedură penală, excepție ridicată de Cristian Valer Negrușa
în dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 21 alin. (3), art. 23 alin. (11), art. 24 și art. 28 din
Constituția României, precum și art. 6 și art. 8 din Convenția
pentru apărarea drepturilor omului și a libertăților fundamentale,
deoarece înregistrările telefonice în faza actelor premergătoare
violează secretul corespondenței și nu asigură suficiente garanții
în vederea desfășurării unui proces echitabil.
Tribunalul Bistrița-Năsăud — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

24

MONITORUL OFICIAL AL ROMÂNIEI, PARTEA I, Nr. 873/23.XII.2008

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată și
este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 din Codul de procedură penală, cu
denumirea marginală Condițiile și cazurile de interceptare și
înregistrare a convorbirilor sau comunicărilor efectuate prin
telefon sau prin orice mijloc electronic de comunicare,dispoziții
care au următorul cuprins:
ăInterceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare se realizează cu autorizarea motivată a
judecătorului, la cererea procurorului care efectuează sau
supraveghează urmărirea penală, în condițiile prevăzute de
lege, dacă sunt date ori indicii temeinice privind pregătirea sau
săvârșirea unei infracțiuni pentru care urmărirea penală se
efectuează din oficiu, iar interceptarea și înregistrarea se impun
pentru stabilirea situației de fapt ori pentru că identificarea sau
localizarea participanților nu poate fi făcută prin alte mijloace ori
cercetarea ar fi mult întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa

președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.
Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 410 din
10 aprilie 2008, publicată în Monitorul Oficial al României,
Partea I, nr. 338 din 1 mai 2008, a respins ca neîntemeiată
excepția de neconstituționalitate a dispozițiilor art. 911 și art. 912
din Codul de procedură penală.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1— 3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911 din Codul de procedură penală, excepție ridicată de
Cristian Valer Negrușa în Dosarul nr. 1.342/112/2008 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 4 decembrie 2008.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 873/23.XII.2008

25

CURTEA CONSTITUȚIONALĂ

D E C I Z I A Nr. 1.345
din 9 decembrie 2008

referitoare la excepția de neconstituționalitate a prevederilor art. II din Legea nr. 288/2007
pentru modificarea și completarea Legii nr. 4/1953 — Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Mihaela Ionescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. II din Legea nr. 288/2007 pentru modificarea
și completarea Legii nr. 4/1953 — Codul familiei, excepție
ridicată de Rodica Radu, Ana Scarlat, Zoe Maria Nicolae, Radu
Gheorghe Radu în Dosarul nr. 2.101/280/2008 al Judecătoriei
Pitești – Secția civilă.
La apelul nominal răspund personal atât autorii excepției,
Rodica Radu și Ana Scarlat, cât și părțile Georgeta Bogheț și
Mariana Bobică, lipsind celelalte părți, față de care procedura
de citare este legal îndeplinită.
Cauza este în stare de judecată.
Autorii prezenți solicită admiterea excepției de
neconstituționalitate pentru aceleași considerente reținute de
Curtea Constituțională în Decizia nr. 755/2008.
Celelalte părți prezente susțin atât aspecte ce privesc situația
de fapt în dosarul instanței de judecată, cât și aspecte străine
acesteia.
Reprezentantul Ministerului Public pune concluzii de
admitere a excepției de neconstituționalitate. În acest sens,
arată că textul de lege criticat este contrar dispozițiilor
constituționale referitoare la principiul neretroactivității legii.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2008, pronunțată în
Dosarul nr. 2.101/280/2008, Judecătoria Pitești — Secția
civilă a sesizat Curtea Constituțională cu excepția de
neconstituționalitate a prevederilor art. II din Legea
nr. 288/2007 pentru modificarea și completarea Legii
nr. 4/1953 — Codul familiei. Excepția a fost ridicată de Rodica
Radu, Ana Scarlat, Zoe Maria Nicolae, Radu Gheorghe Radu
într-o cauză având ca obiect o acțiune în stabilirea paternității.
În motivarea excepției de neconstituționalitate autorii
acesteia arată că, drept urmare a modificării Codului familiei prin
Legea nr. 288/2007, numai acțiunea în stabilirea paternității
formulată de mamă a rămas supusă prescripției de un an,

acțiunea aparținând copilului fiind declarată imprescriptibilă pe
durata vieții acestuia. Totodată, arată că prevederile art. II din
Legea nr. 288/2007, potrivit căruia ăDispozițiile prezentei legi
privind [...], precum și acțiunea în stabilirea paternității copilului
din afara căsătoriei sunt aplicabile și în cazul copiilor născuți
înainte de intrarea sa în vigoare, chiar dacă cererea este în curs
de judecată”, sunt contrare principiului constituțional al
neretroactivității legii, prin aceea că extind incidența prevederilor
art. 60 alin. (4) din Codul familiei și asupra dreptului la acțiune
aparținând copiilor născuți înainte de intrarea în vigoare a legii
modificatoare chiar și în cazurile în care, potrivit legii vechi, acest
drept la acțiune era stins. De asemenea, menționează că
situația din prezenta speță este similară cu aceea soluționată
de Curtea Constituțională prin Decizia nr. 755/2008 prin care au
fost declarate neconstituționale prevederile art. II din Legea
nr. 288/2007 referitoare la aplicabilitatea dispozițiilor
modificatoare acțiunilor în tăgada paternității pentru copiii
născuți înainte de intrarea lor în vigoare.
Tribunalul Pitești — Secția civilă apreciază că textul de
lege criticat încalcă dispozițiile constituționale ale art. 15 alin. (2)
deoarece acestea se aplică și copiilor născuți înainte de intrarea
sa în vigoare.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate având ca obiect prevederile art. II din Legea
nr. 288/2007 pentru modificarea și completarea Legii nr. 4/1953 —
Codul familiei este inadmisibilă, deoarece Curtea
Constituțională, prin Decizia nr. 755/2008, publicată în Monitorul
Oficial al României, Partea I, nr. 537 din 16 iulie 2008, a admis
excepția cu acest obiect.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

26

MONITORUL OFICIAL AL ROMÂNIEI, PARTEA I, Nr. 873/23.XII.2008

Prin încheiere, instanța de judecată a sesizat Curtea
Constituțională cu excepția de neconstituționalitate a
prevederilor art. II din Legea nr. 288/2007 pentru modificarea și
completarea Legii nr. 4/1953 — Codul familiei. Însă, având în
vedere atât notele scrise ale autorului excepției, cât și cauza
civilă în care a fost ridicată excepția, Curtea constată că obiect
al excepției de neconstituționalitate îl constituie prevederile art. II
din Legea nr. 288/2007 pentru modificarea și completarea Legii
nr. 4/1953 — Codul familiei, publicată în Monitorul Oficial al
României, Partea I, nr. 749 din 5 noiembrie 2007, având
următorul conținut: ăDispozițiile prezentei legi privind [...],
precum și acțiunea în stabilirea paternității copilului din afara
căsătoriei sunt aplicabile și în cazul copiilor născuți înainte de
intrarea sa în vigoare, chiar dacă cererea este în curs de
judecată.”
Textul de lege criticat este raportat la dispozițiile
constituționale ale art. 15 alin. (2) privind neretroactivitatea legii.
Examinând excepția de neconstituționalitate, Curtea
constată că aceasta este întemeiată, prevederile de lege
criticate fiind contrare dispozițiilor constituționale ale art. 15
alin. (2).
Astfel, Curtea observă că, anterior modificării prin Legea
nr. 288/2007, atât dreptul mamei la acțiunea în stabilirea
paternității copilului din afara căsătoriei, cât și cel al copilului
erau prescriptibile în termen de un an de la nașterea copilului.

Curtea reține că Legea nr. 288/2007 a modificat art. 60 din
Codul familiei, dreptul mamei la acțiunea în stabilirea paternității
copilului din afara căsătoriei fiind supus prescripției într-un
termen de un an de la nașterea copilului, iar pentru copil acest
drept a devenit imprescriptibil.
Dar Legea nr. 288/2007 prevede în art. II, criticat pentru
neconstituționalitate, că dispozițiile acesteia privind acțiunea în
stabilirea paternității din afara căsătoriei sunt aplicabile ăși în
cazul copiilor născuți înainte de intrarea sa în vigoare, chiar
dacă cererea este în curs de judecată”.
Analizând motivele de neconstituționalitate formulate, din
această perspectivă, Curtea constată că prevederile art. II din
Legea nr. 288/2007, privind acțiunea în stabilirea paternității din
afara căsătoriei, contravin dispozițiilor constituționale cuprinse în
art. 15 alin. (2), neretroactivitatea fiind un principiu constituțional,
prevăzut în mod expres, legiuitorul neputând adopta norme
juridice cu aplicare retroactivă, în materie civilă, indiferent dacă
este vorba de legi materiale sau legi procesuale.
Astfel, neconstituționalitatea reglementării rezultă din faptul
că legea nouă se aplică și copiilor născuți înainte de intrarea ei
în vigoare, chiar dacă cererea este în curs de soluționare, de
vreme ce aceasta se aplică unui drept născut sub imperiul legii
vechi.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate a prevederilor art. II din Legea nr. 288/2007 potrivit cărora ăDispozițiile prezentei
legi privind [...], precum și acțiunea în stabilirea paternității copilului din afara căsătoriei, sunt aplicabile și în cazul copiilor născuți
înainte de intrarea sa în vigoare, chiar dacă cererea este în curs de judecată”, excepție ridicată de aceiași autori în același dosar
al aceleiași instanțe.
Definitivă și general obligatorie.
Pronunțată în ședința publică din data de 9 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Ionescu

27

MONITORUL OFICIAL AL ROMÂNIEI, PARTEA I, Nr. 873/23.XII.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea unei părți din imobilul ăPalatul Parlamentului”, aflat în domeniul public
al statului, din administrarea Camerei Deputaților în administrarea Senatului României
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. II din Legea nr. 226/2008 pentru modificarea
art. 1 din Legea nr. 137/2000 privind regimul juridic al terenului aferent Palatului Parlamentului României,
Guvernul României adoptă prezenta hotărâre.
Art. 1. — Se aprobă transmiterea unei părți din imobilul ăPalatul
Parlamentului”, aflat în domeniul public al statului, situat în municipiul
București, având datele de identificare prevăzute în anexa care face
parte integrantă din prezenta hotărâre, din administrarea Camerei
Deputaților în administrarea Senatului României.
Art. 2. — Predarea-preluarea părții din imobil transmise
potrivit art. 1 se face pe bază de protocol încheiat între părțile

interesate, în termen de 90 zile de la data intrării în vigoare a
prezentei hotărâri.
Art. 3. — Se autorizează Ministerul Economiei și Finanțelor
să efectueze modificările ce decurg din aplicarea prevederilor
prezentei hotărâri în bugetele celor două camere ale
Parlamentului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și finanțelor,
Varujan Vosganian
București, 17 decembrie 2008.
Nr. 1.684.

ANEXĂ

D AT E L E D E I D E N T I F I C A R E

a părții din imobilul ăPalatul Parlamentului” care se transmite din administrarea Camerei Deputaților în administrarea
Senatului României

Locul unde este situat imobilul

Municipiul București, str. Izvor
nr. 2—4, sectorul 5, cod 70647

Persoana juridică
de la care se transmite
imobilul

Persoana juridică
la care se transmite
imobilul

Camera Deputaților

Senatul României

Numărul de identificare
atribuit de MEF

Caracteristicile tehnice
ale părții din imobil

— cod de clasificare
nr. 8.29.03
— nr. M.F. 35248
(parțial)

Construcții:
Drumuri, alei,
platforme — suprafață construită
= 21.725 m2

— cod de clasificare
nr. 8.29.03
— nr. M.F. 35247
(parțial)

Teren în afara construcțiilor —
suprafață aferentă amenajărilor
exterioare ( delimitată de corpurile
B1—A1—B3—E3, limita
supraterană a tunelului PA2,
Calea 13 Septembrie și Catedrala
Mântuirii Neamului).
Suprafață teren = 73.884 m2
Teren sub construcții
(cotă indiviză) aferent spațiilor
administrate de Senat = 81.984 m2

28

MONITORUL OFICIAL AL ROMÂNIEI, PARTEA I, Nr. 873/23.XII.2008
GUVERNUL ROMÂNIEI

HOTĂRÂRE
privind aprobarea nivelurilor impozitului pe mijloacele de transport prevăzute la art. 263 alin. (4)
și (5) din Legea nr. 571/2003 privind Codul fiscal, aplicabile în anul fiscal 2009
În temeiul art. 108 din Constituția României, republicată, și al art. 292 alin. (3) din Legea nr. 571/2003 privind Codul fiscal,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă nivelurile impozitului pe mijloacele de
transport prevăzute la art. 263 alin. (4) și (5) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu modificările
și completările ulterioare, aplicabile în anul fiscal 2009, prevăzute
în anexa care face parte integrantă din prezenta hotărâre.
Art. 2. — În vederea stabilirii impozitului datorat pentru anul
fiscal 2009, pentru fiecare mijloc de transport care face
obiectul anexei, întreprinderile și operatorii de transport rutier,

așa cum sunt aceștia definiți în Ordonanța de urgență a
Guvernului nr. 109/2005 privind transporturile rutiere, aprobată
cu modificări și completări prin Legea nr. 102/2006, cu
modificările și completările ulterioare, au obligația să declare
pe propria răspundere, până la data de 31 martie 2009, dacă
vehiculul a efectuat sau urmează să efectueze în cursul anului
2009 cel puțin o operațiune de transport rutier internațional.
Art. 3. — Prezenta hotărâre intră în vigoare la data de
1 ianuarie 2009.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor,
Ludovic Orban
Ministrul internelor și reformei administrative,
Cristian David
Departamentul pentru afaceri europene,
Aurel Ciobanu-Dordea,
secretar de stat
Ministrul economiei și finanțelor,
Varujan Vosganian
București, 17 decembrie 2008.
Nr. 1.697.
ANEXĂ

1. Nivelurile impozitului pe mijloacele de transport prevăzute la art. 263 alin. (4) din Legea nr. 571/2003
privind Codul fiscal, cu modificările și completările ulterioare, aplicabile în anul fiscal 2009
Autovehicule de transport marfă cu masa totală autorizată egală sau mai mare de 12 tone
Impozitul în lei pentru vehiculele angajate
exclusiv în operațiunile de transport intern
Numărul axelor și masa totală maximă autorizată

I

II

Vehicule cu două axe
1 Masa nu mai puțin de 12 tone, dar nu mai mult de 13 tone
2 Masa nu mai puțin de 13 tone, dar nu mai mult de 14 tone
3 Masa nu mai puțin de 14 tone, dar nu mai mult de 15 tone
4 Masa nu mai puțin de 15 tone, dar nu mai mult de 18 tone
Vehicule cu trei axe
1 Masa nu mai puțin de 15 tone, dar nu mai mult de 17 tone
2 Masa nu mai puțin de 17 tone, dar nu mai mult de 19 tone
3 Masa nu mai puțin de 19 tone, dar nu mai mult de 21 tone
4 Masa nu mai puțin de 21 tone, dar nu mai mult de 23 tone
5 Masa nu mai puțin de 23 tone, dar nu mai mult de 25 tone
6 Masa nu mai puțin de 25 tone, dar nu mai mult de 26 tone

Impozitul în lei pentru vehiculele angajate
în operațiunile de transport intern
și internațional

Vehicule cu sistem
de suspensie
pneumatică
sau un echivalent
recunoscut

Vehicule cu sistem
de suspensie
pneumatică
sau un echivalent
recunoscut

Vehicule
cu alt sistem
de suspensie

Vehicule
cu alt sistem
de suspensie

0
86
238
335

86
238
335
757

0
107
297
418

107
297
418
946

86
150
307
398
613
613

150
307
398
613
953
953

107
187
383
497
766
766

187
383
497
766
1.191
1.191

29

MONITORUL OFICIAL AL ROMÂNIEI, PARTEA I, Nr. 873/23.XII.2008
Impozitul în lei pentru vehiculele angajate
exclusiv în operațiunile de transport intern
Numărul axelor și masa totală maximă autorizată

III

Vehicule cu patru axe
1 Masa nu mai puțin de 23 tone, dar nu mai mult de 25 tone
2 Masa nu mai puțin de 25 tone, dar nu mai mult de 27 tone
3 Masa nu mai puțin de 27 tone, dar nu mai mult de 29 tone
4 Masa nu mai puțin de 29 tone, dar nu mai mult de 31 tone
5 Masa nu mai puțin de 31 tone, dar nu mai mult de 32 tone

Impozitul în lei pentru vehiculele angajate
în operațiunile de transport intern
și internațional

Vehicule cu sistem
de suspensie
pneumatică
sau un echivalent
recunoscut

Vehicule cu sistem
de suspensie
pneumatică
sau un echivalent
recunoscut

398
404
630
1.000
1.000

Vehicule
cu alt sistem
de suspensie

404
630
1.000
1.483
1.483

Vehicule
cu alt sistem
de suspensie

497
504
787
1.249
1.249

504
787
1.249
1.853
1.853

2. Nivelurile impozitului pe mijloacele de transport prevăzute la art. 263 alin. (5) din Legea nr. 571/2003
privind Codul fiscal, cu modificările și completările ulterioare, aplicabile în anul fiscal 2009
Combinații de autovehicule (autovehicule articulate sau trenuri rutiere) de transport marfă cu masa totală maximă
autorizată egală sau mai mare de 12 tone
Impozitul în lei pentru vehiculele angajate
exclusiv în operațiunile de transport intern
Numărul axelor și masa totală maximă autorizată

I

II

III

IV

V

Vehicule cu 2+1 axe
1 Masa nu mai puțin de 12 tone, dar nu mai mult de 14 tone
2 Masa nu mai puțin de 14 tone, dar nu mai mult de 16 tone
3 Masa nu mai puțin de 16 tone, dar nu mai mult de 18 tone
4 Masa nu mai puțin de 18 tone, dar nu mai mult de 20 tone
5 Masa nu mai puțin de 20 tone, dar nu mai mult de 22 tone
6 Masa nu mai puțin de 22 tone, dar nu mai mult de 23 tone
7 Masa nu mai puțin de 23 tone, dar nu mai mult de 25 tone
8 Masa nu mai puțin de 25 tone, dar nu mai mult de 28 tone
Vehicule cu 2+2 axe
1 Masa nu mai puțin de 23 tone, dar nu mai mult de 25 tone
2 Masa nu mai puțin de 25 tone, dar nu mai mult de 26 tone
3 Masa nu mai puțin de 26 tone, dar nu mai mult de 28 tone
4 Masa nu mai puțin de 28 tone, dar nu mai mult de 29 tone
5 Masa nu mai puțin de 29 tone, dar nu mai mult de 31 tone
6 Masa nu mai puțin de 31 tone, dar nu mai mult de 33 tone
7 Masa nu mai puțin de 33 tone, dar nu mai mult de 36 tone
8 Masa nu mai puțin de 36 tone, dar nu mai mult de 38 tone
Vehicule cu 2+3 axe
1 Masa nu mai puțin de 36 tone, dar nu mai mult de 38 tone
2 Masa nu mai puțin de 38 tone, dar nu mai mult de 40 tone
Vehicule cu 3+2 axe
1 Masa nu mai puțin de 36 tone, dar nu mai mult de 38 tone
2 Masa nu mai puțin de 38 tone, dar nu mai mult de 40 tone
3 Masa nu mai puțin de 40 tone, dar nu mai mult de 44 tone
Vehicule cu 3+3 axe
1 Masa nu mai puțin de 36 tone, dar nu mai mult de 38 tone
2 Masa nu mai puțin de 38 tone, dar nu mai mult de 40 tone
3 Masa nu mai puțin de 40 tone, dar nu mai mult de 44 tone

Impozitul în lei pentru vehiculele angajate
în operațiunile de transport intern
și internațional

Vehicule cu sistem
de suspensie
pneumatică
sau un echivalent
recunoscut

Vehicule cu sistem
de suspensie
pneumatică
sau un echivalent
recunoscut

Vehicule
cu alt sistem
de suspensie

Vehicule
cu alt sistem
de suspensie

0
0
0
40
89
208
268
484

0
0
40
89
208
268
484
848

0
0
0
49
111
259
335
604

0
0
49
111
259
335
604
1.060

84
194
318
468
564
925
1.284
1.284

194
318
468
564
925
1.284
1.949
1.949

104
242
397
584
704
1.156
1.605
1.605

242
397
584
704
1.156
1.605
2.436
2.436

1.022
1.422

1.422
1.932

1.277
1.777

1.777
2.415

904
1.254
1.734

1.254
1.734
2.565

1.129
1.567
2.167

1.567
2.167
3.206

514
622
928

622
928
1.477

642
777
1.160

777
1.160
1.846

30

MONITORUL OFICIAL AL ROMÂNIEI, PARTEA I, Nr. 873/23.XII.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL INTERNELOR ȘI REFORMEI ADMINISTRATIVE

ORDIN
pentru aprobarea Regulamentului de organizare și funcționare
al Colegiului Național de Afaceri Interne
Având în vedere dispozițiile art. 1 alin. (2) din Hotărârea Guvernului
nr. 1.239/2008 privind înființarea, organizarea și funcționarea, în cadrul Academiei
de Poliție ăAlexandru Ioan Cuza” din Ministerul Internelor și Reformei
Administrative, a Colegiului Național de Afaceri Interne,
în temeiul art. 7 alin. (4) din Ordonanța de urgență a Guvernului nr. 30/2007
privind organizarea și funcționarea Ministerului Internelor și Reformei
Administrative, aprobată cu modificări prin Legea nr. 15/2008, cu modificările
ulterioare,
ministrul internelor și reformei administrative emite următorul ordin:
Art. 1. — Se aprobă Regulamentul de organizare și funcționare al Colegiului
Național de Afaceri Interne, prevăzut în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul internelor și reformei administrative,
Cristian David
București, 16 decembrie 2008.
Nr. 689.

ANEXĂ

REGULAMENT
de organizare și funcționare al Colegiului Național de Afaceri Interne
CAPITOLUL I
Dispoziții generale
Art. 1. — (1) Colegiul Național de Afaceri Interne, denumit în
continuare Colegiu, este înființat, se organizează și funcționează
potrivit Hotărârii Guvernului nr. 1.239/2008 privind înființarea,
organizarea și funcționarea, în cadrul Academiei de Poliție
ăAlexandru Ioan Cuza” din Ministerul Internelor și Reformei
Administrative, a Colegiului Național de Afaceri Interne.
(2) Activitățile Colegiului sunt finanțate de la bugetul
Ministerului Internelor și Reformei Administrative și prevăzute în
bugetul Academiei de Poliție.
(3) Baza tehnico-materială necesară funcționării Colegiului
este asigurată de Academia de Poliție ăAlexandru Ioan Cuza”,
inclusiv din surse provenite din sponsorizări primite cu această
destinație.
Art. 2. — Colegiul are rolul de a asigura cadrul instituțional la
nivel național și strategic pentru pregătirea în domeniul afacerilor
interne, precum și pentru formarea continuă a ofițerilor de
conducere de nivel superior și a experților din Ministerul
Internelor și Reformei Administrative și a altor categorii de
personal din țară și din străinătate, potrivit art. 3 alin. (1) din
Hotărârea Guvernului nr. 1.239/2008.
Art. 3. — Colegiul este o structură fără personalitate juridică
și funcționează independent de orice interferențe ideologice sau
politice.
Art. 4. — Colegiul are ca obiectiv cercetarea fundamentală în
domeniul afacerilor interne de pe palierul strategic, din

perspectiva atribuțiilor ce revin Ministerului Internelor și
Reformei Administrative privind administrația publică, ordinea și
siguranța publică.
Art. 5. — Colegiul contribuie cu expertiză specializată la
clarificarea conceptuală și dezvoltarea doctrinei afacerilor
interne, la sprijinirea asumării doctrinei la nivel instituțional, a
adoptării deciziilor de nivel strategic, precum și la îndeplinirea
misiunilor de către structurile ministerului.
Art. 6. — Colegiul desfășoară activități de studii
postuniversitare de specializare, organizate prin programe de
studii în domeniul afacerilor interne, în conformitate cu art. 3
alin. (1) din Hotărârea Guvernului nr. 1.239/2008.
Art. 7. — (1) Conform aprobărilor Senatului universitar al
Academiei de Poliție ăAlexandru Ioan Cuza”, sistemul cursurilor
organizate este modular, forma învățământ de zi, iar durata
cursurilor este între 3 și 6 luni. Selectarea cursanților se face
conform Metodologiei de admitere la Colegiu.
(2) Planurile de învățământ se propun de conducerea
Colegiului, se validează de Senatul universitar al Academiei de
Poliție ăAlexandru Ioan Cuza”, se avizează de Ministerul
Educației, Cercetării și Tineretului și se aprobă de ministrul
internelor și reformei administrative.
Art. 8. — (1) Cursurile Colegiului se finalizează în urma
evaluării cursanților, prin susținerea unei lucrări de absolvire și
a contribuțiilor științifice a acestora la cercetarea fundamentală
în domeniul afacerilor interne.

MONITORUL OFICIAL AL ROMÂNIEI, PARTEA I, Nr. 873/23.XII.2008
(2) Absolvenților Colegiului li se acordă diplomă de studii
postuniversitare de specializare în domeniul afacerilor interne.
Art. 9. — (1) Cursurile Colegiului se pot desfășura, conform
programelor analitice ale disciplinelor și planificării activităților, și
în spațiile puse la dispoziție cu facilitățile aferente, de către
structurile Ministerului Internelor și Reformei Administrative care
le administrează.
(2) Colegiul poate beneficia de sponsorizări destinate unor
activități de documentare ale cursanților, desfășurate în țară
și/sau în străinătate.
CAPITOLUL II
Organizarea Colegiului
Art. 10. — (1) Colegiul este compus din:
— conducerea Colegiului;
— Catedra de pregătire integrată în afaceri interne;
— Compartimentul de planificare, evidență și secretariat.
(2) Structurile prevăzute la alin. (2) se înființează,
funcționează, se desființează și/sau se reorganizează potrivit
normelor aplicabile în învățământul universitar național.
(3) Colegiul face parte din structura Academiei de Poliție
ăAlexandru Ioan Cuza” și se subordonează direct rectorului.
(4) Directorul și directorul adjunct ai Colegiului fac parte de
drept din Senatul universitar al Academiei de Poliție ăAlexandru
Ioan Cuza”.
Art. 11. — (1) Între compartimente și conducerea Colegiului
se stabilesc relații de autoritate ierarhice și funcționale, iar între
Catedra de pregătire integrată în afaceri interne și
Compartimentul planificare, evidență și secretariat, relații de
cooperare și coordonare.
(2) Colegiul cooperează cu conducerile direcțiilor generale
și direcțiilor de specialitate din Ministerul Internelor și Reformei
Administrative în vederea stabilirii necesarului de resurse
umane cu competență decizională strategică, conform dinamicii
fenomenelor sociale, identificării și punerii în aplicare a mutațiilor
ce fac obiectul adoptării planurilor de învățământ la specificul
domeniul programelor formative și de perfecționare.
(3) Colegiul colaborează cu celelalte instituții similare de
perfecționare în domeniul strategic în vederea efectuării
schimburilor de programe de pregătire.
(4) Colegiul cooperează cu celelalte structuri din
componența Academiei de Poliție ăAlexandru Ioan Cuza” în
vederea exploatării științifice a noutăților care apar cu ocazia
desfășurării cursurilor de masterat și doctorat.
Art. 12. — Sistemul informațional al Colegiului poate furniza
elementele necesare fundamentării deciziei la nivelul conducerii
Academiei de Poliție ăAlexandru Ioan Cuza”.
CAPITOLUL III
Atribuțiile colegiului
Art. 13. — Colegiul are următoarele atribuții principale:
1. asigură, potrivit Hotărârii Guvernului nr. 1.239/2008,
pregătirea generală și de specialitate în domeniul afacerilor
interne, în beneficiul personalului Ministerului Internelor și
Reformei Administrative și al altor categorii de personal din țară
și din străinătate;
2. întocmește planurile de învățământ pentru cursurile care
se desfășoară și le promovează prin Academia de Poliție
ăAlexandru Ioan Cuza”, în vederea avizării de către Ministerul
Educației, Cercetării și Tineretului și aprobării de către ministrul
internelor și reformei administrative;
3. organizează atât activități de cercetare științifică
fundamentală în domeniul afacerilor interne, cât și dezbateri
interne sau publice ale rezultatelor acestora;
4. propune împreună cu Academia de Poliție ăAlexandru Ioan
Cuza” Direcției generale management resurse umane cifra de
școlarizare pentru fiecare curs;

31

5. propune Senatului universitar criteriile de selecție pentru
admiterea în Colegiu;
6. stabilește standardele pregătirii pe baza cărora se
organizează procesul formativ;
7. stabilește și dezvoltă cooperarea în domeniul afacerilor
interne, cu parteneri români și străini, sens în care poate
încheia, prin Academia de Poliție ăAlexandru Ioan Cuza”,
acorduri și protocoale de colaborare;
8. stabilește strategia de marketing a Colegiului;
9. organizează și desfășoară alte activități formative potrivit
prevederilor legale.
CAPITOLUL IV
Conducerea Colegiului
Art. 14. — (1) Conducerea Colegiului se asigură de către un
director, ajutat de un director adjunct.
(2) Directorul conduce întreaga activitate a Colegiului și îl
reprezintă în relațiile cu celelalte unități ale Ministerului Internelor
și Reformei Administrative, cu organisme și instituții din țară și
din străinătate, în limitele și competențele stabilite și pe baza
mandatului încredințat.
(3) Directorul adjunct se subordonează directorului Colegiului
și răspunde în fața acestuia de planificarea, organizarea,
desfășurarea și controlul activității desfășurate în cadrul
acestuia.
Art. 15. — Directorul poate delega unele competențe
directorului adjunct. În absența directorului, exercitarea
atribuțiilor de comandă este preluată de directorul adjunct, iar
în absența acestuia, de persoana numită de director în acest
scop.
Art. 16. — (1) Încadrarea funcțiilor de polițiști din cadrul
Colegiului se face conform Legii nr. 360/2002 privind Statutul
polițistului, cu modificările și completările ulterioare, și actelor
normative specifice acestei categorii de personal.
(2) Pentru ocuparea funcțiilor didactice se va respecta
legislația specifică învățământului universitar.
(3) Funcția de director (personal contractual) se ocupă
conform legislației specifice categoriei personalului din care face
parte.
CAPITOLUL V
Atribuțiile compartimentelor Colegiului
Art. 17. — Catedra de pregătire integrată în afaceri interne
are următoarele atribuții principale:
1. elaborează planurile de învățământ și programele analitice
ale disciplinelor;
2. răspunde de calitatea procesului de învățământ la
disciplinele care aparțin catedrei;
3. verifică suporturile de curs elaborate de membrii catedrei
și destinate procesului de învățământ, în ceea ce privește
corectitudinea informației și originalitatea textului;
4. avizează, prin comisia metodică a catedrei, conținutul
cursurilor și publicațiilor realizate în cadrul Colegiului;
5. propune planul anual de editare a cursurilor și a altor
materiale didactice;
6. aprobă planurile anuale de cercetare științifică ale cadrelor
didactice;
7. evaluează activitatea didactică și științifică a cadrelor
didactice;
8. propune scoaterea la concurs a posturilor didactice din
cadrul catedrei, componența comisiilor de concurs și de
soluționare a contestațiilor;
9. avizează tematica și bibliografia concursului pentru
ocuparea posturilor;
10. asigură transmiterea și însușirea cunoștințelor necesare
cursanților pentru aplicarea acestora în activitatea practică;

32

MONITORUL OFICIAL AL ROMÂNIEI, PARTEA I, Nr. 873/23.XII.2008

11. organizează alegerile pentru ocuparea funcției de șef de
catedră;
12. numește secretarul științific al catedrei;
13. organizează manifestări științifice, academice, de tip
seminar, conferință, întâlniri de lucru, simpozioane cu participare
internă și internațională în domeniul de competență.
Art. 18. — Compartimentul de planificare, evidență și
secretariat are următoarele atribuții principale:
1. planifică activitățile de pregătire pe programe de curs;
2. informează și consiliază personalul didactic și cursanții cu
privire la participarea la programe internaționale în domeniul
educației și formării profesionale; inițiază proiecte pentru aceste
programe și le promovează;
3. diseminează informațiile privind calendarul acțiunilor,
solicitărilor de propuneri la nivel național și european;
4. ține evidența cursanților străini înscriși la Colegiu;
5. pregătește festivitățile ocazionate de deschiderea și
închiderea cursurilor;
6. organizează și realizează activități de statistică referitoare
la cursanții Colegiului;
7. asigură publicarea în presă a unor materiale care vizează
activitatea instituției, potrivit competențelor;
8. primește, înregistrează și distribuie documentele destinate
Colegiului și pe cele emise de Colegiu;
9. gestionează lucrările cu termen care au fost distribuite
spre soluționare Colegiului;
10. întocmește, potrivit normelor legale, nomenclatorul
arhivistic cuprinzând grupele de dosare și termenele de
păstrare;

11. gestionează evidența inventarelor documentelor intrate
în arhivă și mișcării acestora;
12. organizează păstrarea și conservarea arhivei Colegiului;
13. asigură aprovizionarea cu tipărituri și acte speciale sau
cu regim special pentru cursanți și absolvenți, acte de studii și
alte documente necesare;
14. organizează înscrierea candidaților la Colegiu;
15. întocmește situațiile candidaților admiși, ale celor care
au promovat examenele pe discipline de învățământ și ale
absolvenților;
16. întocmește documentele necesare susținerii examenelor
la disciplinele cursului.
CAPITOLUL VI
Dispoziții finale
Art. 19. — Personalul Colegiului este obligat să cunoască și
să aplice în părțile care îl privesc prevederile prezentului
regulament.
Art. 20. — Fișele posturilor pentru personalul Colegiului se
întocmesc în conformitate cu legislația în vigoare.
Art. 21. — Cursanții care nu fac parte din cadrele active ale
Ministerului Internelor și Reformei Administrative vor suporta
cheltuielile privind școlarizarea, conform normelor legale în
vigoare.
Art. 22. — Organigrama Colegiului este prevăzută în
anexa care face parte integrantă din prezentul regulament.

ANEXĂ

ORGANIGRAMA

Colegiului Național de Afaceri Interne

DIRECTOR

DIRECTOR ADJUNCT

Catedra de pregătire integrată de
afaceri interne

Compartimentul de planificare,
evidență și secretariat

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 873/23.XII.2008 conține 32 de pagini.

Prețul: 2,50 lei

&JUYDGY|323230]
ISSN 1453—4495

