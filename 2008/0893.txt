Anul 176 (XX) — Nr. 893

PARTEA I

LEGI, DECRETE, HOTĂRÂRI ȘI ALTE ACTE

Marți, 30 decembrie 2008

SUMAR

Pagina
DECIZII ALE CURȚII CONSTITUȚIONALE
Decizia nr. 1.223 din 18 noiembrie 2008 referitoare la
excepția de neconstituționalitate a dispozițiilor art. 278
și 2781 din Codul de procedură penală și ale art. 29
alin. (3) și (6) din Legea nr. 47/1992 privind
organizarea și funcționarea Curții Constituționale......
Decizia nr. 1.224 din 18 noiembrie 2008 referitoare la excepția
de neconstituționalitate a dispozițiilor art. 40 alin. 1
lit. a) din Codul de procedură penală ........................
Decizia nr. 1.232 din 18 noiembrie 2008 referitoare la excepția
de neconstituționalitate a dispozițiilor art. 26 alin. (1) din
Legea nr. 85/2006 privind procedura insolvenței........
Decizia nr. 1.241 din 18 noiembrie 2008 referitoare la excepția
de neconstituționalitate a dispozițiilor art. 1451 din
Codul de procedură penală ........................................
Decizia nr. 1.355 din 11 decembrie 2008 referitoare la
excepția de neconstituționalitate a prevederilor art. 10
din Ordonanța Guvernului nr. 27/2002 privind
reglementarea activității de soluționare a petițiilor, ale
art. 7 alin. (1) și (3) din Legea contenciosului
administrativ nr. 554/2004 și ale art. 109 alin. (2) din
Codul de procedură civilă ..........................................

Nr.

Pagina
DECIZII ALE PRIMULUI-MINISTRU

305.

— Decizie pentru eliberarea domnului Aurel CiobanuDordea din funcția de secretar de stat la Departamentul
pentru Afaceri Europene ............................................

2–7
306.

15

— Decizie pentru numirea domnului Vasile Pușcaș în
funcția de secretar de stat la Departamentul pentru

8–9

Afaceri Europene........................................................

15

ACTE ALE ORGANELOR DE SPECIALITATE

10–11

ALE ADMINISTRAȚIEI PUBLICE CENTRALE
11–12

11.

— Ordin al ministrului finanțelor publice privind
prorogarea termenului de 1 ianuarie 2009, stabilit
pentru administrarea contribuabililor mijlocii și a marilor
contribuabili ................................................................

12–14

16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 893/30.XII.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.223
din 18 noiembrie 2008

referitoare la excepția de neconstituționalitate a dispozițiilor art. 278 și 2781
din Codul de procedură penală și ale art. 29 alin. (3) și (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 278 și 2781 din Codul de procedură penală și
ale art. 29 alin. (3) și (6) din Legea nr. 47/1992 privind
organizarea și funcționarea Curții Constituționale, excepție
ridicată de Societatea Agricolă Inotești din Comuna Colceag,
Județul Prahova, în Dosarul nr. 1.264/259/2007 al Tribunalului
Prahova — Secția penală, de Eugenia Arnăutu în Dosarul
nr. 7.565/245/2008 și de Grigore Abuhnoaie în Dosarul
nr. 12.917/245/2007, ambele dosare ale Judecătoriei Iași —
Secția penală, de Compania Națională Poșta Română —
Direcția Regională de Poștă Iași în Dosarul nr. 25.069/245/2007,
de Maria Georgescu în Dosarul nr. 14.681/245/2007 și de
Constantin Ovidiu Fedor în Dosarul nr. 619/245/2008, toate trei
dosare ale Tribunalului Iași — Secția penală, de Lucian Valeriu
Moșoni în Dosarul nr. 18.468/325/2007 și de Volumeia Elena
Leucă în Dosarul nr. 10.838/325/2006, ambele dosare ale
Tribunalului Timiș — Secția penală, de Societatea Comercială
ăRomel Interests Production and Services” — S.A. Timișoara în
Dosarul nr. 5.710/325/2008 și de Marcel Șerban și Aurica
Șerban în Dosarul nr. 18.460/325/2007, ambele dosare ale
Judecătoriei Timișoara, de Ioan Dimeny în Dosarul
nr. 2.495/305/2007 al Judecătoriei Sfântu Gheorghe, de
Societatea Agricolă Inotești din Comuna Colceag, Județul
Prahova, în Dosarul nr. 450/42/2008 al Curții de Apel Ploiești —
Secția penală și pentru cauze cu minori și de familie, de Nicolae
Ștefan în Dosarul nr. 2.595/302/2008 al Judecătoriei Sectorului
5 București — Secția I penală, de Marin Oprea în Dosarul
nr. 652/292/2008 al Judecătoriei Roșiorii de Vede, de Ovidiu
Nicodim în Dosarul nr. 1.139/279/2008 al Tribunalului Neamț —
Secția penală, de Tudorița Minciu în Dosarul nr. 153/36/2008 al
Curții de Apel Constanța — Secția penală și pentru cauze
penale cu minori și de familie, de Mina Cornaciu în Dosarul
nr. 7.587/212/2008 al Judecătoriei Constanța — Secția penală,
de Tiziano Chiarotto și Bianca Olivia Turdean (fostă Brînzeu) în
Dosarul nr. 2.399/30/2008 al Curții de Apel Timișoara — Secția
penală.
La apelul nominal se prezintă personal părțile Lucian Valeriu
Moșoni, Elena Percec, Nicolae Ștefan, Marin Oprea și Mina
Cornaciu. Pentru autorul excepției Societatea Agricolă Inotești
din Comuna Colceag, Județul Prahova, răspunde reprezentantul
legal Marin Duță, pentru părțile Virginia Cristea și Vlădăreanu
Florentina se prezintă apărătorul ales Roland Cotârlan, iar

pentru autorii excepției Tiziano Chiarotto și Bianca Olivia
Turdean (fostă Brînzeu) răspunde avocat Florin Kovacs. Lipsesc
celelalte părți, față de care procedura de citare este legal
îndeplinită.
Magistratul-asistent referă Curții că autorul excepției Maria
Georgescu a formulat concluzii scrise în sensul admiterii criticii
de neconstituționalitate a art. 2781 alin. 2 din Codul de
procedură penală, în timp ce partea Ion Țuțu a depus la dosarul
Curții note scrise prin care a solicitat respingerea excepției de
neconstituționalitate a dispozițiilor art. 2781 din Codul de
procedură penală.
Curtea, având în vedere că excepțiile de neconstituționalitate
ridicate în dosarele nr. 1.196D/2008, nr. 1.385D/2008,
nr. 1.413D/2008, nr. 1.417D/2008, nr. 1.425D/2008,
nr. 1.436D/2008, nr. 1.452D/2008, nr. 1.467D/2008,
nr. 1.523D/2008, nr. 1.535D/2008, nr. 1.560D/2008,
nr. 1.609D/2008, nr. 1.703D/2008, nr. 1.736D/2008,
nr. 1.856D/2008, nr. 1.877D/2008, nr. 1.878D/2008 și
nr. 1.921D/2008 au obiect parțial identic, pune în discuție, din
oficiu, problema conexării cauzelor.
Autorii excepției Societatea Agricolă Inotești din Comuna
Colceag, Județul Prahova, prin reprezentant legal Marin Duță, și
Nicolae Ștefan se opun conexării dosarelor, în timp ce celelalte
părți prezente arată că sunt de acord.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.385D/2008, nr. 1.413D/2008,
nr. 1.417D/2008, nr. 1.425D/2008, nr. 1.436D/2008,
nr. 1.452D/2008, nr. 1.467D/2008, nr. 1.523D/2008,
nr. 1.535D/2008, nr. 1.560D/2008, nr. 1.609D/2008,
nr. 1.703D/2008, nr. 1.736D/2008, nr. 1.856D/2008,
nr. 1.877D/2008, nr. 1.878D/2008 și nr. 1.921D/2008 la Dosarul
nr. 1.196D/2008, care este primul înregistrat.
Cauza este în stare de judecată.
Marin Duță, reprezentant legal al autorului excepției
Societatea Agricolă Inotești din Comuna Colceag, Județul
Prahova, susține admiterea excepției de neconstituționalitate a
dispozițiilor art. 278 și 2781 din Codul de procedură penală și
ale art. 29 alin. (3) și (6) din Legea nr. 47/1992 privind
organizarea și funcționarea Curții Constituționale, pentru
argumentele invocate în fața Tribunalului Prahova — Secția
penală și a Curții de Apel Ploiești — Secția penală și pentru
cauze cu minori și de familie, depunând la dosar note scrise în
acest sens.
Autorul excepției Lucian Valeriu Moșoni solicită admiterea
excepției de neconstituționalitate a prevederilor art. 2781 alin. 2
din Codul de procedură penală și depune fotocopii de pe
înscrisuri care privesc fondul cauzei deduse spre soluționare
instanței de judecată.
Partea Elena Percec susține respingerea excepției de
neconstituționalitate a acelorași dispoziții ale art. 2781 alin. 2 din

MONITORUL OFICIAL AL ROMÂNIEI, PARTEA I, Nr. 893/30.XII.2008
Codul de procedură penală, sens în care a transmis Curții note
scrise.
Pentru părțile Virginia Cristea și Florentina Vlădăreanu,
apărătorul ales Roland Cotârlan pune concluzii de respingere a
criticilor de neconstituționalitate aduse art. 2781 alin. 2 din Codul
de procedură penală, făcând trimitere în acest sens la
jurisprudența Curții Constituționale în materie.
Autorul excepției Nicolae Ștefan solicită admiterea excepției
de neconstituționalitate a dispozițiilor art. 2781 alin. 6 și 7 din
Codul de procedură penală.
Autorul excepției Marin Oprea pune concluzii de admitere a
criticilor privind neconstituționalitatea art. 2781 alin. 2 și 4 din
Codul de procedură penală.
Autorul excepției Mina Cornaciu solicită acordarea unui nou
termen de judecată în vederea angajării unui apărător.
Reprezentantul Ministerului Public se opune cererii de
amânare.
Curtea, deliberând, respinge cererea de acordare a unui nou
termen de judecată.
Pentru autorii excepției Tiziano Chiarotto și Bianca Olivia
Turdean (fostă Brînzeu), apărătorul ales Florin Kovacs pune
concluzii de admitere a criticilor de neconstituționalitate aduse
art. 2781 din Codul de procedură penală, pentru argumentele
invocate în fața Curții de Apel Timișoara — Secția penală.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 23 aprilie 2008, pronunțată în Dosarul
nr. 1.264/259/2007, Tribunalul Prahova — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală și ale art. 29 alin. (3) și (6) din Legea
nr. 47/1992 privind organizarea și funcționarea Curții
Constituționale. Excepția a fost ridicată de Societatea Agricolă
Inotești din Comuna Colceag, Județul Prahova, cu ocazia
soluționării recursului privind o sentință penală referitoare la
plângerea împotriva unei rezoluții de neîncepere a urmăririi
penale.
Prin încheierile din 11 martie 2008 și 16 aprilie 2008,
pronunțate
în
dosarele
nr.
12.917/245/2007
și
nr. 7.565/245/2008, Judecătoria Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Grigore
Abuhnoaie și de Eugenia Arnăutu cu ocazia soluționării
plângerilor împotriva unor rezoluții de neîncepere a urmăririi
penale.
Prin Încheierea din 15 mai 2008, pronunțată în Dosarul
nr. 25.069/245/2007, Tribunalul Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 278 alin. 2 și ale
art. 2781 alin. 1 și 2 din Codul de procedură penală. Excepția
a fost ridicată de Compania Națională Poșta Română — Direcția
Regională de Poștă Iași cu ocazia soluționării recursului formulat
împotriva unei sentințe penale prin care a fost respinsă ca
tardivă plângerea împotriva unei rezoluții de neîncepere a
urmăririi penale.
Prin Încheierea din 29 mai 2008, pronunțată în Dosarul
nr. 14.681/245/2007, Tribunalul Iași — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 2 din
Codul de procedură penală. Excepția a fost ridicată de Maria
Georgescu cu ocazia soluționării recursului formulat împotriva

3

unei sentințe penale prin care a fost respinsă ca tardivă
plângerea împotriva unei rezoluții de neîncepere a urmăririi
penale.
Prin Încheierea din 9 septembrie 2008, pronunțată în Dosarul
nr. 619/245/2008, Tribunalul Iași — Secția penală a sesizat
Curtea Constituțională cu excepția de neconstituționalitate
a dispozițiilor art. 2781 din Codul de procedură penală.
Excepția a fost ridicată de Constantin Ovidiu Fedor cu ocazia
soluționării recursului formulat împotriva unei sentințe penale
prin care a fost respinsă ca tardivă plângerea împotriva unei
rezoluții de neîncepere a urmăririi penale.
Prin încheierile din 26 mai 2008 și 16 iunie 2008, pronunțate
în dosarele nr. 18.468/325/2007 și nr. 10.838/325/2006,
Tribunalul Timiș — Secția penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Lucian Valeriu Moșoni și de Volumeia
Elena Leucă cu ocazia soluționării recursurilor formulate
împotriva unor sentințe penale prin care au fost respinse ca
tardive plângerile împotriva unor rezoluții de neîncepere a
urmăririi penale.
Prin Încheierea din 28 mai 2008, pronunțată în Dosarul
nr. 5.710/325/2008, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 2781 alin. 1 și 2 din Codul de procedură
penală. Excepția a fost ridicată de Societatea Comercială
ăRomel Interests Production and Services” — S.A. Timișoara cu
ocazia soluționării plângerii împotriva unei rezoluții de
neîncepere a urmăririi penale.
Prin Încheierea din 11 iunie 2008, pronunțată în Dosarul
nr. 18.460/325/2007, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Marcel Șerban și Aurica Șerban cu
ocazia soluționării plângerii împotriva unor rezoluții de
neîncepere a urmăririi penale.
Prin Încheierea din 26 mai 2008, pronunțată în Dosarul
nr. 2.495/305/2007, Judecătoria Sfântu Gheorghe a sesizat
Curtea Constituțională cu excepția de neconstituționalitate
a dispozițiilor art. 2781 alin. 8 lit. c) din Codul de procedură
penală. Excepția a fost ridicată de Ioan Dimeny cu ocazia
soluționării unei cauze penale în care judecătorul a admis
plângerea împotriva unei ordonanțe de netrimitere în judecată și
a reținut cauza spre soluționare.
Prin Încheierea din 16 iunie 2008, pronunțată în Dosarul
nr. 450/42/2008, Curtea de Apel Ploiești — Secția penală și
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. 278 și art. 2781 din Codul de procedură
penală. Excepția a fost ridicată de Societatea Agricolă Inotești
din Comuna Colceag, Județul Prahova, cu ocazia soluționării
plângerii împotriva unei rezoluții de neîncepere a urmăririi
penale.
Prin Încheierea din 27 mai 2008, pronunțată în Dosarul
nr. 2.595/302/2008, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a dispozițiilor art. 2781 alin. 6 și 7
din Codul de procedură penală. Excepția a fost ridicată de
Nicolae Ștefan cu ocazia soluționării plângerii împotriva unei
rezoluții de neîncepere a urmăririi penale.
Prin Încheierea din 28 mai 2008, pronunțată în Dosarul
nr. 652/292/2008, Judecătoria Roșiorii de Vede a sesizat
Curtea Constituțională cu excepția de neconstituționalitate
a dispozițiilor art. 2781 alin. 2 și 4 din Codul de procedură
penală. Excepția a fost ridicată de Marin Oprea cu ocazia
soluționării plângerii împotriva unei rezoluții de neîncepere a
urmăririi penale.

4

MONITORUL OFICIAL AL ROMÂNIEI, PARTEA I, Nr. 893/30.XII.2008

Prin Încheierea din 20 iunie 2008, pronunțată în Dosarul
nr. 1.139/279/2008, Tribunalul Neamț — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Ovidiu Nicodim
cu ocazia soluționării recursului formulat împotriva unei sentințe
penale prin care a fost respinsă ca tardivă plângerea împotriva
unei rezoluții de neîncepere a urmăririi penale.
Prin Încheierea din 20 mai 2008, pronunțată în Dosarul
nr. 153/36/2008, Curtea de Apel Constanța — Secția penală
și pentru cauze penale cu minori și de familie a sesizat
Curtea Constituțională cu excepția de neconstituționalitate
a dispozițiilor art. 2781 alin. 2 din Codul de procedură
penală. Excepția a fost ridicată de Tudorița Minciu cu ocazia
soluționării plângerii împotriva unei rezoluții de neîncepere a
urmăririi penale.
Prin Încheierea din 4 septembrie 2008, pronunțată în Dosarul
nr. 7.587/212/2008, Judecătoria Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Mina Cornaciu
cu ocazia soluționării plângerii împotriva unei ordonanțe a
procurorului ierarhic superior prin care a fost infirmată soluția
procurorului de netrimitere în judecată.
Prin Încheierea din 15 septembrie 2008, pronunțată în
Dosarul nr. 2.399/30/2008, Curtea de Apel Timișoara — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de Tiziano Chiarotto
și Bianca Olivia Turdean (fostă Brînzeu) cu ocazia soluționării
recursului împotriva unei sentințe penale prin care au fost
desființate ordonanța și rezoluția atacate și a fost trimisă cauza
procurorului în vederea redeschiderii urmăririi penale.
În motivarea excepției de neconstituționalitate autorii
acesteia susțin, în esență, că procedura instituită prin dispozițiile
art. 278 și 2781 din Codul de procedură penală aduce atingere
unor prevederi din Legea fundamentală și din Convenția pentru
apărarea drepturilor omului și a libertăților fundamentale,
reprezentând, în formularea unuia din autorii excepției, ăun
cumul de escrocherii ale breslei juridice”. Mai mulți autori ai
excepției de neconstituționalitate arată că dispozițiile art. 2781
alin. 1 și 2 din Codul de procedură penală încalcă accesul liber
la justiție, egalitatea în drepturi a cetățenilor și dreptul la un
proces echitabil, prin însăși sancționarea depășirii termenului
de 20 de zile cu respingerea ca tardivă a plângerii împotriva
actului de netrimitere în judecată al procurorului. Mai mult, în
cazul în care procurorul ierarhic superior nu soluționează
plângerea în termen de 20 de zile, persoana vătămată este
ținută, tot sub sancțiunea decăderii, să se adreseze instanței în
termen de 20 de zile de la expirarea termenului inițial de
soluționare a plângerii de către procurorul ierarhic superior.
Astfel, persoana vătămată este sancționată pentru culpa
procurorului ierarhic superior, în condițiile în care textul de lege
criticat nu prevede nicio sancțiune pentru acesta din urmă.
Critică, de asemenea, dispozițiile art. 2781 din Codul de
procedură penală, întrucât nu prevede posibilitatea atacării în
instanță și a soluțiilor de începere, respectiv de redeschidere a
urmăririi penale. Consideră că prevederile art. 2781 alin. 4 din
Codul de procedură penală contravin principiului constituțional
al egalității în fața legii, întrucât lasă la aprecierea instanței
necesitatea audierii părților. Totodată, unii din autorii excepției
susțin că art. 2781 din Codul de procedură penală încalcă
egalitatea în drepturi, accesul liber la justiție, dreptul la viață și
la integritatea fizică și psihică, condițiile și limitele restrângerii
exercițiului unor drepturi sau al unor libertăți, respectiv folosirea
căilor de atac, întrucât verificarea rezoluției sau ordonanței
procurorului de netrimitere în judecată se face doar pe baza

lucrărilor și a materialului din dosarul cauzei și a eventualelor
înscrisuri noi prezentate, iar calea de atac a apelului este
suprimată. De asemenea, arată că art. 2781 alin. 8 lit. c) din
Codul de procedură penală încalcă accesul liber la justiție și
dreptul la un proces echitabil, întrucât încheierea prin care
judecătorul admite plângerea împotriva actului procurorului de
netrimitere în judecată și reține cauza spre soluționare nu poate
fi atacată decât odată cu fondul.
În fine, consideră că dispozițiile art. 29 alin. (3) și (6) din
Legea nr. 47/1992 aduc atingere atribuțiilor Curții Constituționale
prevăzute de Legea fundamentală.
Tribunalul Prahova — Secția penală consideră că excepția
de neconstituționalitate a prevederilor art. 2781 din Codul de
procedură penală este neîntemeiată, fără a-și exprima opinia cu
privire la dispozițiile art. 29 alin. (3) și (6) din Legea nr. 47/1992.
Judecătoria Iași — Secția penală apreciază ca
neîntemeiată critica de neconstituționalitate a art. 2781 din Codul
de procedură penală, întrucât dispozițiile de lege criticate nu
contravin niciuneia din normele constituționale invocate, ci
reprezintă o concretizare a acestora, fiind instituite tocmai în
vederea respectării exigenței termenului rezonabil, impusă de
art. 21 alin. (3) din Constituție.
Tribunalul Iași — Secția penală consideră neîntemeiată
excepția de neconstituționalitate a prevederilor art. 278 alin. 2 și
art. 2781 din Codul de procedură penală, invocând jurisprudența
în materie a Curții Constituționale.
Tribunalul Timiș — Secția penală apreciază ca
neîntemeiată critica de neconstituționalitate a dispozițiilor
art. 2781 alin. 2 din Codul de procedură penală, întrucât dreptul
de acces liber la justiție nu este unul absolut, ci poate fi supus
unor termene sau formalități, cu condiția de a nu fi afectat în
substanța sa.
Judecătoria Timișoara opinează în sensul netemeiniciei
excepției de neconstituționalitate, arătând că dispozițiile
art. 2781 alin. 1 și 2 din Codul de procedură penală nu încalcă
liberul acces la justiție, ci, dimpotrivă, asigură realizarea acestui
drept în acord cu prevederile art. 21 din Constituție.
Judecătoria Sfântu Gheorghe consideră că excepția de
neconstituționalitate a prevederilor art. 2781 alin. 8 lit. c) din
Codul de procedură penală este neîntemeiată.
Curtea de Apel Ploiești — Secția penală și pentru cauze
cu minori și de familie apreciază că excepția de
neconstituționalitate este neîntemeiată, întrucât art. 278 și 2781
din Codul de procedură penală nu contravin dispozițiilor
constituționale ale art. 1 alin. (3) și (5), ale art. 16 alin. (1) și (2),
ale art. 21, ale art. 124 alin. (1) și (3) și ale art. 131 alin. (1), iar
prevederile art. 40 și art. 44 din Legea fundamentală nu au
aplicabilitate în cauză.
Judecătoria Sectorului 5 București — Secția I penală
arată că excepția de neconstituționalitate a prevederilor art. 2781
alin. 6 și 7 din Codul de procedură penală este neîntemeiată.
Judecătoria Roșiorii de Vede apreciază ca neîntemeiată
critica de neconstituționalitate a dispozițiilor art. 2781 alin. 2 și 4
din Codul de procedură penală.
Tribunalul Neamț — Secția penală consideră că excepția
de neconstituționalitate a art. 2781 din Codul de procedură
penală este întemeiată. Arată că aceste prevederi de lege
contravin dispozițiilor constituționale ale art. 16 alin. (1) și (2) și
ale art. 21 alin. (1) și (2), precum și prevederilor art. 6
paragraful 1 din Convenția pentru apărarea drepturilor omului și
a libertăților fundamentale, întrucât, în cazul în care procurorul
ierarhic superior nu soluționează plângerea în termenul prevăzut
de art. 277 din Codul de procedură penală, persoana vătămată
este nevoită să se adreseze instanței înainte de comunicarea
rezoluției procurorului ierarhic superior, fără să cunoască soluția
și motivarea acesteia, în timp ce învinuitul sau inculpatul, prin

MONITORUL OFICIAL AL ROMÂNIEI, PARTEA I, Nr. 893/30.XII.2008
poziția de pasivitate de care beneficiază prin lege, este într-un
evident avantaj.
Curtea de Apel Constanța — Secția penală și pentru
cauze penale cu minori și de familie nu și-a exprimat opinia
cu privire la excepția de neconstituționalitate a dispozițiilor
art. 2781 alin. 2 din Codul de procedură penală.
Judecătoria Constanța — Secția penală apreciază că
excepția de neconstituționalitate a prevederilor art. 2781 din
Codul de procedură penală este neîntemeiată.
Curtea de Apel Timișoara — Secția penală consideră că
excepția de neconstituționalitate a prevederilor art. 2781 din
Codul de procedură penală este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale, deoarece sunt menite tocmai să asigure
accesul la justiție în cauzele în care parchetul a emis acte de
netrimitere în judecată și reprezintă o concretizare a normelor
constituționale care consacră dreptul la un proces echitabil, fiind
instituite tocmai în vederea respectării exigenței termenului
rezonabil, impusă de art. 21 alin. (3) din Constituție. Astfel,
reglementând dreptul persoanei interesate de a formula
plângere direct la instanța de judecată în cazul în care
procurorul nu se conformează prevederilor art. 277 din Codul
de procedură penală, potrivit cărora procurorul este obligat să
rezolve plângerea în termen de cel mult 20 de zile de la primire
și să comunice de îndată persoanei care a făcut plângerea
modul în care a fost rezolvată, legiuitorul a dat expresie regulii
constituționale privind soluționarea cauzelor într-un termen
rezonabil. Invocă, în acest sens, deciziile Curții Constituționale
nr. 405/2005, nr. 598/2005, nr. 141/2006, nr. 232/2007,
nr. 580/2007, nr. 667/2007, nr. 674/2007 și nr. 355/2008.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile autorilor excepției prezenți, concluziile
procurorului, dispozițiile de lege criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 278 (ăPlângerea contra actelor procurorului”) și
art. 2781 (ăPlângerea în fața judecătorului împotriva rezoluțiilor
sau ordonanțelor procurorului de netrimitere în judecată”) din
Codul de procedură penală și ale art. 29 alin. (3) și (6) din Legea
nr. 47/1992 privind organizarea și funcționarea Curții
Constituționale (republicată în Monitorul Oficial al României,
Partea I, nr. 643 din 16 iulie 2004). Prevederile art. 278 din Codul
de procedură penală au fost modificate prin Legea nr. 281/2003
privind modificarea și completarea Codului de procedură penală
și a unor legi speciale (publicată în Monitorul Oficial al României,
Partea I, nr. 468 din 1 iulie 2003), iar prin Legea nr. 480/2004
pentru modificarea și completarea Codului de procedură penală
(publicată în Monitorul Oficial al României, Partea I, nr. 1.088
din 23 noiembrie 2004) legiuitorul a dat un nou cuprins
dispozițiilor alineatului 3 și a introdus alineatul 31. De asemenea,
prevederile art. 2781 din Codul de procedură penală au fost

5

modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006. Astfel, textele de lege
criticate au următorul cuprins:
— Art. 278 din Codul de procedură penală: ăPlângerea
împotriva măsurilor luate sau a actelor efectuate de procuror ori
efectuate pe baza dispozițiilor date de acesta se rezolvă de
prim-procurorul parchetului sau, după caz, de procurorul general
al parchetului de pe lângă curtea de apel ori de procurorul șef de
secție al Parchetului de pe lângă Curtea Supremă de Justiție.
În cazul când măsurile și actele sunt ale prim-procurorului ori
ale procurorului general al parchetului de pe lângă curtea de
apel sau ale procurorului șef de secție al Parchetului de pe lângă
Curtea Supremă de Justiție ori au fost luate sau efectuate pe
baza dispozițiilor date de către aceștia, plângerea se rezolvă de
procurorul ierarhic superior.
În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere
de sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică persoanei
care a făcut plângerea și celorlalte persoane interesate.
Dispozițiile art. 275—277 se aplică în mod corespunzător.”;
— Art. 2781 din Codul de procedură penală: ăDupă
respingerea plângerii făcute conform art. 275—278 împotriva
rezoluției de neîncepere a urmăririi penale sau a ordonanței ori,
după caz, a rezoluției de clasare, de scoatere de sub urmărire
penală sau de încetare a urmăririi penale, date de procuror,
persoana vătămată, precum și orice alte persoane ale căror
interese legitime sunt vătămate pot face plângere, în termen de
20 de zile de la data comunicării de către procuror a modului de
rezolvare, potrivit art. 277 și 278, la judecătorul de la instanța
căreia i-ar reveni, potrivit legii, competența să judece cauza în
primă instanță. Plângerea poate fi făcută și împotriva dispoziției
de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.

6

MONITORUL OFICIAL AL ROMÂNIEI, PARTEA I, Nr. 893/30.XII.2008

Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.”;
— Art. 29 alin. (3) și (6) din Legea nr. 47/1992: ă(3) Nu pot
face obiectul excepției prevederile constatate ca fiind
neconstituționale printr-o decizie anterioară a Curții
Constituționale.
[...] (6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.
Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.”
În susținerea neconstituționalității acestor prevederi legale,
autorii excepției invocă încălcarea dispozițiilor constituționale ale
art. 1 alin. (3) și (5) privind statul român, ale art. 16 referitoare la
egalitatea în drepturi, ale art. 21 privind accesul liber la justiție,
ale art. 22 cu privire la dreptul la viață și la integritatea fizică și
psihică, ale art. 30 alin. (1) și (2) referitoare la libertatea de
exprimare, ale art. 40 cu privire la dreptul de asociere, ale art. 44
privind dreptul de proprietate privată, ale art. 52 alin. (3)
referitoare la dreptul persoanei vătămate de o autoritate publică,
ale art. 53 alin. (1) cu privire la restrângerea exercițiului unor
drepturi sau al unor libertăți, ale art. 57 privind exercitarea cu
bună-credință a drepturilor și a libertăților, ale art. 124 referitoare
la înfăptuirea justiției, ale art. 126 alin. (2) și (5) teza întâi privind
instanțele judecătorești, ale art. 129 cu privire la folosirea căilor
de atac, ale art. 131 referitoare la rolul Ministerului Public, ale
art. 146 privind atribuțiile Curții Constituționale și ale art. 148
alin. (2) și (4) cu privire la integrarea în Uniunea Europeană,
precum și ale art. 20 referitoare la tratatele internaționale privind
drepturile omului raportate la prevederile art. 6 referitoare la
dreptul la un proces echitabil și ale art. 13 privind dreptul la un
recurs efectiv din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 29 alin. (3) și (6) din
Legea nr. 47/1992, referitoare la inadmisibilitatea cererii de

sesizare a Curții Constituționale cu soluționarea unei excepții de
neconstituționalitate având ca obiect prevederi constatate ca
fiind neconstituționale printr-o decizie anterioară a Curții, precum
și la calea de atac împotriva încheierii de respingere a cererii de
sesizare, excepția de neconstituționalitate a fost ridicată cu
ocazia soluționării recursului formulat împotriva unei sentințe
penale prin care s-a respins plângerea împotriva unei rezoluții
de neîncepere a urmăririi penale, fără ca instanța să fi respins
vreo cerere de sesizare a Curții Constituționale. În aceste
condiții, excepția de neconstituționalitate a dispozițiilor art. 29
alin. (3) și (6) din Legea nr. 47/1992 nu are legătură cu
soluționarea cauzei, în accepțiunea art. 29 alin. (1) din Legea
nr. 47/1992, fiind inadmisibilă.
II. Referitor la alin. 1 și 2 ale art. 2781 din Codul de procedură
penală, acestea au făcut în numeroase rânduri obiectul
controlului de constituționalitate prin raportare la aceleași
dispoziții din Legea fundamentală și din Convenția pentru
apărarea drepturilor omului și a libertăților fundamentale
invocate și în prezenta cauză și față de critici similare. Astfel,
prin deciziile nr. 66 din 3 februarie 2005, publicată în Monitorul
Oficial al României, Partea I, nr. 142 din 17 februarie 2005,
nr. 586 din 19 iunie 2007, publicată în Monitorul Oficial al României,
Partea I, nr. 534 din 7 august 2007, și nr. 825 din 8 iulie 2008,
publicată în Monitorul Oficial al României, Partea I, nr. 587 din
5 august 2008, Curtea s-a pronunțat în sensul conformității
prevederilor art. 2781 alin. 1 și 2 din Codul de procedură penală
cu dispozițiile din Constituție și din Convenția pentru apărarea
drepturilor omului și a libertăților fundamentale invocate.
Cu acele prilejuri, Curtea a reținut că textele de lege criticate
conțin norme de procedură judiciară, pe care legiuitorul este
liber să le adopte potrivit competenței sale stabilite prin art. 126
alin. (2) din Constituție. Dispozițiile art. 2781 alin. 1 și 2 din Codul
de procedură penală, care reglementează tocmai posibilitatea
formulării plângerii la instanța de judecată împotriva actelor de
netrimitere în judecată date de procuror, asigură exercitarea
dreptului de acces la justiție în concordanță cu dispozițiile art. 21
din Legea fundamentală, respectiv cu cele ale art. 6 din
Convenția pentru apărarea drepturilor omului și a libertăților
fundamentale. Totodată, Curtea a statuat că nu poate fi primită
nici susținerea că prin stabilirea termenelor în care se
soluționează plângerile împotriva rezoluțiilor și ordonanțelor de
netrimitere în judecată se încalcă dreptul la un proces echitabil,
dat fiind că autoritățile judiciare la care se referă textul atacat
sunt obligate, în limitele acestor termene, să respecte toate
normele și principiile procesuale care asigură dreptul la un
proces echitabil. Astfel, Curtea a reținut, pe de o parte, că
dispozițiile de lege criticate reprezintă o concretizare a normelor
constituționale ce consacră liberul acces la justiție și dreptul la
un proces echitabil, fiind instituite tocmai în vederea respectării
exigenței termenului rezonabil, impusă de art. 21 alin. (3) din
Constituție, iar pe de altă parte, că acestea se aplică fără
privilegii ori discriminări tuturor persoanelor aflate în ipoteza
normei legale criticate, în concordanță cu prevederile
constituționale ale art. 16.
Întrucât nu au intervenit elemente noi, de natură să ducă la
reconsiderarea acestei jurisprudențe, atât soluția, cât și
considerentele deciziilor menționate își păstrează valabilitatea și
în cauza de față.
Eventualele abuzuri ale organelor de urmărire penală sau
întârzierile în soluționarea plângerilor adresate acestora, la care
se face referire în motivarea excepției și care constituie în
realitate cauza nemulțumirii mai multora dintre autorii excepției,
nu pot constitui motive de neconstituționalitate a textelor de lege
criticate și, prin urmare, nu pot fi cenzurate de instanța de
contencios constituțional.
De altfel, și textele în întregime ale art. 278 și 2781 din Codul
de procedură penală au mai fost supuse controlului instanței de
contencios constituțional, prin raportare la aceleași dispoziții din
Legea fundamentală și din Convenția pentru apărarea
drepturilor omului și a libertăților fundamentale invocate și în

MONITORUL OFICIAL AL ROMÂNIEI, PARTEA I, Nr. 893/30.XII.2008
prezenta cauză și cu motivări similare, Curtea statuând că
prevederile de lege criticate nu încalcă egalitatea în drepturi,
liberul acces la justiție și dreptul la un proces echitabil, ci dau
expresie acestor garanții constituționale. Astfel, prin Decizia
nr. 840 din 2 octombrie 2007, publicată în Monitorul Oficial al
României, Partea I, nr. 730 din 29 octombrie 2007, Curtea a
reținut că dispozițiile art. 278 din Codul de procedură penală,
privind plângerea împotriva actelor procurorului, constituie
norme de procedură prin care legiuitorul, în temeiul competenței
sale constituționale, stabilită de art. 126 alin. (2) din Legea
fundamentală, și dând expresie principiului controlului ierarhic
ce guvernează activitatea procurorilor, în conformitate cu
art. 132 alin. (1) din Constituție, a creat posibilitatea ca
eventualele măsuri eronate luate de procuror să fie îndreptate
de către procurorul ierarhic superior celui care a emis actul
atacat. O atare reglementare nu aduce atingere liberului acces
la justiție câtă vreme legiuitorul a asigurat posibilitatea cenzurării
actelor procurorului de către instanțele judecătorești. În acest
sens, prin Decizia nr. 777 din 1 iulie 2008, publicată în Monitorul
Oficial al României, Partea I, nr. 584 din 4 august 2008, Curtea
a statuat că dispozițiile art. 2781 din Codul de procedură penală
asigură accesul la justiție al persoanelor nemulțumite de soluțiile
de netrimitere în judecată date de procuror, părțile având
posibilitatea să își apere drepturile și interesele în cursul
judecății prin mijloacele prevăzute de lege și cu respectarea
tuturor garanțiilor procesuale.
În același sens sunt și Decizia nr. 751 din 18 septembrie
2007, publicată în Monitorul Oficial al României, Partea I, nr. 717
din 23 octombrie 2007, Decizia nr. 1.132 din 27 noiembrie 2007,
publicată în Monitorul Oficial al României, Partea I, nr. 9 din
7 ianuarie 2008, și Decizia nr. 250 din 6 martie 2008, publicată
în Monitorul Oficial al României, Partea I, nr. 222 din 24 martie

7

2008. În cadrul acestei jurisprudențe, Curtea a mai reținut că în
procedura plângerii formulate împotriva rezoluțiilor sau
ordonanțelor procurorului de netrimitere în judecată nu se
judecă însăși cauza, ci doar temeinicia și legalitatea soluțiilor
pronunțate de procuror, pe baza probelor administrate în cursul
urmăririi penale și a eventualelor probe scrise înfățișate instanței
de părțile în proces. Nicio dispoziție legală nu împiedică partea
interesată ca, atunci când apreciază că este posibilă
administrarea altor probe pentru stabilirea adevărului, să solicite
procurorului care a emis actul de netrimitere în judecată sau
procurorului superior ierarhic să dispună, în condițiile prevăzute
de lege, începerea sau redeschiderea urmăririi penale.
Neintervenind elemente noi, de natură să ducă la
reconsiderarea jurisprudenței Curții, atât soluția, cât și
considerentele de principiu cuprinse în deciziile menționate își
păstrează valabilitatea și în cauza de față.
În ceea ce privește criticile îndreptate spre completarea
art. 2781 din Codul de procedură penală, în sensul introducerii
căii de atac a apelului împotriva hotărârii judecătorului
pronunțate potrivit dispozițiilor alin. 8 lit. a) și b) ale acestui text
de lege, respectiv în sensul reglementării posibilității de a
formula cale de atac separată împotriva încheierii date de
judecător în baza prevederilor art. 2781 alin. 8 lit. c) din Codul de
procedură penală, precum și de a ataca în fața judecătorului
actul procurorului ierarhic superior prin care acesta a soluționat
plângerea împotriva rezoluției sau ordonanței procurorului de
netrimitere în judecată, asemenea solicitări nu intră în
competența de soluționare a Curții Constituționale, care, potrivit
art. 2 alin. (3) din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 29 alin. (3) și (6) din Legea nr. 47/1992
privind organizarea și funcționarea Curții Constituționale, excepție ridicată de Societatea Agricolă Inotești din Comuna Colceag,
Județul Prahova, în Dosarul nr. 1.264/259/2007 al Tribunalului Prahova — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 278 și 2781 din Codul de procedură
penală, excepție ridicată de Societatea Agricolă Inotești din Comuna Colceag, Județul Prahova, în Dosarul nr. 1.264/259/2007 al
Tribunalului Prahova — Secția penală, de Eugenia Arnăutu în Dosarul nr. 7.565/245/2008 și de Grigore Abuhnoaie în Dosarul
nr. 12.917/245/2007, ambele dosare ale Judecătoriei Iași — Secția penală, de Compania Națională Poșta Română — Direcția
Regională de Poștă Iași în Dosarul nr. 25.069/245/2007, de Maria Georgescu în Dosarul nr. 14.681/245/2007 și de Constantin
Ovidiu Fedor în Dosarul nr. 619/245/2008, toate trei dosare ale Tribunalului Iași — Secția penală, de Lucian Valeriu Moșoni în
Dosarul nr. 18.468/325/2007 și de Volumeia Elena Leucă în Dosarul nr. 10.838/325/2006, ambele dosare ale Tribunalului Timiș —
Secția penală, de Societatea Comercială ăRomel Interests Production and Services” — S.A. Timișoara în Dosarul nr. 5.710/325/2008
și de Marcel Șerban și Aurica Șerban în Dosarul nr. 18.460/325/2007, ambele dosare ale Judecătoriei Timișoara, de Ioan Dimeny
în Dosarul nr. 2.495/305/2007 al Judecătoriei Sfântu Gheorghe, de Societatea Agricolă Inotești din Comuna Colceag, Județul
Prahova, în Dosarul nr. 450/42/2008 al Curții de Apel Ploiești — Secția penală și pentru cauze cu minori și de familie, de Nicolae
Ștefan în Dosarul nr. 2.595/302/2008 al Judecătoriei Sectorului 5 București — Secția I penală, de Marin Oprea în Dosarul
nr. 652/292/2008 al Judecătoriei Roșiorii de Vede, de Ovidiu Nicodim în Dosarul nr. 1.139/279/2008 al Tribunalului Neamț — Secția
penală, de Tudorița Minciu în Dosarul nr. 153/36/2008 al Curții de Apel Constanța — Secția penală și pentru cauze penale cu
minori și de familie, de Mina Cornaciu în Dosarul nr. 7.587/212/2008 al Judecătoriei Constanța — Secția penală, de Tiziano
Chiarotto și Bianca Olivia Turdean (fostă Brînzeu) în Dosarul nr. 2.399/30/2008 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 893/30.XII.2008
CURTEA CONSTITUȚIONALĂ

D E C I Z I A Nr. 1.224
din 18 noiembrie 2008

referitoare la excepția de neconstituționalitate a dispozițiilor art. 40 alin. 1 lit. a)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 40 alin. 1 lit. a) din Codul de procedură penală,
excepție ridicată de Marin Măciucă în Dosarul nr. 1.478/1/2007,
respectiv a dispozițiilor art. 40 alin. 1 din Codul de procedură
penală, excepție ridicată de Neculae Oțelea și însușită de Mihail
Popescu, Eugen Bădălan, Toader Mandea, Eugen Calcan,
Simion Lincă și de Ministerul Apărării în Dosarul
nr. 11.270/1/2007, ambele dosare ale Înaltei Curți de Casație și
Justiție — Secția penală.
La apelul nominal răspund personal autorii excepției, Marin
Măciucă și Neculae Oțelea, asistați de avocatul Vasile Pantea,
precum și Toader Mandea. Pentru autorii excepției, Mihail
Popescu și Simion Lincă, se prezintă apărătorul ales Ion
Panaitescu, iar pentru Eugen Bădălan răspunde avocatul
Gheorghe Simionică. Pentru Ministerul Apărării se prezintă
consilierul juridic Gabriela Păunescu. Lipsesc celelalte părți, față
de care procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.238D/2008 și nr. 1.345D/2008 au obiect
parțial identic, pune în discuție, din oficiu, problema conexării
cauzelor.
Autorii excepției prezenți sunt de acord cu propunerea de
conexare a dosarelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.345D/2008 la Dosarul
nr. 1.238D/2008, care este primul înregistrat.
Cauza se află în stare de judecată.
Apărătorul ales Vasile Pantea evidențiază faptul că în
Dosarul nr. 1.238D/2008 atât opinia Înaltei Curți de Casație și
Justiție, cât și punctul de vedere al Avocatului Poporului sunt în
sensul considerării dispozițiilor de lege criticate ca fiind
constituționale, în timp ce în Dosarul nr. 1.345D/2008 instanța
supremă, în complet diferit, apreciază ca justificată
reexaminarea textului de lege criticat în raport de principiul
egalității cetățenilor, iar Avocatul Poporului consideră că aceleași
prevederi de lege sunt neconstituționale. Solicită admiterea
excepției pentru argumentele invocate în fața Înaltei Curți de
Casație și Justiție.
Avocatul Ion Panaitescu reiterează concluziile formulate la
instanța de fond și depune note scrise pentru autorii excepției,
Mihail Popescu și Simion Lincă.

Apărătorul ales Gheorghe Simionică pune concluzii de
admitere a excepției de neconstituționalitate astfel cum a fost
formulată în fața Înaltei Curți de Casație și Justiție.
Autorul excepției, Toader Mandea, solicită admiterea excepției
de neconstituționalitate.
Consilierul juridic Gabriela Păunescu pune concluzii de
admitere a excepției, aratând că punctele de vedere ale
Avocatului Poporului sunt contradictorii.
Reprezentantul Ministerului Public pune concluzii de
respingere a excepției de neconstituționalitate, făcând trimitere
la jurisprudența Curții Constituționale și arătând că silogismul
Avocatului Poporului referitor la încălcarea de către textul de
lege criticat a dispozițiilor art. 16 din Legea fundamentală nu
este corect formulat.
C U R T E A,

având în vedere actele și lucrările dosarelor, reține următoarele:
Prin Încheierea din 8 aprilie 2008, pronunțată în Dosarul
nr. 1.478/1/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 40 alin. 1 lit. a) din
Codul de procedură penală. Excepția a fost ridicată de Marin
Măciucă, general maior în rezervă, cu ocazia soluționării unei
cauze penale privind săvârșirea unor infracțiuni de corupție de
către militari.
Prin Încheierea din 19 martie 2008, pronunțată în Dosarul
nr. 11.270/1/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 40 alin. 1 din Codul
de procedură penală. Excepția a fost ridicată de Neculae
Oțelea, general în rezervă, și însușită de Mihail Popescu, Eugen
Bădălan, Toader Mandea, Eugen Calcan și Simion Lincă,
precum și de Ministerul Apărării, cu ocazia soluționării unei
cauze penale privind săvârșirea unei infracțiuni având legătură
cu atribuțiile de serviciu ale inculpaților.
În motivarea excepției de neconstituționalitate autorii
acesteia susțin, în esență, că textul de lege criticat încalcă
egalitatea în fața legii, dreptul la un proces echitabil și
imparțialitatea justiției, întrucât lipsește de beneficiul triplului
grad de jurisdicție pe acei inculpați care la data trimiterii în
judecată nu mai dețin calitatea avută la momentul săvârșirii
faptei, calitate care, conform textului de lege criticat, atrage
competența Înaltei Curți de Casație și Justiție ca instanță de
fond.
Înalta Curte de Casație și Justiție — Secția penală
consideră că excepția de neconstituționalitate este
neîntemeiată.
Totodată, Înalta Curte de Casație și Justiție — Secția
penală, în complet diferit, apreciază că, în condițiile în care în
statele Uniunii Europene procesul penal nu este guvernat de
norme diferite de competență după calitatea persoanei, ar fi
justificată reexaminarea textului de lege criticat în raport de
principiul egalității cetățenilor în fața legii și a autorităților publice,
fără privilegii și fără discriminări.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru

MONITORUL OFICIAL AL ROMÂNIEI, PARTEA I, Nr. 893/30.XII.2008
a-și exprima punctele de vedere asupra excepției de
neconstituționalitate.
Avocatul Poporului, în punctul de vedere transmis Curții
Constituționale în Dosarul nr. 1.238D/2008, cu Adresa nr. 4.769
din 10 iunie 2008, consideră că dispozițiile de lege criticate sunt
constituționale, întrucât nu încalcă prevederile din Legea
fundamentală invocate de autorul excepției, făcând trimitere la
Decizia Curții Constituționale nr. 433/2005. Însă, în punctul de
vedere transmis Curții Constituționale în Dosarul
nr. 1.345D/2008, cu Adresa nr. 5.124 din 25 iunie 2008, Avocatul
Poporului arată că dispozițiile art. 40 alin. 1 din Codul de
procedură penală, potrivit cărora instanța rămâne competentă
să judece chiar dacă inculpatul, după săvârșirea infracțiunii, nu
mai are acea calitate, în cazul în care fapta are legătură cu
atribuțiile de serviciu ale făptuitorului sau s-a dat o hotărâre în
primă instanță, sunt neconstituționale, întrucât încalcă
prevederile art. 16 alin. (1) și ale art. 21 alin. (3) din Legea
fundamentală. Apreciază că, în baza dispozițiilor art. 40 alin. 1
din Codul de procedură penală, se poate ajunge în situația ca
două persoane, având aceeași calitate și care au fost trimise în
judecată la aceeași dată, să fie judecate de instanțe diferite în
funcție de infracțiunea săvârșită și de stadiul procesual.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile autorilor excepției prezenți, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit dispozitivului Încheierii din 19 martie 2008 de
sesizare a Curții, obiectul excepției de neconstituționalitate îl
constituie prevederile art. 40 alin. 1 din Codul de procedură
penală. Însă, din susținerile autorilor excepției, consemnate în
considerentele încheierii de sesizare, reiese că aceștia critică
numai dispozițiile art. 40 alin. 1 lit. a) din Codul de procedură

9

penală, modificate prin Legea nr. 281/2003 privind modificarea
și completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003, având următorul cuprins: ăCând
competența instanței este determinată de calitatea inculpatului,
instanța rămâne competentă să judece chiar dacă inculpatul,
după săvârșirea infracțiunii, nu mai are acea calitate, în cazurile
când: a) fapta are legătură cu atribuțiile de serviciu ale
făptuitorului;”.
În susținerea neconstituționalității acestui text de lege, autorii
excepției invocă încălcarea dispozițiilor constituționale ale
art. 16 alin. (1) referitoare la egalitatea în drepturi, ale art. 21
alin. (3) privind dreptul la un proces echitabil și ale art. 124
alin. (2) referitoare la înfăptuirea justiției.
Examinând excepția de neconstituționalitate, Curtea
constată că nu poate fi reținută critica prevederilor art. 40 alin. 1
lit. a) din Codul de procedură penală prin raportare la dispozițiile
constituționale invocate de autorii excepției, întrucât calitatea
deținută la momentul săvârșirii infracțiunii este esențială în cazul
în care fapta are legătură cu atribuțiile de serviciu ale
inculpatului. Textul de lege criticat nu instituie niciun fel de
discriminare, aplicându-se în mod egal tuturor persoanelor aflate
în ipoteza normei juridice. De altfel, principiul egalității cetățenilor
nu înseamnă uniformitate, astfel că, dacă la situații egale trebuie
să corespundă un tratament egal, la situații diferite, tratamentul
nu poate fi decât diferit. Prin urmare, lipsirea de beneficiul
triplului grad de jurisdicție nu poate fi caracterizată ca o
discriminare în raport cu părțile din alte categorii de procese,
tocmai pentru că situațiile juridice sunt diferite. Pe de altă parte,
Constituția nu prevede obligativitatea reglementării în toate
cazurile a două căi de atac. De altfel, art. 2 din Protocolul nr. 7
la Convenția pentru apărarea drepturilor omului și a libertăților
fundamentale consacră dreptul la două grade de jurisdicție în
materie penală.
Totodată, în virtutea dispozițiilor art. 126 alin. (2) din
Constituție, legiuitorul este liber să reglementeze competența
instanțelor judecătorești și procedura de judecată, cu condiția
respectării celorlalte norme și principii prevăzute în Legea
fundamentală. Or, așa cum s-a arătat, prevederile art. 40 alin. 1
lit. a) din Codul de procedură penală se circumscriu textelor
constituționale invocate de autorii excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 40 alin. 1 lit. a) din Codul de procedură penală, excepție
ridicată de Marin Măciucă în Dosarul nr. 1.478/1/2007, respectiv de Neculae Oțelea și însușită de Mihail Popescu, Eugen Bădălan,
Toader Mandea, Eugen Calcan, Simion Lincă și de Ministerul Apărării în Dosarul nr. 11.270/1/2007, ambele dosare ale Înaltei Curți
de Casație și Justiție — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

10

MONITORUL OFICIAL AL ROMÂNIEI, PARTEA I, Nr. 893/30.XII.2008
CURTEA CONSTITUȚIONALĂ

D E C I Z I A Nr. 1.232
din 18 noiembrie 2008

referitoare la excepția de neconstituționalitate a dispozițiilor art. 26 alin. (1)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 26 din Legea nr. 85/2006 privind procedura
insolvenței, excepție ridicată de Societatea Comercială
ăHercules” — S.A. din Băile Herculane în Dosarul
nr. 681/115/2008 al Tribunalului Caraș-Severin — Judecătorulsindic.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 mai 2008, pronunțată în Dosarul
nr. 681/115/2008, Tribunalul Caraș-Severin — Judecătorulsindic a sesizat Curtea Constituțională cu excepția de
neconstituționalitate a dispozițiilor art. 26 din Legea
nr. 85/2006 privind procedura insolvenței. Excepția a fost
ridicată de Societatea Comercială ăHercules” — S.A. din Băile
Herculane în cadrul desfășurării procedurii insolvenței
declanșate împotriva sa la cererea creditoarei Societatea
Comercială ăGrand Hotel Minerva 2002” — S.R.L. din Timișoara,
prin lichidator Vasile Dumitru.
În motivarea excepției de neconstituționalitate autorul
acesteia susține, în esență, că textul de lege criticat, care
reglementează dreptul creditorilor de a declanșa procedura
insolvenței, încalcă egalitatea în drepturi, accesul la justiție,
dreptul la apărare, dreptul de proprietate privată, imparțialitatea
justiției, libertatea comerțului și concurența loială. În acest sens,
arată că prin prevederile de lege criticate se creează
posibilitatea ca un creditor de rea-credință, aflat el însuși în
procedura insolvenței, să blocheze activitatea unei societăți
comerciale ce desfășoară o activitate profitabilă, pentru o
creanță nesemnificativă în raport cu potențialul financiar al
debitorului. Acesta din urmă nici măcar nu mai poate recupera
de la creditor daunele pricinuite prin declanșarea cu rea-credință
a procedurii insolvenței.
Tribunalul Caraș-Severin — Judecătorul-sindic consideră
că autorul excepției urmărește, prin critica formulată,
modificarea prevederilor art. 26 din Legea nr. 85/2006. Or,
potrivit art. 2 alin. (3) din Legea nr. 47/1992, Curtea
Constituțională nu poate modifica sau completa prevederile
supuse controlului.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Avocatul Poporului consideră că textul de lege criticat este
constituțional, întrucât nu încalcă dispozițiile din Legea
fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 26 din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006. Din
motivarea autorului excepției reiese, însă, că acesta critică
numai dispozițiile alin. (1) al art. 26 din Legea nr. 85/2006, care
au următorul cuprins: ăProcedura va începe pe baza unei cereri
introduse la tribunal de către debitor sau de către creditori,
precum și de orice alte persoane sau instituții prevăzute expres
de lege.” În aceste condiții, Curtea urmează să se pronunțe
asupra dispozițiilor art. 26 alin. (1) din Legea nr. 85/2006.
În susținerea neconstituționalității acestui text de lege,
autorul excepției invocă încălcarea dispozițiilor constituționale
ale art. 16 alin. (1) și (2) privind egalitatea în drepturi, ale art. 21
referitoare la accesul liber la justiție, ale art. 24 privind dreptul la
apărare, ale art. 44 alin. (2) referitoare la garantarea și ocrotirea
în mod egal de lege a proprietății private, ale art. 124 privind
înfăptuirea justiției și ale art. 135 alin. (2) lit. a) referitoare la
obligația statului de a asigura libertatea comerțului, protecția
concurenței loiale și crearea cadrului favorabil pentru
valorificarea tuturor factorilor de producție.
Examinând excepția de neconstituționalitate, Curtea
constată următoarele:
Plecând de la situația concretă în care un creditor, aflat în
procedura insolvenței, formulează, prin lichidatorul judiciar, o
cerere de declanșare a aceleiași proceduri cu privire la un
debitor al său, autorul excepției consideră că prevederile de lege
care permit această situație sunt neconstituționale. Astfel, arată
că respectivul creditor va fi avantajat în cazul declanșării cu reacredință a procedurii insolvenței împotriva debitorului său,
întrucât acesta din urmă nu va putea să-și mai recupereze
daunele pricinuite prin deschiderea abuzivă a procedurii. Față
de această critică, Curtea observă că art. 33 alin. (2) din Legea
nr. 85/2006 dă debitorului, față de care s-a solicitat deschiderea
procedurii, posibilitatea de a contesta existența stării de
insolvență. De altfel, în acest sens, s-a pronunțat Curtea și prin
Decizia nr. 312 din 29 martie 2007, publicată în Monitorul Oficial
al României, Partea I, nr. 301 din 7 mai 2007, prin care a reținut
că creditorul este îndreptățit să acționeze pe orice cale legală
pentru valorificarea creanțelor sale, iar dacă debitorul nu este
în insolvență, își poate lichida oricând datoriile, prevenind
deschiderea ori determinând închiderea acestei proceduri, astfel
încât principiul ocrotirii în mod egal a proprietății private este pe
deplin aplicabil atât în privința proprietății debitorului, cât și a
creanțelor creditorilor.

MONITORUL OFICIAL AL ROMÂNIEI, PARTEA I, Nr. 893/30.XII.2008
De asemenea, textul de lege criticat nu aduce nicio atingere
dreptului de liber acces la justiție, întrucât nu îl împiedică pe cel
interesat să se adreseze justiției pentru apărarea drepturilor și a
intereselor sale legitime. Din contră, consacră acest drept pentru
cei interesați în protejarea drepturilor lor prin intermediul
procedurii insolvenței. Totodată, nu se poate reține nicio
încălcare a dreptului de apărare, întrucât debitorul împotriva
căruia se solicită deschiderea procedurii beneficiază de toate
drepturile și garanțiile procedurale prevăzute de lege. De altfel,
autorul excepției nici nu arată în ce mod ar fi încălcate aceste
drepturi fundamentale, singura sa nemulțumire fiind legată doar
de legitimitatea procesuală a unui creditor aflat în insolvență.

11

În ceea ce privește garantarea și ocrotirea în mod egal de
lege a proprietății private, asigurarea libertății comerțului,
protejarea concurenței loiale și crearea cadrului favorabil pentru
valorificarea tuturor factorilor de producție, Curtea reține că
situația aparte în care se găsește un debitor față de un creditor
în cazul neplății unor creanțe certe, lichide și exigibile justifică
instituirea unor măsuri, așa cum este procedura insolvenței, prin
care debitorul să fie constrâns a-și executa datoriile sale, tocmai
pentru a se realiza o protecție eficientă a valorilor enunțate mai
sus. Așa fiind, apreciază că nici aceste critici de
neconstituționalitate nu pot fi reținute.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) din Legea nr. 85/2006 privind procedura insolvenței,
excepție ridicată de Societatea Comercială ăHercules” — S.A. din Băile Herculane în Dosarul nr. 681/115/2008 al Tribunalului
Caraș-Severin — Judecătorul-sindic.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.241
din 18 noiembrie 2008

referitoare la excepția de neconstituționalitate a dispozițiilor art. 1451
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1451 din Codul de procedură penală, excepție
ridicată de Davide Galber în Dosarul nr. 1.977/111/2008 al
Tribunalului Bihor — Secția penală.
La apelul nominal lipsesc părțile, față de care procedura de
citare este legal îndeplinită. Se prezintă doamna Daniela
Burcea, interpret autorizat de limba italiană.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 5 iunie 2008, pronunțată în Dosarul
nr. 1.977/111/2008, Tribunalul Bihor — Secția penală a
sesizat Curtea Constituțională cu excepția de
neconstituționalitate a dispozițiilor art. 1451 din Codul de

procedură penală. Excepția a fost ridicată de Davide Galber
cu ocazia soluționării unei cauze penale având ca obiect luarea
măsurii preventive a obligării de a nu părăsi țara.
În motivarea excepției de neconstituționalitate autorul
acesteia susține că prevederile art.1451 din Codul de procedură
penală încalcă dreptul la un proces echitabil și inviolabilitatea
libertății individuale, în măsura în care instanța, în cursul
judecății, se sesizează din oficiu cu privire la luarea măsurii
obligării de a nu părăsi țara, fără ca această măsură să fie
cerută de procuror. Consideră că principiul procesului echitabil
impune respectarea acelorași garanții în privința dispunerii
măsurii restrictive de libertate a obligării de a nu părăsi țara ca
și în cazul măsurii privative de libertate a arestării preventive,
respectiv cenzurarea procedurii conform art. 1491 din Codul de
procedură penală.
Tribunalul Bihor — Secția penală nu și-a exprimat opinia
asupra excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art.1451 din
Codul de procedură penală sunt constituționale, întrucât nu
contravin prevederilor din Legea fundamentală invocate de
autorul excepției. Face trimitere, în acest sens, la Decizia Curții
Constituționale nr. 713/2007.

12

MONITORUL OFICIAL AL ROMÂNIEI, PARTEA I, Nr. 893/30.XII.2008

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1451 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, având următorul cuprins: ăMăsura obligării
de a nu părăsi țara constă în îndatorirea impusă învinuitului sau
inculpatului de procuror sau de judecător, în cursul urmăririi
penale, ori de instanța de judecată, în cursul judecății, de a nu
părăsi țara fără încuviințarea organului care a dispus această
măsură.
Dispozițiile art. 145 se aplică în mod corespunzător și în
cazul obligării de a nu părăsi țara.”
În susținerea neconstituționalității acestui text de lege,
autorul excepției invocă încălcarea dispozițiilor constituționale

ale art. 21 alin. (3) privind dreptul la un proces echitabil și ale
art. 23 alin. (1) referitoare la inviolabilitatea libertății individuale.
Examinând excepția de neconstituționalitate, Curtea
constată că măsura preventivă a obligării de a nu părăsi țara
reprezintă o restrângere a exercițiului dreptului la liberă
circulație, în deplină concordanță cu prevederile art. 53 din
Constituție. Această măsură se impune pentru desfășurarea în
bune condiții a instrucției penale, iar legea procesual penală
reglementează condițiile în care ea este aplicabilă, fără a aduce
atingere existenței dreptului, în acord cu dispozițiile art. 25
alin. (1) teza a doua din Legea fundamentală. Astfel, nu poate fi
reținută critica potrivit căreia art. 1451 din Codul de procedură
penală contravine dispozițiilor art. 23 alin. (1) din Constituție,
restrângerea, în condițiile legii, a exercițiului dreptului la liberă
circulație neavând semnificația încălcării libertății individuale a
persoanei.
De asemenea, nu poate fi reținută nici susținerea autorului
excepției referitoare la încălcarea art. 21 alin. (3) din Constituție
privind dreptul la un proces echitabil, având în vedere că, în
conformitate cu prevederile art. 139 din Codul de procedură
penală, există oricând posibilitatea revocării măsurii obligării de
a nu părăsi țara, din oficiu sau la cerere, atunci când nu mai
există un temei care să justifice menținerea măsurii preventive.
Totodată, potrivit dispozițiilor art. 141 din Codul de procedură
penală, încheierea dată în primă instanță și în apel, prin care se
dispune luarea unei măsuri preventive, cum este și cea a
obligării de a nu părăsi țara, poate fi atacată separat, cu recurs,
în situația în care se apreciază de către partea interesată că
respectiva măsură a fost dispusă în mod nelegal.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1451 din Codul de procedură penală, excepție ridicată de
Davide Galber în Dosarul nr. 1.977/111/2008 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 18 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.355
din 11 decembrie 2008

referitoare la excepția de neconstituționalitate a prevederilor art. 10 din Ordonanța Guvernului
nr. 27/2002 privind reglementarea activității de soluționare a petițiilor, ale art. 7 alin. (1) și (3)
din Legea contenciosului administrativ nr. 554/2004 și ale art. 109 alin. (2)
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 10 din Ordonanța Guvernului nr. 27/2002

privind reglementarea activității de soluționare a petițiilor, ale
art. 7 alin. (1) și (3) din Legea contenciosului administrativ
nr. 554/2004 și ale art. 109 alin. (2) din Codul de procedură
civilă, excepție ridicată de Partidul Solidarității Democratice
pentru Șanse Egale și o Societate mai Bună în Dosarul
nr. 464/2/2007 al Înaltei Curți de Casație și Justiție — Secția de
contencios administrativ și fiscal.
La apelul nominal răspunde autorul excepției prin
reprezentantul său, domnul Ioan Antonescu, lipsind celelalte
părți, față de care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul părții prezente. Acesta solicită, mai întâi, acordarea
unui nou termen de judecată, motivat de faptul că cele două

MONITORUL OFICIAL AL ROMÂNIEI, PARTEA I, Nr. 893/30.XII.2008
Camere ale Parlamentului nu au trimis la dosarul cauzei
punctele de vedere cu privire la excepția de
neconstituționalitate, solicitate de Curtea Constituțională potrivit
prevederilor art. 30 alin. (1) din Legea nr. 47/1992.
Cu privire la această cerere prealabilă, reprezentantul
Ministerului Public arată, pe de o parte, că în cauză au fost deja
acordate două termene de judecată pentru același considerent,
iar pe de altă parte, că punctele de vedere ale autorităților nu
sunt obligatorii pentru pronunțarea unei decizii de către Curtea
Constituțională. În concluzie, se opune acordării unui nou
termen de judecată.
Deliberând, Curtea respinge cererea și acordă cuvântul
pentru susținerea excepției de neconstituționalitate.
În ce privește excepția de neconstituționalitate a dispozițiilor
art. 10 din Ordonanța Guvernului nr. 27/2002 privind
reglementarea activității de soluționare a petițiilor, autorul arată
că acestea, și, totodată, Guvernul, ăignoră art. 51 alin. (4) din
Constituție” privind obligația autorităților publice de a răspunde
la petiții în termenele și în condițiile stabilite potrivit legii. Textul
de lege criticat deschide calea unor abuzuri din partea acestor
autorități, care nu răspund petițiilor formulate de persoanele
vătămate și cei lipsiți de șanse egale.
Referitor la prevederile art. 7 alin. (1) și (3) din Legea
contenciosului administrativ nr. 554/2004, care reglementează
procedura prealabilă, autorul excepției susține că acestea
blochează, efectiv, liberul acces la justiție, fiind în contradicție
totodată atât cu cerința soluționării cauzei într-un termen
rezonabil, cuprinsă la alin. (3) al art. 21 din Constituție, cât și cu
caracterul facultativ și gratuit al jurisdicțiilor speciale
administrative, stabilite de alin. (4) al aceluiași articol din Legea
fundamentală.
Reprezentantul Ministerului Public susține, mai întâi, că
dreptul la petiționare nu este încălcat prin reglementarea măsurii
clasării petiției, prevăzută de art. 10 din Ordonanța Guvernului
nr. 27/2007, în condițiile în care aceasta are natura unei
sancțiuni a abuzului de drept. Cât privește excepția de
neconstituționalitate a prevederilor art. 7 alin. (1) și (3) din Legea
nr. 554/2004 și ale art. 109 alin. (2) din Codul de procedură
civilă, susține că aceasta este neîntemeiată, fiind aplicabilă
jurisprudența în materie a Curții Constituționale, cu mențiunea
că dispozițiile art. 148 din Constituție, invocate, nu au incidență
în cauză.
C U R T E A,

având în vedere actele și lucrările dosarelor, reține următoarele:
Prin Încheierea din 15 aprilie 2008, pronunțată în Dosarul
nr. 464/2/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 10 din Ordonanța Guvernului nr. 27/2002
privind reglementarea activității de soluționare a petițiilor,
ale art. 7 alin. (1) și (3) din Legea contenciosului
administrativ nr. 554/2004 și ale art. 109 alin. (2) din Codul
de procedură civilă.
Excepția a fost ridicată de Partidul Solidarității Democratice
pentru Șanse Egale și o Societate mai Bună într-o cauză de
contencios administrativ având ca obiect soluționarea unui
recurs formulat împotriva unei sentințe prin care s-a respins ca
inadmisibilă acțiunea reclamantului de anulare a unor acte
administrative.
În motivarea excepției de neconstituționalitate autorul
acesteia susține că sintagmele ăsesizând aceeași problemă” și
ăgreșit sesizată [... ] aceasta se clasează”, ce sunt cuprinse la
art. 10 alin. (1) și (2) din Ordonanța Guvernului nr. 27/2002
privind reglementarea activității de soluționare a petițiilor, sunt
contrare dispozițiilor art. 11, art. 20, art. 51 alin. (4), art. 52
alin. (3) și art. 148 din Constituție, dispozițiilor art. 1, art. 5—8,
art. 10, 11, 13, 14 și 17 din Convenția pentru apărarea drepturilor
omului și a libertăților fundamentale, ale art. 1 și 3 din Protocolul
adițional la această convenție, precum și ăinstrumentelor juridice
fundamentale ale Uniunii Europene”. În esență, se susține că
pretinsa contrarietate constă în aceea că ănumeroase autorități

13

publice ocolesc abuziv obligația de a răspunde la petiții”,
acestea invocând clasarea fără răspuns a sesizărilor în baza
textelor de lege criticate. Deși indică drept obiect al criticii sale
art. 7 alin. (1) și (3) din Legea contenciosului administrativ
nr. 554/2004, autorul excepției vizează doar normele juridice
conținute de alin. (1) al acestui articol, pe care le consideră
contrare prevederilor art. 20, 21 și ale art. 148 alin. (2) din
Constituție, deoarece acestea împiedică accesul liber la justiție
al persoanei vătămate de o autoritate publică într-un drept al
său. Critici de aceeași natură sunt formulate și în ceea ce
privește prevederile art. 109 alin. (2) din Codul de procedură
civilă, care, pentru anumite cazuri prevăzute de lege,
condiționează accesul liber la instanță de îndeplinirea procedurii
prealabile, dovada îndeplinirii anexându-se la cererea de
chemare în judecată.
Înalta Curte de Casație și Justiție — Secția de contencios
administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată, deoarece textele legale criticate nu încalcă
dispozițiile constituționale referitoare la egalitatea în drepturi și
nu pot avea nicio legătură cu normele Legii fundamentale
referitoare la dreptul de proprietate, astfel cum susține autorul
excepției, fără a motiva însă.
Avocatul Poporului apreciază că dispozițiile art. 10 alin. (1)
și (2) din Ordonanța Guvernului nr. 27/2002 privind
reglementarea activității de soluționare a petițiilor, ale art. 7
alin. (1) și (3) din Legea contenciosului administrativ
nr. 554/2004 și ale art. 109 alin. (2) din Codul de procedură civilă
sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare, dispozițiile art. 10 din
Ordonanța Guvernului nr. 27/2002 privind reglementarea
activității de soluționare a petițiilor, publicată în Monitorul Oficial
al României, Partea I, nr. 84 din 1 februarie 2002, modificate
prin articolul unic pct. 7 din Legea nr. 233/2002, publicată în
Monitorul Oficial al României, Partea I, nr. 296 din 30 aprilie
2002, ale art. 7 alin. (1) și (3) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
și completată de Legea nr. 262/2007, publicată în Monitorul
Oficial al României, Partea I, nr. 510 din 30 iulie 2007, precum
și ale art. 109 alin. (2) din Codul de procedură civilă. Autorul
excepției supune criticii de neconstituționalitate și prevederile
art. 28 alin. (2) și ale art. 269 alin. (1) din Codul de procedură
civilă, precum și prevederile Ordonanței de urgență a Guvernului
nr. 138/2000 pentru modificarea și completarea Codului de
procedură civilă, ale Legii nr. 219/2005 pentru aprobarea acestei
ordonanțe și ale Legii nr. 158/2004 privind declararea ca
abrogate a unor acte normative. Cererea de sesizare a Curții
Constituționale
privind
soluționarea
excepției
de
neconstituționalitate referitoare la aceste din urmă texte și acte
normative a fost respinsă ca inadmisibilă de instanța de
judecată, pe motivul lipsei legăturii cu soluționarea cauzei. Ca

14

MONITORUL OFICIAL AL ROMÂNIEI, PARTEA I, Nr. 893/30.XII.2008

atare, textele de lege criticate, asupra cărora se va pronunța
instanța de contencios constituțional, au următorul conținut:
— Art. 10 din Ordonanța Guvernului nr. 27/2002 privind
reglementarea activității de soluționare a petițiilor:
ă(1) În cazul în care un petiționar adresează aceleiași
autorități sau instituții publice mai multe petiții, sesizând aceeași
problemă, acestea se vor conexa, petentul urmând să
primească un singur răspuns care trebuie să facă referire la
toate petițiile primite.
(2) Dacă după trimiterea răspunsului se primește o nouă
petiție de la același petiționar ori de la o autoritate sau instituție
publică greșit sesizată, cu același conținut, aceasta se clasează,
la numărul inițial făcându-se mențiune despre faptul că s-a
răspuns.”;
— Art. 7 alin. (1) și (3) din Legea contenciosului administrativ
nr. 554/2004:
ă(1) Înainte de a se adresa instanței de contencios
administrativ competente, persoana care se consideră vătămată
într-un drept al său ori într-un interes legitim printr-un act
administrativ individual trebuie să solicite autorității publice
emitente sau autorității ierarhic superioare, dacă aceasta există,
în termen de 30 de zile de la data comunicării actului, revocarea,
în tot sau în parte, a acestuia [...].
(3) Este îndreptățită să introducă plângere prealabilă și
persoana vătămată într-un drept al său sau într-un interes
legitim, printr-un act administrativ cu caracter individual, adresat
altui subiect de drept, din momentul în care a luat cunoștință,
pe orice cale, de existența acestuia, în limitele termenului de
6 luni prevăzut la alin. (7).”;
— Art. 109 alin. (2) din Codul de procedură civilă: ă(2) În cazurile
anume prevăzute de lege, sesizarea instanței competente se
poate face numai după îndeplinirea unei proceduri prealabile,
în condițiile stabilite de acea lege. Dovada îndeplinirii procedurii
prealabile se va anexa la cererea de chemare în judecată.”
Autorul excepției de neconstituționalitate invocă prevederile
constituționale ale art. 11 — Dreptul internațional și dreptul
intern, art. 20 — Tratatele internaționale privind drepturile
omului, art. 51 alin. (4) privind obligația autorităților publice de a
răspunde la petiții în termenele și în condițiile stabilite potrivit
legii, art. 52 alin. (3) care reglementează răspunderea
patrimonială a statului pentru prejudiciile cauzate prin erorile
judiciare și ale art. 148 — Integrarea în Uniunea Europeană. De
asemenea, se face referire la ătratatele, pactele și convențiile
internaționale semnate de România ca parte”.
Examinând excepția de neconstituționalitate, Curtea
constată că dispozițiile legale criticate au mai fost supuse în
repetate rânduri controlului de constituționalitate.
Astfel, prin Decizia nr. 99 din 14 februarie 2008, publicată în
Monitorul Oficial al României, Partea I, nr. 254 din 28 februarie
2008, și Decizia nr. 361 din 17 aprilie 2007, publicată în
Monitorul Oficial al României, Partea I, nr. 342 din 21 mai 2007,

Curtea a respins excepția de neconstituționalitate a dispozițiilor
art. 10 din Ordonanța Guvernului nr. 27/2002 privind
reglementarea activității de soluționare a petițiilor, autor al
excepțiilor fiind același cu cel din prezenta cauză. Curtea
constată totodată că textul de lege criticat nu constituie o
încălcare, ci, dimpotrivă, reprezintă concretizarea dreptului la
petiționare, consacrat de art. 51 din Constituție, în sensul
prevăzut de alin. (4) al acestui articol, potrivit căruia ăAutoritățile
publice au obligația să răspundă la petiții în termenele și în
condițiile stabilite potrivit legii”. Dispozițiile art. 10 din ordonanța
atacată stabilesc măsura conexării mai multor petiții, adresate de
același petiționar aceleiași autorități sau instituții publice, cu același
conținut și măsura clasării unei noi petiții ale aceluiași petiționar
sau ale unei autorități sau instituții publice greșit sesizate, cu
același conținut, făcându-se mențiune despre faptul că s-a
răspuns. Acestea sunt măsuri de natură administrativă specifice
activității de soluționare a petițiilor, caracterizată prin respectarea
termenelor imperative stabilite de lege în acest sens, și rezolvă
totodată posibilele cazuri de abuz de drept ale petiționarilor, fără a
impieta, însă, asupra exercitării dreptului la petiționare.
Cât privește criticile de neconstituționalitate ale prevederilor
art. 7 alin. (1) și (3) din Legea contenciosului administrativ
nr. 554/2004 și ale art. 109 alin. (2) din Codul de procedură
civilă, Curtea constată că nici acestea nu sunt întemeiate.
Asupra aspectelor pretins neconstituționale sesizate de autorul
excepției, și anume reglementarea unei proceduri prealabile
sesizării unei instanțe de judecată, Curtea a statuat în mod
constant în jurisprudența sa în materie, de exemplu Decizia
nr. 96 din 13 februarie 2007, publicată în Monitorul Oficial al
României, Partea I, nr. 168 din 9 martie 2007, că ăprin instituirea
procedurii prealabile, ca de altfel în toate cazurile în care
legiuitorul a condiționat valorificarea unui drept de exercitarea
sa în cadrul unei anumite proceduri, nu s-a urmărit restrângerea
accesului liber la justiție, ci, exclusiv, instaurarea unui climat de
ordine, indispensabil, în vederea exercitării dreptului
constituțional prevăzut de art. 21 din Constituție”.
Curtea observă totodată că autorul excepției se află în eroare
în ceea ce privește invocarea art. 21 alin. (4) din Legea
fundamentală, referitoare la caracterul facultativ și gratuit al
jurisdicțiilor speciale administrative, întrucât în cauză nu ne
aflăm într-o atare situație. Astfel cum a reținut Curtea
Constituțională prin Decizia nr. 220 din 6 mai 2004, publicată în
Monitorul Oficial al României, Partea I, nr. 539 din 16 iunie 2004,
ă«jurisdicțiile speciale administrative» reprezintă o activitate
jurisdicțională realizată de un organ de jurisdicție ce
funcționează în cadrul unei instituții a administrației publice sau
al unor autorități administrative autonome, care se realizează
conform procedurii imperative prevăzute într-o lege specială,
procedură asemănătoare cu cea a instanțelor de judecată,
desfășurată însă paralel și separat de aceasta.”

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 din Ordonanța Guvernului nr. 27/2002 privind
reglementarea activității de soluționare a petițiilor, ale art. 7 alin. (1) și (3) din Legea contenciosului administrativ nr. 554/2004 și
ale art. 109 alin. (2) din Codul de procedură civilă, excepție ridicată de Partidul Solidarității Democratice pentru Șanse Egale și o
Societate mai Bună în Dosarul nr. 464/2/2007 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 11 decembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 893/30.XII.2008

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Aurel Ciobanu-Dordea
din funcția de secretar de stat
la Departamentul pentru Afaceri Europene
În temeiul art. 15 lit. d) și art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 6 alin. (1) din Ordonanța de urgență a
Guvernului nr. 133/2006 privind înființarea, organizarea și funcționarea
Departamentului pentru Afaceri Europene în subordinea primului-ministru,
aprobată cu modificări și completări prin Legea nr. 102/2007, cu modificările
ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Aurel
Ciobanu-Dordea se eliberează din funcția de secretar de stat la Departamentul
pentru Afaceri Europene.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 29 decembrie 2008.
Nr. 305.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Vasile Pușcaș
în funcția de secretar de stat
la Departamentul pentru Afaceri Europene
În temeiul art. 15 lit. d) și art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, precum și al art. 6 alin. (1) din Ordonanța de urgență a
Guvernului nr. 133/2006 privind înființarea, organizarea și funcționarea
Departamentului pentru Afaceri Europene în subordinea primului-ministru,
aprobată cu modificări și completări prin Legea nr. 102/2007, cu modificările
ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Vasile
Pușcaș se numește în funcția de secretar de stat la Departamentul pentru Afaceri
Europene.
PRIM-MINISTRU

EMIL BOC
Contrasemnează:
p. Șeful Cancelariei Primului-Ministru,
Ion-Mircea Plângu
București, 29 decembrie 2008.
Nr. 306.

15

16

MONITORUL OFICIAL AL ROMÂNIEI, PARTEA I, Nr. 893/30.XII.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind prorogarea termenului de 1 ianuarie 2009,
stabilit pentru administrarea contribuabililor mijlocii și a marilor contribuabili
În temeiul prevederilor art. 8 din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale,
ministrul finanțelor publice emite următorul ordin:
Art. 1. — Se prorogă termenul de 1 ianuarie 2009, stabilit
prin Ordinul ministrului economiei și finanțelor nr. 2.846/2008
pentru actualizarea listelor contribuabililor mijlocii administrați
conform prevederilor Ordinului ministrului finanțelor publice
nr. 266/2007 privind organizarea activității de administrare a
contribuabililor mijlocii la administrațiile finanțelor publice pentru
contribuabilii mijlocii din cadrul direcțiilor generale ale finanțelor
publice județene, publicat în Monitorul Oficial al României,
Partea I, nr. 732 din 29 octombrie 2008, până la data de 1 aprilie
2009.
Art. 2. — Se prorogă termenul de 1 ianuarie 2009, stabilit
prin Ordinul ministrului economiei și finanțelor nr. 2.847/2008
pentru actualizarea listei contribuabililor mijlocii administrați
conform prevederilor Ordinului ministrului finanțelor publice
nr. 1.074/2006 privind organizarea activității de administrare a
contribuabililor mijlocii la Direcția Generală a Finanțelor Publice
a Municipiului București, cu modificările și completările

ulterioare, publicat în Monitorul Oficial al României, Partea I,
nr. 694 din 13 octombrie 2008, până la data de 1 aprilie 2009.
Art. 3. — Se prorogă termenul de 1 ianuarie 2009, stabilit
prin Ordinul ministrului economiei și finanțelor nr. 2.848/2008
pentru actualizarea listei marilor contribuabili administrați
conform prevederilor Ordinului ministrului finanțelor publice
nr. 753/2006 privind organizarea activității de administrare a
marilor contribuabili, cu modificările și completările ulterioare,
publicat în Monitorul Oficial al României, Partea I, nr. 698 din
14 octombrie 2008, până la data de 1 aprilie 2009.
Art. 4. — Direcția generală de reglementare a colectării
creanțelor bugetare, Direcția generală de planificare strategică
și monitorizare a realizării creanțelor bugetare, Direcția generală
de tehnologia informației din cadrul Agenției Naționale de
Administrare Fiscală, precum și organele fiscale subordonate
vor duce la îndeplinire prevederile prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Pogea
București, 29 decembrie 2008.
Nr. 11.

RECTIFICĂRI
La Ordinul ministrului economiei și finanțelor nr. 1.685/2007 privind asigurarea condițiilor de derulare a
activităților convenite cu Banca Mondială în baza acordurilor de împrumut dintre România și Banca Internațională
pentru Reconstrucție și Dezvoltare pentru finanțarea Proiectului privind închiderea minelor, refacerea mediului și
regenerarea socioeconomică, publicat în Monitorul Oficial al României, Partea I, nr. 454 și 454 bis din 5 iulie 2007,
se fac următoarele rectificări (care nu aparțin Redacției ăMonitorul Oficial, Partea I”):
— în anexa ăManual de operare pentru infrastructura municipală”, la subpct. 1.02 ăDefiniții și prescurtări”, cu
privire la noțiunea de ăContribuție locală”, în loc de: ă... până la minimum 10% din valoarea subproiectului” se va citi:
ă... până la minimum 10% din valoarea grantului”;
— în anexa ăManual de operare pentru infrastructura municipală”, la subpct. 2.01 ăEligibilitatea solicitantului”,
la pct. 28), în loc de: ă... în valoare de minim 10% din valoarea subproiectului...” se va citi: ă... în valoare de minim 10%
din valoarea grantului...”;
— în anexa ăManual de operare pentru infrastructura municipală”, la subpct. 5.05 ăÎncheierea acordului de
grant”, la pct. 90), în loc de: ă... în valoare de minim 10% din valoarea subproiectului...” se va citi: ă... în valoare de
minim 10% din valoarea grantului...”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 893/30.XII.2008 conține 16 pagini.

Prețul: 1,25 lei

&JUYDGY|323438]
ISSN 1453—4495

