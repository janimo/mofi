Anul 176 (XX) — Nr. 734

PARTEA I

LEGI, DECRETE, HOTĂRÂRI ȘI ALTE ACTE

Joi, 30 octombrie 2008

SUMAR
Nr.

Pagina

206.
987.

216.

997.

219.
1.009.

— Lege privind protejarea exploatațiilor agricole ..............................
— Decret pentru promulgarea Legii privind protejarea exploatațiilor
agricole ..............................................................................................
— Lege privind aprobarea Ordonanței de urgență a Guvernului
nr. 28/2008 pentru modificarea și completarea Legii nr. 273/2006
privind finanțele publice locale ..........................................................
— Decret pentru promulgarea Legii privind aprobarea Ordonanței de
urgență a Guvernului nr. 28/2008 pentru modificarea și completarea
Legii nr. 273/2006 privind finanțele publice locale..............................
— Lege privind transmiterea cu titlu gratuit a unui pachet de
1.369.125 de acțiuni deținute de stat la Compania Națională
ăAdministrația Porturilor Maritime” — S.A. Constanța, reprezentând
20% din capitalul social, către Consiliul Local al Municipiului
Constanța ........................................................................................
— Decret pentru promulgarea Legii privind transmiterea cu titlu gratuit
a unui pachet de 1.369.125 de acțiuni deținute de stat la Compania
Națională ăAdministrația Porturilor Maritime” — S.A. Constanța,
reprezentând 20% din capitalul social, către Consiliul Local al
Municipiului Constanța ......................................................................
— Lege privind aprobarea Ordonanței Guvernului nr. 7/2008 pentru
modificarea anexei la Ordonanța de urgență a Guvernului nr. 117/1999
privind salarizarea personalului Agenției Naționale pentru Locuințe......
— Decret pentru promulgarea Legii privind aprobarea Ordonanței
Guvernului nr. 7/2008 pentru modificarea anexei la Ordonanța de
urgență a Guvernului nr. 117/1999 privind salarizarea personalului
Agenției Naționale pentru Locuințe ....................................................

— Decret pentru supunerea spre adoptare Parlamentului a Deciziei
Consiliului Uniunii Europene 2007/436/CE Euratom privind sistemul
de resurse proprii al Comunității Europene ........................................
999.
— Decret privind trecerea în rezervă a unui contraamiral din Ministerul
Apărării ..............................................................................................
DECIZII ALE CURȚII CONSTITUȚIONALE
Decizia nr. 961 din 25 septembrie 2008 referitoare la excepția de
neconstituționalitate a dispozițiilor art. 276 alin. (1) lit. e) din Legea
nr. 53/2003 — Codul muncii, precum și a dispozițiilor art. 15—20,
art. 28 alin. (2), art. 29, art. 31—34 și art. 39 alin. (3) din Ordonanța
Guvernului nr. 2/2001 privind regimul juridic al contravențiilor ..........
Decizia nr. 962 din 25 septembrie 2008 referitoare la excepția de
neconstituționalitate a dispozițiilor art. 281 din Codul penal, ale
art. 171 alin. 2, art. 183 alin. 1 și 2, art. 262 pct. 1 lit. a) și art. 332
alin. 4 din Codul de procedură penală, precum și ale art. 29 alin. (6)
din Legea nr. 47/1992 privind organizarea și funcționarea
Curții Constituționale ..........................................................................
Decizia nr. 964 din 25 septembrie 2008 referitoare la excepția de
neconstituționalitate a dispozițiilor art. 328 din Codul penal ..............
HOTĂRÂRI ALE GUVERNULUI ROMÂNIEI
1.341. — Hotărâre privind durata și condițiile de păstrare a buletinelor de vot
întrebuințate, a celor contestate, precum și a celor neîntrebuințate, a
ștampilelor și a celorlalte materiale utilizate în procesul electoral la
alegerile pentru Camera Deputaților și Senat din anul 2008..............

2
2

3
3

4

4

5

5

998.

6
6

7–9

9–11
12

13

— Hotărâre privind transmiterea unor terenuri în suprafață totală de
24.298 m2 din domeniul privat al statului și din administrarea
Ministerului Agriculturii și Dezvoltării Rurale — Agenția Domeniilor
Statului în domeniul public al statului și în administrarea Ministerului
Transporturilor, în vederea realizării de către Compania Națională de
Autostrăzi și Drumuri Naționale din România — S.A. a obiectivului de
interes național ăVarianta de ocolire a municipiului Sibiu” ..................
1.348. — Hotărâre privind transmiterea unor suprafețe de teren aflate în
proprietatea publică a statului din administrarea Ministerului Agriculturii
și Dezvoltării Rurale — Agenția Domeniilor Statului în administrarea
Ministerului Transporturilor, în vederea realizării de către Compania
Națională de Autostrăzi și Drumuri Naționale din România — S.A, a
obiectivului de interes național ăVarianta de ocolire a municipiului
Drobeta-Turnu Severin km 334+635 – km 344+254” ........................
1.358. — Hotărâre pentru completarea anexei nr. 41 la Hotărârea Guvernului
nr. 934/2002 privind atestarea domeniului public al județului
Maramureș, precum și al municipiilor, orașelor și comunelor din județul
Maramureș ........................................................................................
1.360. — Hotărâre privind aprobarea Tezelor prealabile ale proiectului
Codului de procedură administrativă..................................................
1.362. — Hotărâre privind suplimentarea bugetelor Ministerului Culturii și
Cultelor și Ministerului Afacerilor Externe din Fondul de rezervă
bugetară la dispoziția Guvernului pe anul 2008, pentru finanțarea
cheltuielilor aferente acțiunilor de diplomație culturală, care se vor
desfășura cu ocazia Zilei Naționale a României în anul 2008............
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
653.
— Ordin al ministrului agriculturii și dezvoltării rurale pentru
modificarea alin. (4) al art. 10 din Ordinul ministrului agriculturii și
dezvoltării rurale nr. 246/2008 privind stabilirea modului de
implementare, a condițiilor specifice și a criteriilor de eligibilitate pentru
aplicarea schemelor de plăți directe și plăți naționale directe
complementare în sectorul vegetal, pentru acordarea sprijinului
aferent măsurilor de agromediu și zone defavorizate ........................
1.023. — Decizie a președintelui Autorității Naționale pentru Comunicații
privind realizarea comunicațiilor către Sistemul național unic pentru
apeluri de urgență ..............................................................................
2.757/C. — Ordin al ministrului justiției privind acordarea cetățeniei române
unor persoane ....................................................................................
ACTE ALE CONSILIULUI SUPERIOR
AL MAGISTRATURII
912.
— Hotărâre pentru modificarea Regulamentului Institutului Național al
Magistraturii, aprobat prin Hotărârea Plenului Consiliului Superior al
Magistraturii nr. 127/2007 ..................................................................
ACTE ALE BĂNCII NAȚIONALE A ROMÂNIEI
33.
— Circulară privind punerea în circulație, în scop numismatic, a unei
monede din argint dedicate aniversării a 80 de ani de la înființarea
Societății Române de Radiodifuziune ................................................
ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
328.
— Hotărâre pentru modificarea Normelor privind operațiunile în
numele și în contul statului de compensare parțială a dobânzii plătite
de operatorii economici la creditele în lei (NI-CST-09-III/0), aprobate
prin Hotărârea Comitetului Interministerial de Finanțări, Garanții și
Asigurări nr. 73/2007 ..........................................................................

Pagina

1.347.

LEGI ȘI DECRETE
204.
985.

Nr.

14–15

15–16

17
18–21

21

22

23–29
30

30–31

31

31–32

2

MONITORUL OFICIAL AL ROMÂNIEI, PARTEA I, Nr. 734/30.X.2008

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind protejarea exploatațiilor agricole
Parlamentul României adoptă prezenta lege.
Art. 1. — Prezenta lege stabilește păstrarea
amplasamentelor exploatațiilor agricole care au fost înființate și
funcționează cu respectarea prevederilor legale în vigoare.
Art. 2. — Beneficiază de prevederile prezentei legi
următoarele categorii de unității agricole:
a) fermele de cabaline;
b) fermele de ovine și caprine;
c) fermele de taurine la îngrășat;
d) fermele de vaci cu lapte;
e) fermele de păsări;
f) complexele avicole industriale;
g) fermele de porci;
h) complexele de porci industriale;
i) centrele pentru colectarea și păstrarea produselor de
origine animală;
j) abatoarele și bazele de recepție a animalelor;
k) fermele zootehnice mixte sau pentru alte specii de
animale;
l) construcțiile și amenajările anexe ale exploatațiilor agricole;
m) fermele de pomi, de viță de vie și de cercetare.
Art. 3. — (1) În zona de protecție sanitară a exploatațiilor
agricole existente și care funcționează conform prevederilor
legale se interzic eliberarea autorizațiilor de construcție și
construirea clădirilor destinate locuințelor și altor obiective
socioeconomice.
(2) Zonele de protecție sanitară și distanțele minime de
protecție sunt definite și stabilite la art. 13 din Normele de igienă
și recomandările privind mediul de viață al populației, cu
modificările și completările ulterioare, aprobate prin Ordinul
ministrului sănătății nr. 536/1997.

Art. 4. — În perimetrele limitrofe construcțiilor reprezentând
exploatații agricole sau anexe gospodărești ale acestora
delimitate prin planuri urbanistice cu respectarea distanțelor de
protecție în care s-a instituit un regim de restricții privind
amplasarea de locuințe sau obiective socioeconomice,
solicitantul va obține avizul conform al direcției pentru agricultură
și dezvoltare rurală județene, respectiv a municipiului București.
Art. 5. — Deținătorii de exploatații agricole care au fost
înființate și funcționează cu respectarea prevederilor legale și
în perimetrul cărora s-au construit locuințe sau alte obiective
socioeconomice cu nerespectarea restricțiilor impuse de Ordinul
ministrului sănătății nr. 536/1997 pentru aprobarea Normelor de
igienă și a recomandărilor privind mediul de viață al populației,
cu modificările și completările ulterioare, pot iniția proceduri
judiciare în vederea demolării acelor construcții neautorizate sau
a celor autorizate fără respectarea prevederilor legale în
vigoare, cu scopul exclusiv de a preveni și limita disconfortul și
riscurile sanitare.
Art. 6. — Deținătorii exploatațiilor agricole comerciale sau
familiale amplasate în intravilanul localităților sau în afara
acestora, care au fost înființate și funcționează legal, cât și ai
celor organizate și dimensionate în conformitate cu Ordonanța
de urgență a Guvernului nr. 108/2001 privind exploatațiile
agricole, aprobată cu modificări și completări prin Legea
nr. 166/2002, cu modificările și completările ulterioare, pot
accesa fonduri structurale în vederea modernizării și restructurării
fermelor agricole prin Programul Național de Dezvoltare Rurală.
Art. 7. — La intrarea în vigoare a prezentei legi orice
dispoziție contrară se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 24 octombrie 2008.
Nr. 204.
PREȘEDINTELE ROMÂNIEI

DECRET
pentru promulgarea Legii privind protejarea exploatațiilor
agricole
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind protejarea exploatațiilor agricole și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 23 octombrie 2008.
Nr. 985.

MONITORUL OFICIAL AL ROMÂNIEI, PARTEA I, Nr. 734/30.X.2008
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului
nr. 28/2008 pentru modificarea și completarea Legii
nr. 273/2006 privind finanțele publice locale
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 28 din
19 martie 2008 pentru modificarea și completarea Legii nr. 273/2006 privind
finanțele publice locale, publicată în Monitorul Oficial al României, Partea I, nr. 217
din 21 martie 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 24 octombrie 2008.
Nr. 206.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 28/2008 pentru modificarea
și completarea Legii nr. 273/2006
privind finanțele publice locale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 28/2008 pentru modificarea și completarea Legii nr. 273/2006
privind finanțele publice locale și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 23 octombrie 2008.
Nr. 987.

3

4

MONITORUL OFICIAL AL ROMÂNIEI, PARTEA I, Nr. 734/30.X.2008
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind transmiterea cu titlu gratuit a unui pachet de 1.369.125 de acțiuni deținute de stat
la Compania Națională ăAdministrația Porturilor Maritime” – S.A. Constanța, reprezentând 20%
din capitalul social, către Consiliul Local al Municipiului Constanța
Parlamentul României adoptă prezenta lege.
Art. 1. — Se aprobă transmiterea cu titlu gratuit a unui pachet
de 1.369.125 de acțiuni deținute de stat la Compania Națională
ăAdministrația Porturilor Maritime” — S.A. Constanța către
Consiliul Local al Municipiului Constanța.
Art. 2. — Transmiterea acțiunilor se face pe bază de protocol
încheiat între Ministerul Transporturilor și Consiliul Local al
Municipiului Constanța.
Art. 3. — În termen de 30 de zile de la intrarea în vigoare a
prezentei legi, Adunarea generală a acționarilor a Companiei
Naționale ăAdministrația Porturilor Maritime” — S.A. Constanța
va proceda la înscrierea mențiunilor necesare la oficiul
registrului comerțului, în condițiile legii.

Art. 4. — (1) Consiliul Local al Municipiului Constanța
exercită toate drepturile și execută toate obligațiile ce decurg din
calitatea de acționar minoritar la Compania Națională
ăAdministrația Porturilor Maritime” — S.A. Constanța.
(2) Reprezentanții Consiliului Local al Municipiului Constanța
în Adunarea generală a acționarilor a Companiei Naționale
ăAdministrația Porturilor Maritime” — S.A. Constanța sunt numiți
și revocați prin hotărâre a consiliului local, iar membrii consiliului
de administrație sunt numiți proporțional cu participarea la
capitalul social și sunt revocați prin hotărâre a Adunării generale
a acționarilor a Companiei Naționale ăAdministrația Porturilor
Maritime” — S.A. Constanța.

Această lege a fost adoptată de Parlamentul României, în condițiile art. 77 alin. (2), cu respectarea prevederilor art. 75 și
ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 24 octombrie 2008.
Nr. 216.

DECRETE
PREȘEDINTELE ROMÂNIEI

DECRET
pentru promulgarea Legii privind transmiterea cu titlu gratuit
a unui pachet de 1.369.125 de acțiuni deținute de stat
la Compania Națională ăAdministrația Porturilor Maritime” —
S.A. Constanța, reprezentând 20% din capitalul social,
către Consiliul Local al Municipiului Constanța
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind transmiterea cu titlu gratuit a unui
pachet de 1.369.125 de acțiuni deținute de stat la Compania Națională
ăAdministrația Porturilor Maritime” — S.A. Constanța, reprezentând 20% din
capitalul social, către Consiliul Local al Municipiului Constanța și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 23 octombrie 2008.
Nr. 997.

5

MONITORUL OFICIAL AL ROMÂNIEI, PARTEA I, Nr. 734/30.X.2008
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 7/2008 pentru modificarea anexei
la Ordonanța de urgență a Guvernului nr. 117/1999 privind salarizarea personalului
Agenției Naționale pentru Locuințe
Parlamentul României adoptă prezenta lege.
Articol unic. — Se aprobă Ordonanța Guvernului nr. 7 din
30 ianuarie 2008 pentru modificarea anexei la Ordonanța de
urgență a Guvernului nr. 117/1999 privind salarizarea
personalului Agenției Naționale pentru Locuințe, adoptată în

temeiul art. 1 pct. V.1 din Legea nr. 373/2007 privind abilitarea
Guvernului de a emite ordonanțe și publicată în Monitorul Oficial
al României, Partea I, nr. 78 din 31 ianuarie 2008.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din Constituția
României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

EUGEN NICOLICEA

NICOLAE VĂCĂROIU

București, 27 octombrie 2008.
Nr. 219.

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 7/2008 pentru modificarea anexei
la Ordonanța de urgență a Guvernului nr. 117/1999
privind salarizarea personalului Agenției Naționale
pentru Locuințe
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 7/2008 pentru modificarea anexei la Ordonanța de urgență a Guvernului
nr. 117/1999 privind salarizarea personalului Agenției Naționale pentru Locuințe și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 25 octombrie 2008.
Nr. 1.009.

6

MONITORUL OFICIAL AL ROMÂNIEI, PARTEA I, Nr. 734/30.X.2008
PREȘEDINTELE ROMÂNIEI

DECRET
pentru supunerea spre adoptare Parlamentului
a Deciziei Consiliului Uniunii Europene 2007/436/CE
Euratom privind sistemul de resurse proprii
al Comunității Europene
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 217 din 24 septembrie 2008,
Președintele României d e c r e t e a z ă:
Articol unic. — Se supune spre adoptare Parlamentului Decizia Consiliului
Uniunii Europene 2007/436/CE Euratom privind sistemul de resurse proprii al
Comunității Europene și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 24 octombrie 2008.
Nr. 998.

PREȘEDINTELE ROMÂNIEI

DECRET
privind trecerea în rezervă a unui contraamiral
din Ministerul Apărării
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea ministrului apărării,
Președintele României d e c r e t e a z ă:
Articol unic. — La data de 1 noiembrie 2008 domnul contraamiral Mihai Marin
Cornel trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 24 octombrie 2008.
Nr. 999.

MONITORUL OFICIAL AL ROMÂNIEI, PARTEA I, Nr. 734/30.X.2008

7

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 961
din 25 septembrie 2008

referitoare la excepția de neconstituționalitate a dispozițiilor art. 276 alin. (1) lit. e) din Legea
nr. 53/2003 — Codul muncii, precum și a dispozițiilor art. 15—20, art. 28 alin. (2), art. 29, art. 31—34
și art. 39 alin. (3) din Ordonanța Guvernului nr. 2/2001 privind regimul juridic al contravențiilor
Acsinte Gaspar
Nicolae Cochinescu
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 276 alin. (1) lit. e) din Legea nr. 53/2003 —
Codul muncii, precum și a dispozițiilor art. 15—20, art. 28
alin. (2), art. 29, art. 31—34 și art. 39 alin. (3) din Ordonanța
Guvernului nr. 2/2001 privind regimul juridic al contravențiilor,
excepție ridicată de Societatea Comercială ăMabis” — S.R.L. în
Dosarul nr. 1.287/289/2007 al Judecătoriei Reghin.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției ca neîntemeiată, arătând că normele
criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 10 aprilie 2008, pronunțată în Dosarul
nr. 1.287/289/2007, Judecătoria Reghin a sesizat Curtea
Constituțională cu excepția de neconstituționalitate a
dispozițiilor art. 276 alin. (1) lit. e) din Legea nr. 53/2003 —
Codul muncii, precum și a dispozițiilor art. 15—20, art. 28
alin. (2), art. 29, art. 31—34 și art. 39 alin. (3) din Ordonanța
Guvernului nr. 2/2001 privind regimul juridic al
contravențiilor, excepție ridicată de Societatea Comercială
ăMabis” — S.R.L.
În motivarea excepției de neconstituționalitate se susține,
în esență, că textele de lege criticate contravin normelor
constituționale care consacră statul român de drept,
universalitatea drepturilor și a libertăților fundamentale,
garantarea dreptului de proprietate și interzicerea confiscării
averii dobândite licit, precum și celor referitoare la inviolabilitatea
proprietății private, deoarece pentru una și aceeași faptă
contravențională (primirea la muncă a persoanelor fără
contracte de muncă încheiate) se aplică mai multe sancțiuni
contravenționale cumulate, ăsub pretextul irelevant și abuziv al
numărului persoanelor”. Se mai arată că art. 276 alin .(1) lit. e)
din Legea nr. 53/2003 contravine art.1 alin. (3) și (5), art. 15
alin. (1), art. 29 alin. (1), art. 30 alin. (1), art. 45 și art.135

alin. (1) și (2) din Constituție, deoarece, deși angajatorul nu are
niciun mijloc legal pentru a constrânge angajatul să semneze
contractul de muncă, și, prin urmare, culpa pentru neîncheierea
contractului îi revine acestuia din urmă, totuși cel sancționat este
angajatorul. Cu privire la art. 28 alin. (2) și art. 29 din Ordonanța
Guvernului nr. 2/2001 se susține că sunt neconstituționale,
deoarece creează o discriminare între contravenienți. În opinia
autorului excepției, art. 15—20 și art. 31—34 din același act
normativ încalcă dreptul la un proces echitabil, dreptul la apărare
și prezumția de nevinovăție, ăîmprejurări deja sancționate de
CEDO în Cauza Anghel contra României.” În sfârșit, art. 39
alin. (3) din Ordonanța Guvernului nr. 2/2001 încalcă art. 1
alin. (3) și (5), art. 15 alin. (1), art. 44 alin. (1) și (8), art. 56 și
art. 136 alin. (5) din Constituție, deoarece, deși sancțiunea
contravențională a amenzii are caracter pur administrativ, care
antrenează doar o răspundere patrimonială administrativă,
contravenientul este supus executării silite fiscale.
Judecătoria Reghin apreciază că excepția de
neconstituționalitate este neîntemeiată, ăîntrucât dispozițiile
constituționale invocate de petentă vizează instituții
fundamentale de drept în România, iar dispozițiile legale atacate
cu excepția de neconstituționalitate privesc sancțiuni de natură
contravențională”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate
nu încalcă niciuna dintre prevederile
constituționale invocate de autoarea excepției. Se face referire
și la jurisprudența Curții Constituționale în materie.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îi constituie
dispozițiile art. 276 alin. (1) lit. e) din Legea nr. 53/2003 — Codul

8

MONITORUL OFICIAL AL ROMÂNIEI, PARTEA I, Nr. 734/30.X.2008

muncii, publicat în Monitorul Oficial al României, Partea I, nr. 72
din 5 februarie 2003, precum și dispozițiile art.15—20, art. 28
alin. (2), art. 29, art. 31—34 și art. 39 alin. (3) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, cu modificările și completările ulterioare.
Textele de lege criticate au următorul cuprins:
— Art. 276 alin. (1) lit. e) din Legea nr. 53/2003: ăConstituie
contravenție și se sancționează astfel următoarele fapte: [...]
e) primirea la muncă a persoanelor fără încheierea unui
contract individual de muncă, potrivit art. 16 alin. (1), cu amendă
de la 1.500 lei la 2.000 lei pentru fiecare persoană identificată,
fără a depăși valoarea cumulată de 100.000 lei;”
— Art. 15—20 din Ordonanța Guvernului nr. 2/2001 fac parte
din cap. II al ordonanței, intitulat ăConstatarea contravenției”, și
reglementează aspecte procedurale referitoare la stabilirea
contravenției, conținutul procesului-verbal de contravenție și
condițiile de întocmire a acestuia;
— Art. 28 alin. (2) din Ordonanța Guvernului nr. 2/2001:
ăAmenzile care se cuvin bugetului de stat pot fi achitate la Casa
de Economii și Consemnațiuni — C.E.C. — S.A. sau la unitățile
Trezoreriei Statului, iar amenzile cuvenite bugetelor locale se
achită la Casa de Economii și Consemnațiuni — C.E.C. — S.A.
sau la casieriile autorităților administrației publice locale ori ale
altor instituții publice abilitate să administreze veniturile
bugetelor locale, indiferent de localitatea pe a cărei rază acestea
funcționează, de cetățenia, domiciliul sau de reședința
contravenientului ori de locul săvârșirii contravenției, precum și
la ghișeul unic din punctele de trecere a frontierei de stat a
României. O copie de pe chitanță se predă de către
contravenient agentului constatator sau se trimite prin poștă
organului din care acesta face parte, potrivit dispozițiilor
alin. (1).”;
— Art. 29 din același act normativ: ăDispozițiile art. 28 se
aplică și în cazurile prevăzute la art. 10 alin. (2), dacă
contravenientul achită jumătate din minimul amenzii prevăzute
de actul normativ pentru fiecare dintre contravențiile constatate,
fără ca prin totalizare să se depășească maximul prevăzut
pentru contravenția cea mai gravă.”;
— Art. 31—34 din Ordonanța Guvernului nr. 2/2001 se referă
la procedura de contestare a procesului-verbal de contravenție,
iar art. 39 alin. (3) din același act normativ prevede că
executarea sancțiunii contravenționale se face în condițiile
prevăzute de dispozițiile legale privind executarea silită a
creanțelor fiscale.
Dispozițiile constituționale invocate în susținerea excepției
sunt cele ale art. 1 alin. (3) și (5) privind statul român de drept,
ale 15 alin. (1) privind universalitatea drepturilor și a libertăților
fundamentale, ale art. 16 alin. (1) privind egalitatea în drepturi,
ale art. 29 alin. (1) referitoare la libertatea conștiinței, ale art. 30
alin. (1) privind libertatea de exprimare, ale art. 44 alin. (1) și (8)
privind garantarea dreptului de proprietate și interzicerea
confiscării averii dobândite licit, ale art. 45 privind libertatea
economică, ale art. 135 alin. (1) și (2) privind economia
României și ale art. 136 alin. (5) care consacră inviolabilitatea
proprietății private.
Examinând excepția de neconstituționalitate astfel cum a fost
formulată, Curtea constată următoarele:
I. În ceea ce privește art. 276 alin. (1) lit. e) din Legea
nr. 53/2003 — Codul muncii, acesta a mai fost examinat de
Curte din perspectiva unor critici similare. Astfel, prin Decizia

nr. 448 din 15 septembrie 2005, publicată în Monitorul Oficial al
României, Partea I, nr. 872 din 28 septembrie 2005, și Decizia
nr. 655 din 5 octombrie 2006, publicată în Monitorul Oficial al
României, Partea I, nr. 907 din 8 noiembrie 2006, Curtea a
statuat că ărăspunderea pentru încheierea contractului individual
de muncă revine, în mod firesc, angajatorului. Existența
contractului previne comportamentul abuziv al angajatorului, dar
și atitudinea incorectă a salariatului în îndeplinirea sarcinilor
pentru care s-a angajat. Încadrarea în muncă doar cu forme
legale, pe baza unor contracte individuale de muncă, asigură și
cunoașterea și exercitarea obligațiilor legale ce le revin celor
care folosesc forță de muncă salariată. Prevederea obligației
încheierii contractului individual de muncă în formă scrisă,
precum și sancționarea neîndeplinirii acestei obligații legale nu
îngrădesc în niciun fel exercițiul dreptului la muncă și, cu atât
mai puțin, libertatea comerțului”.
Întrucât nu s-au evidențiat elemente sau motive noi care ar
putea determina reconsiderarea jurisprudenței Curții, soluția și
considerentele deciziei citate își păstrează valabilitatea și în
prezenta cauză. În ceea ce privește dispozițiile constituționale
ale art. 29 alin. (1) referitoare la libertatea conștiinței și ale
art. 30 alin. (1) privind libertatea de exprimare, invocate, de
asemenea, în motivarea criticii de neconstituționalitate a art. 276
alin. (1) lit. e) din Legea nr. 53/2003 — Codul muncii, se constată
că nu sunt incidente în cauză.
II. De asemenea, criticile potrivit cărora art. 15—20 și
art. 31—34 din Ordonanța Guvernului nr. 2/2001 încalcă dreptul
la un proces echitabil, dreptul la apărare și prezumția de
nevinovăție, ăîmprejurări deja sancționate de CEDO în Cauza
Anghel contra României”, au mai fost examinate de Curte. Prin
numeroase decizii (de exemplu, Decizia nr. 259 din 20 martie
2007, publicată în Monitorul Oficial al României, Partea I, nr. 279
din 26 aprilie 2007, Decizia nr. 216 din 28 februarie 2008,
publicată în Monitorul Oficial al României, Partea I, nr. 243 din
28 martie 2008, și Decizia nr. 490 din 6 mai 2008, publicată în
Monitorul Oficial al României, Partea I, nr. 401 din 28 mai 2008)
Curtea a respins excepțiile de neconstituționalitate invocate.
Întrucât nu au intervenit elemente noi, de natură să determine
reconsiderarea acestei jurisprudențe, considerentele care o
fundamentează sunt valabile și în prezenta cauză.
III. Susținerile potrivit cărora art. 28 alin. (2) și art. 29 din
Ordonanța Guvernului nr. 2/2001 creează o discriminare între
contravenienți nu pot fi reținute, întrucât normele criticate sunt
aplicabile în mod nediferențiat, în raport de criteriile egalității în
drepturi, tuturor persoanelor aflate în aceeași situație juridică.
De altfel, autoarea excepției nici nu precizează în ce constă
pretinsa discriminare la care face referire.
IV. În sfârșit, nu pot fi reținute nici criticile art. 39 alin. (3) din
Ordonanța Guvernului nr. 2/2001, întrucât stabilirea de către
legiuitor a regulii potrivit căreia executarea sancțiunii
contravenționale se face în condițiile prevăzute de dispozițiile
legale privind executarea silită a creanțelor fiscale este în
deplină concordanță cu regula potrivit căreia conținutul și limitele
dreptului de proprietate sunt stabilite de lege. De altfel, și în
acest caz, autoarea excepției nu precizează concret în ce
constă încălcarea prevederilor constituționale ale art. 1 alin. (3)
și (5) privind statul român de drept, ale art. 15 alin. (1) privind
universalitatea drepturilor și a libertăților fundamentale, ale
art. 44 alin. (1) și (8), ale art. 56 referitoare la contribuțiile
financiare și ale art. 136 alin. (5) din Constituție care consacră
inviolabilitatea proprietății private, invocată în susținerea
neconstituționalității textului de lege criticat.

9

MONITORUL OFICIAL AL ROMÂNIEI, PARTEA I, Nr. 734/30.X.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 276 alin. (1) lit. e) din Legea nr. 53/2003 — Codul muncii,
precum și a dispozițiilor art. 15—20, art. 28 alin. (2), art. 29, art. 31—34 și art. 39 alin. (3) din Ordonanța Guvernului nr. 2/2001
privind regimul juridic al contravențiilor, excepție ridicată de Societatea Comercială ăMabis” — S.R.L. în Dosarul nr. 1.287/289/2007
al Judecătoriei Reghin.
Definitivă și general obligatorie.
Pronunțată în ședința publică din data de 25 septembrie 2008.
PRE EDINTE,

ACSINTE GASPAR
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 962
din 25 septembrie 2008

referitoare la excepția de neconstituționalitate a dispozițiilor art. 281 din Codul penal, ale art. 171
alin. 2, art. 183 alin. 1 și 2, art. 262 pct. 1 lit. a) și ale art. 332 alin. 4 din Codul de procedură penală,
precum și ale art. 29 alin. (6) din Legea nr. 47/1992 privind organizarea și funcționarea
Curții Constituționale
Acsinte Gaspar
Nicolae Cochinescu
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 281 din Codul penal,ale art. 171 alin. 2,
art. 183 alin. 1 și 2, art. 262 pct.1 lit. a) și ale art. 332 alin. 4 din
Codul de procedură penală,precum și ale art. 29 din Legea
nr. 47/1992 privind organizarea și funcționarea Curții
Constituționale, excepție invocată de Pompiliu Bota în Dosarul
nr. 4.863/212/2007 al Judecătoriei Suceava.
La apelul nominal răspunde, pentru partea Baroul de Avocați
Galați,domnul avocat Alexandru Petre din cadrul Baroului
București, lipsind celelalte părți, față de care procedura de citare
este legal îndeplinită.
Magistratul-asistent învederează că părțile Violeta Valerica
Cirimbei și Baroul de Avocați Galați au depus la dosar concluzii
scrise.
Cauza fiind în stare de judecată, președintele acordă
cuvântul părții prezente.
Reprezentantul Baroului de Avocați Galați solicită
respingerea excepției ca neîntemeiată, pentru considerentele
expuse pe larg în concluziile scrise depuse la dosarul cauzei.
Având cuvântul, reprezentantul Ministerului Public pune
concluzii de respingere a excepției de neconstituționalitate,

arătând că normele criticate
constituționale invocate.

nu

încalcă

dispozițiile

C U R T E A,

având în vedere actele și lucrările dosarului, reține următoarele:
Prin Încheierea din 27 februarie 2008, pronunțată în Dosarul
nr. 4.863/212/2007, Judecătoria Suceava a sesizat Curtea
Constituțională cu excepția de neconstituționalitate a
dispozițiilor art.281 din Codul penal, ale art. 171 alin. 2,
art. 183 alin. 1 și 2, art. 262 pct. 1 lit. a) și ale art. 332 alin. 4
din Codul de procedură penală, precum și ale art. 29 din
Legea nr. 47/1992 privind organizarea și funcționarea Curții
Constituționale, excepție invocată de Pompiliu Bota.
În motivarea excepției de neconstituționalitate se susține,
în esență, că art. 281 din Codul penal este neconstituțional,
deoarece sintagma ălege specială” din cuprinsul acestuia
încalcă prevederile art. 73 alin. (1) din Legea fundamentală. Se
arată că nu rezultă la ce lege face trimitere textul criticat, câtă
vreme Parlamentul nu adoptă ănicio lege specială cu referire la
exercitarea fără drept a profesiei”, precum și faptul că este
absolut necesar ca instanța de contencios constituțional să
pronunțe o decizie care ăsă clarifice aceste neconcordanțe între
Codul penal și Constituție.” De asemenea, ăart. 115 alin. (1)
din Legea fundamentală consfințește împrejurarea în care
Parlamentul nu poate adopta decât o singură lege specială —
legea prin care Guvernul este abilitat pentru a emite ordonanțe
în domenii care nu fac obiectul legilor organice. Prin urmare,
legea specială invocată de art. 281 din Codul penal nu poate fi
Legea nr. 51/1995, modificată prin Legea nr. 255/2004, pentru
că legea avocaturii este o lege organică, nu specială”.

10

MONITORUL OFICIAL AL ROMÂNIEI, PARTEA I, Nr. 734/30.X.2008

Art. 171 alin. 2 din Codul de procedură penală contravine
dreptului constituțional la apărare, deoarece, în situația în care
învinuitul sau inculpatul nu și-ar putea face singur apărarea,
instanța de judecată desemnează un avocat din oficiu, care,
fiind membru al Uniunii Naționale a Barourilor din România, nu
va pune concluzii împotriva uniunii căreia îi aparține. Art. 183
alin. 1 și 2 din Codul de procedură penală încalcă prevederile
constituționale referitoare la libertatea individuală, întrucât, atâta
timp cât se execută mandatul, partea este privată de libertate.
Art. 262 pct. 1 lit. a) din Codul de procedură penală contravine,
de asemenea, dreptului la apărare. Art. 332 alin. 4 din Codul de
procedură penală încalcă principiul simetriei (fiind inadmisibil ca
o încheiere de ședință să poată fi atacată dacă se admite o
excepție și să nu poată fi recurată dacă se respinge excepția),
precum și dispozițiile art. 6 paragraful 1 și art. 13 din Convenția
pentru apărarea drepturilor omului și a libertăților fundamentale,
referitoare la dreptul la un proces echitabil și dreptul la un recurs
efectiv.
În sfârșit, art. 29 din Legea nr. 47/1992este neconstituțional,
deoarece permite instanței să respingă excepția de
neconstituționalitate ca inadmisibilă.
Judecătoria Suceava apreciază că excepția de
neconstituționalitate este neîntemeiată, întrucât textele de lege
criticate nu încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului apreciază că excepția de neconstituționalitate este neîntemeiată. Astfel, în ce privește dispozițiile
din Codul de procedură penală atacate, se arată că acestea nu
încalcă prevederile constituționale invocate. Mai arată că
reglementarea infracțiunii de exercitare fără drept a unei profesii
în art. 281 din Codul penal nu aduce atingere regulii
constituționale care reglementează categoriile de legi adoptate
de Parlament. Cât privește critica art. 29 din Legea
nr. 47/1992,se arată, mai întâi, că nu a fost motivată, în sensul
că nu au fost indicate normele constituționale pretins încălcate.
Totodată, se exprimă opinia în sensul că acest text de lege nu
aduce atingere niciunei prevederi constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare a Curții, îi constituie dispozițiile
art. 281 din Codul penal,ale art. 171 alin. 2, art. 183 alin. 1 și
2, art. 262 pct.1 lit. a) și art. 332 alin. 4 din Codul de procedură
penală, precum și ale art. 29 din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004.

În ceea ce privește dispozițiile din Legea nr. 47/1992 atacate,
Curtea constată că,deși a fost sesizată cu excepția de
neconstituționalitate a art. 29 din Legea nr. 47/1992, în
integralitatea acestuia, criticile de neconstituționalitate vizează,
în realitate, numai prevederile alin. (6) al art. 29 din actul
normativ menționat. Așa fiind, Curtea urmează să se pronunțe
asupra excepției de neconstituționalitate a dispozițiilor art. 281
din Codul penal, ale art. 171 alin. 2, art. 183 alin. 1 și 2, art. 262
pct. 1 lit.a) și art. 332 alin. 4 din Codul de procedură penală,
precum și ale art. 29 alin. (6) din Legea nr. 47/1992 privind
organizarea și funcționarea Curții Constituționale.
Art. 281din Codul penal are următorul conținut: ăExercitarea
fără drept a unei profesii sau a oricărei alte activități pentru care
legea cere autorizație, ori exercitarea acestora în alte condiții
decât cele legale, dacă legea specială prevede că săvârșirea
unor astfel de fapte se sancționează potrivit legii penale, se
pedepsește cu închisoare de la o lună la 1 an sau cu amendă”.
Textele din Codul de procedură penală criticate au următorul
cuprins:
— Art. 171 alin. 2: ăAsistența juridică este obligatorie când
învinuitul sau inculpatul este minor, internat într-un centru de
reeducare sau într-un institut medical educativ, când este reținut
sau arestat chiar în altă cauză, când față de acesta a fost
dispusă măsura de siguranță a internării medicale sau obligarea
la tratament medical chiar în altă cauză ori când organul de
urmărire penală sau instanța de judecată apreciază că învinuitul
ori inculpatul nu și-ar putea face singur apărarea, precum și în
alte cazuri prevăzute de lege.”;
— Art. 183 alin.1 și 2: ăO persoană poate fi adusă în fața
organului de urmărire penală sau a instanței de judecată pe
baza unui mandat de aducere, întocmit potrivit dispozițiilor
art. 176, dacă fiind anterior citată nu s-a prezentat, iar ascultarea
ori prezența ei este necesară.
Învinuitul sau inculpatul poate fi adus cu mandat chiar înainte
de a fi fost chemat prin citație, dacă organul de urmărire penală
sau instanța constată motivat că în interesul rezolvării cauzei se
impune această măsură.;”
— Art. 262 pct. 1 lit. a): ăDacă procurorul constată că au fost
respectate dispozițiile legale care garantează aflarea adevărului,
că urmărirea penală este completă, existând probele necesare
și legal administrate, procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau inculpat și că acesta
răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;”
— Art. 332 alin.4: ăÎmpotriva hotărârii de desesizare se poate
face recurs de către procuror și de orice persoană ale cărei
interese au fost vătămate prin hotărâre, în 3 zile de la
pronunțare, pentru cei prezenți, și de la comunicare, pentru cei
lipsă.”
Art. 29 alin. (6) din Legea nr. 47/1992 are următorul cuprins:
ăDacă excepția este inadmisibilă, fiind contrară prevederilor
alin. (1), (2) sau (3), instanța respinge printr-o încheiere motivată
cererea de sesizare a Curții Constituționale, încheierea poate fi
atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.”
În opinia autorului excepției, prevederile art. 281 din Codul
penal contravin dispozițiilor constituționale ale art. 73 alin. (1),
potrivit cărora ăParlamentul adoptă legi constituționale, legi

MONITORUL OFICIAL AL ROMÂNIEI, PARTEA I, Nr. 734/30.X.2008
organice și legi ordinare” și ale art. 115 alin. (1), potrivit cărora
ăParlamentul poate adopta o lege specială de abilitare a
Guvernului pentru a emite ordonanțe în domenii care nu fac
obiectul legilor organice. ” În ceea ce privește textele din Codul
de procedură penale criticate, se susține că încalcă prevederile
art. 21 alin. (3) privind dreptul la un proces echitabil, pe cele ale
art. 23 privind Libertatea individuală, pe cele ale art. 24 din
Constituție, privind Dreptul la apărare, precum și dispozițiile
art. 5, art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, privind dreptul la
libertate și la siguranță,dreptul la un proces echitabil și dreptul la
un recurs efectiv. Se mai invocă și prevederile art. 9 din
Declarația Universală a Drepturilor Omului, potrivit căruia
ănimeni nu poate fi arestat, deținut sau exilat în mod arbitrar”, și
ale art. 9 și art. 14 paragraful 3 lit. g) din Pactul internațional cu
privire la drepturile civile și politice, care consacră dreptul
oricărui om la libertate și la securitatea persoanei sale, respectiv
dreptul oricărei persoane acuzate de comiterea unei infracțiuni
de a nu fi silită să mărturisească împotriva sa însăși sau să se
recunoască vinovată. Art. 29 din Legea nr. 47/1992 încalcă
prevederile art. 146 lit. b) din Constituție privind atribuțiile Curții
Constituționale.
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității textelor din Codul penal și Codul de
procedură penală criticate în prezenta cauză, prin raportare la
aceleași prevederi din Legea fundamentală și față de critici
similare.Astfel,de exemplu, prin Decizia nr. 365 din 5 iulie 2005,
publicată în Monitorul Oficial al României, Partea I, nr. 735 din
12 august 2005, Decizia nr. 646 din 29 noiembrie 2005,
publicată în Monitorul Oficial al României, Partea I, nr. 60 din
23 ianuarie 2006, Decizia nr. 49 din 13 februarie 2001, publicată
în Monitorul Oficial al României, Partea I, nr. 250 din 16 mai
2001, și Decizia nr. 317 din 13 martie 2008, publicată în
Monitorul Oficial al României, Partea I, nr. 274 din 8 aprilie 2008,
Curtea Constituțională a respins ca neîntemeiate excepțiile de
neconstituționalitate aledispozițiilor art. 171 alin. 2 din Codul de
procedură penală, art. 262 din Codul de procedură penală și
art. 281 din Codul penal, pentru considerentele acolo arătate.

11

Tot astfel, prin Decizia nr. 885 din 16 octombrie 2007,
publicată în Monitorul Oficial al României, Partea I, nr. 750 din
5 noiembrie 2007, și prin Decizia nr. 587 din 20 mai 2008,
publicată în Monitorul Oficial al României, Partea I, nr. 459 din
19 iunie 2008, Curtea a respins ca neîntemeiată excepția de
neconstituționalitate a dispozițiilor art. 183 alin. 1 și 2 din Codul
de procedură penală, statuând că acestea nu încalcă normele
constituționale referitoare la libertatea individuală .
De asemenea, prin deciziile nr. 854 din 8 iulie 2008 și nr. 285
din 11 martie 2008, publicate în Monitorul Oficial al României,
Partea I, nr. 578 din 31 iulie 2008, respectiv nr. 271 din 7 aprilie
2008, Curtea a statuat, referindu-se și la jurisprudența sa
anterioară, că dispozițiile art. 332 alin. 4 din Codul de procedură
penală nu încalcă prevederile constituționale ale art. 21 și nici pe
cele ale art. 6 paragraful 1 din Convenția pentru apărarea
drepturilor omului și a libertăților fundamentale.
Deoarece până în prezent nu au intervenit elemente noi care
să justifice schimbarea acestei jurisprudențe, considerentele
care au fundamentat deciziile mai sus menționate își păstrează
valabilitatea și în prezenta cauză, inclusivîn privința criticilor
formulate în raport de dispozițiile din Declarația Universală a
Drepturilor Omului, respectiv din Pactul internațional cu privire la
drepturile civile și politice invocate, care vizează, în esență,
garantarea libertății individuale.
În ceea ce privește problema de neconstituționalitate care se
referă la dispozițiile art. 29 alin. (6) din Legea nr. 47/1992,
despre care autorul excepției susține că îngrădesc accesul liber
la justiție, întrucât permit instanței să respingă excepția de
neconstituționalitate ca inadmisibilă, se constată că instanța de
judecată a sesizat Curtea Constituțională cu excepția de
neconstituționalitate fără a invoca incidența în cauză a
dispozițiilor art. 29 alin. (6) din Legea nr. 47/1992 sub aspectul
existenței unor motive de inadmisibilitate a excepției. Așa fiind,
în acord cu dispozițiile art. 29 alin. (1) din Legea nr. 47/1992,
potrivit cărora Curtea Constituțională se pronunță cu privire la
constituționalitatea prevederilor dintr-o lege sau ordonanță ăcare
au legătură cu soluționarea cauzei”, se constată că excepția de
neconstituționalitate a dispozițiilor art. 29 alin. (6) din Legea
nr. 47/1992 este inadmisibilă.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 29 alin. (6) din Legea nr. 47/1992
privind organizarea și funcționarea Curții Constituționale, excepție invocată de Pompiliu Bota în Dosarul nr. 4.863/212/2007 al
Judecătoriei Suceava.
2. Respinge, ca fiind neîntemeiată, excepția de neconstituționalitate a dispozițiilor art. 281 din Codul penal, ale art. 171
alin. 2, art. 183 alin. 1 și 2, art. 262 pct. 1 lit. a) și art. 332 alin. 4 din Codul de procedură penală, excepție invocată de același autor
în același dosar.
Definitivă și general obligatorie.
Pronunțată în ședința publică din data de 25 septembrie2008.
PREȘEDINTE,

ACSINTE GASPAR

Magistrat-asistent,
Marieta Safta

12

MONITORUL OFICIAL AL ROMÂNIEI, PARTEA I, Nr. 734/30.X.2008
CURTEA CONSTITUȚIONALĂ

D E C I Z I A Nr. 964
din 25 septembrie 2008

referitoare la excepția de neconstituționalitate a dispozițiilor art. 328 din Codul penal
Acsinte Gaspar
— președinte
Nicolae Cochinescu
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Marinela Mincă
— procuror
Marieta Safta
— magistrat-asistent
Pe rol se află soluționarea excepției de neconstituționalitate a
dispozițiilor art. 328 din Codul penal, excepție ridicată de Ema
Luiza Curea în Dosarul nr. 9.605/233/2006 al Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public.
Reprezentantul Ministerului Public pune concluzii de
respingere a excepției ca neîntemeiată, arătând că normele
criticate nu încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 15 februarie 2008, pronunțată în Dosarul
nr. 9.605/233/2006, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 328 din Codul penal, excepție ridicată de
Ema Luiza Curea.
În motivarea excepției de neconstituționalitate se susține,
în esență, că textul de lege criticat încalcă dreptul la libera
exprimare și dreptul persoanei de a beneficia de propriul trup.
Judecătoria Galați apreciază că excepția de
neconstituționalitate este neîntemeiată. Reține că, ădeși
inculpata prin apărător ales nu a menționat niciunul din articolele
din Constituție încălcate de dispozițiile art. 328 din Codul penal,
instanța apreciază că actuala Constituție oferă suficiente garanții
pentru ca procesul penal să se desfășoare cu respectarea
tuturor drepturilor și libertăților conferite de Convenția pentru
apărarea drepturilor omului și a libertăților fundamentale, în
special art. 6 din Convenție.”
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Avocatul Poporului consideră că textul de lege criticat nu
contravine niciunei dispoziții constituționale, excepția de
neconstituționalitate fiind neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 328 din Codul penal, potrivit cărora ăFapta
persoanei care își procură mijloacele de existență sau
principalele mijloace de existență, practicând în acest scop
raporturi sexuale cu diferite persoane, se pedepsește cu
închisoare de la 3 luni la 3 ani.”
Nu se precizează în mod expres care sunt textele
constituționale încălcate prin aceste prevederi legale, însă din
motivarea excepției rezultă că se face referire la dispozițiile
art. 30 din Legea fundamentală — Libertatea de exprimare.
Examinând excepția de neconstituționalitate astfel cum a fost
formulată, Curtea constată că, în jurisprudența sa, s-a mai
pronunțat asupra constituționalității art. 328 din Codul penal, în
raport de critici similare celor formulate în prezenta cauză. În
acest sens sunt, de exemplu, Decizia nr. 74 din 11 iunie 1996,
publicată în Monitorul Oficial al României, Partea I, nr. 200 din
27 august 1996, Decizia nr. 106 din 2 octombrie 1996, publicată
în Monitorul Oficial al României, Partea I, nr. 5 din 16 ianuarie
1997, și Decizia nr. 21 din 24 ianuarie 2002, publicată în
Monitorul Oficial al României, Partea I, nr. 144 din 25 februarie
2002, prin care Curtea, pentru considerentele acolo reținute, a
statuat că prevederile art. 328 din Codul penal nu aduc nicio
atingere dispozițiilor Legii fundamentale.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 328 din Codul penal, excepție ridicată de Ema Luiza Curea
în Dosarul nr. 9.605/233/2006 al Judecătoriei Galați.
Definitivă și general obligatorie.
Pronunțată în ședința publică din data de 25 septembrie 2008.
PREȘEDINTE,

ACSINTE GASPAR

Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 734/30.X.2008

13

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind durata și condițiile de păstrare a buletinelor de vot întrebuințate, a celor contestate,
precum și a celor neîntrebuințate, a ștampilelor și a celorlalte materiale utilizate
în procesul electoral la alegerile pentru Camera Deputaților și Senat din anul 2008
În temeiul art. 108 din Constituția României, republicată, și al art. 69 alin. (2) din Legea nr. 35/2008 pentru alegerea
Camerei Deputaților și a Senatului și pentru modificarea și completarea Legii nr. 67/2004 pentru alegerea autorităților administrației
publice locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali, cu modificările
și completările ulterioare,
Guvernul României adoptă prezenta hotărâre.
Art. 1. — (1) Buletinele de vot întrebuințate, cele
necontestate, precum și cele neîntrebuințate, ștampilele și
celelalte materiale utilizate în procesul electoral la alegerile
pentru Camera Deputaților și Senat din anul 2008, primite de
instanțele judecătorești de la birourile electorale ale secțiilor de
votare, sunt păstrate în arhivă, separat de celelalte documente
ale instanței, timp de 3 luni de la data publicării rezultatelor
alegerilor în Monitorul Oficial al României, Partea I.
(2) După împlinirea termenului prevăzut la alin. (1),
instanțele, cu sprijinul prefecților, predau, pe bază de procesverbal, în vederea topirii, operatorilor economici specializați
buletinele de vot și celelalte materiale utilizate în procesul
electoral.
Art. 2. — (1) Buletinele de vot nule și cele contestate, listele
electorale utilizate în cadrul secțiilor de votare, precum și
celelalte materiale deținute de birourile electorale de
circumscripție ale județelor, respectiv de biroul electoral de
circumscripție al municipiului București și biroul electoral de
circumscripție pentru românii cu domiciliul sau reședința în
străinătate se predau, pe bază de proces-verbal, tribunalelor
județene, respectiv Tribunalului Municipiului București, care le
vor păstra în arhivă, separat de celelalte documente ale
instanței, o perioadă de 3 luni de la data publicării rezultatelor
alegerilor în Monitorul Oficial al României, Partea I.

(2) În cazul în care biroul electoral de circumscripție pentru
românii cu domiciliul sau reședința în străinătate și-a încetat
activitatea, birourile electorale ale secțiilor de votare din
străinătate predau Tribunalului Municipiului București, pe bază
de proces-verbal, prin intermediul Ministerului Afacerilor
Externe, procesele-verbale, contestațiile privitoare la
operațiunile electorale ale biroului electoral al secției de votare,
buletinele de vot nule și cele contestate, formularele tipizate care
au fost folosite la calculul rezultatelor, precum și listele electorale
utilizate în cadrul secțiilor de votare, îndosariate pe tipuri de liste.
(3) Documentele și celelalte materiale deținute de oficiile
electorale care nu sunt predate biroului electoral de
circumscripție al municipiului București se predau, pe bază de
proces-verbal, Tribunalului Municipiului București.
(4) După expirarea termenului prevăzut la alin. (1),
tribunalele, cu sprijinul prefecților, predau, pe bază de procesverbal, în vederea topirii, operatorilor economici specializați
documentele și celelalte materiale primite de la birourile
electorale de circumscripție și oficiile electorale.
Art. 3. — Procesele-verbale predate la Biroul Electoral
Central, registrele acestuia, precum și toate documentele și
materialele de la Biroul Electoral Central, rezultate ca urmare a
procesului electoral pentru alegerea Camerei Deputaților și
Senatului din anul 2008, se predau, pe bază de proces-verbal,
Autorității Electorale Permanente, care le păstrează în arhivă,
în conformitate cu prevederile Legii Arhivelor Naționale
nr. 16/1996, cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor și reformei administrative,
Cristian David
Președintele Autorității Electorale Permanente,
Octavian Opriș

București, 22 octombrie 2008.
Nr. 1.341.

14

MONITORUL OFICIAL AL ROMÂNIEI, PARTEA I, Nr. 734/30.X.2008
GUVERNUL ROMÂNIEI

HOTĂRÂRE
privind transmiterea unor terenuri în suprafață totală de 24.298 m2 din domeniul privat al statului
și din administrarea Ministerului Agriculturii și Dezvoltării Rurale — Agenția Domeniilor Statului
în domeniul public al statului și în administrarea Ministerului Transporturilor,
în vederea realizării de către Compania Națională de Autostrăzi și Drumuri Naționale
din România — S.A. a obiectivului de interes național ăVarianta de ocolire a municipiului Sibiu”
În temeiul art. 108 din Constituția României, republicată, al art. 7 lit. e), art. 8 alin. (1) și art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 1 alin. (6) din
Ordonanța de urgență a Guvernului nr. 84/2003 pentru înființarea Companiei Naționale de Autostrăzi și Drumuri Naționale din
România — S.A. prin reorganizarea Regiei Autonome ăAdministrația Națională a Drumurilor din România”, aprobată cu modificări
și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unor terenuri în
suprafață totală de 24.298 m2, având datele de identificare
prevăzute în anexa care face parte integrantă din prezenta
hotărâre, din domeniul privat al statului și din administrarea
Ministerului Agriculturii și Dezvoltării Rurale — Agenția
Domeniilor Statului, în domeniul public al statului și în
administrarea Ministerului Transporturilor, în vederea realizării
de către Compania Națională de Autostrăzi și Drumuri Naționale

din România – S.A. a obiectivului de interes național ăVarianta
de ocolire a municipiului Sibiu”, în condițiile legii.
(2) Terenurile transmise potrivit alin. (1) nu pot primi altă
destinație.
Art. 2. — Predarea-preluarea suprafeței de teren prevăzute
la art. 1 alin. (1) se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul agriculturii și dezvoltării rurale,
Dacian Cioloș
Ministrul economiei și finanțelor,
Varujan Vosganian
București, 22 octombrie 2008.
Nr. 1.347.
ANEXĂ

D AT E L E D E I D E N T I F I C A R E

a suprafețelor de teren care se transmit din domeniul privat al statului și din administrarea Ministerului Agriculturii
și Dezvoltării Rurale — Agenția Domeniilor Statului în domeniul public al statului
și în administrarea Ministerului Transporturilor, în vederea realizării de către Compania Națională de Autostrăzi
și Drumuri Naționale din România — S.A. a obiectivului de interes național ăVarianta de ocolire a municipiului Sibiu”
Nr.
crt.
0

1

2

Locul unde este situat
terenul care se transmite
și categoria de folosință
1

Persoana juridică
de la care se transmite terenul
2

Persoana juridică
la care se transmite terenul

Caracteristicile tehnice ale terenului
și nr. cadastral

3

4

Municipiul Sibiu,
județul Sibiu
Teren arabil situat în
extravilan

Ministerul Agriculturii și
Dezvoltării Rurale —
Agenția Domeniilor
Statului

Ministerul Transporturilor —
Compania Națională de
Autostrăzi și Drumuri Naționale
din România — S.A.

Suprafața (m2) =

Nr. cadastral:

73/2

Municipiul Sibiu,
județul Sibiu
Teren pășune situat
în extravilan

Ministerul Agriculturii și
Dezvoltării Rurale —
Agenția Domeniilor
Statului

Ministerul Transporturilor —
Compania Națională de
Autostrăzi și Drumuri Naționale
din România — S.A.

Suprafața (m2) =

9.706,00

Nr. plan:

580

Nr. cadastral:

60/1/2

2.280,00

Nr. plan:

15

MONITORUL OFICIAL AL ROMÂNIEI, PARTEA I, Nr. 734/30.X.2008
0

1

2

3

Ministerul Agriculturii și
Dezvoltării Rurale —
Agenția Domeniilor
Statului

Ministerul Transporturilor —
Compania Națională de
Autostrăzi și Drumuri Naționale
din România — S.A.

Suprafața (m2) =

8.559,00

3

Municipiul Sibiu,
județul Sibiu
Teren pășune situat
în extravilan

Nr. plan:

580

Nr. cadastral:

60/1/4

Municipiul Sibiu,
județul Sibiu
Teren pășune situat
în extravilan

Ministerul Agriculturii și
Dezvoltării Rurale —
Agenția Domeniilor
Statului

Ministerul Transporturilor —
Compania Națională de
Autostrăzi și Drumuri Naționale
din România — S.A.

Suprafața (m2) =

3.753,00

Nr. plan:

581

Nr. cadastral:

60/2/2

m2

24.298,00

4

4

TOTAL SUPRAFAȚĂ:

GUVERNUL ROMÂNIEI

HOTĂRÂRE
privind transmiterea unor suprafețe de teren aflate în proprietatea publică a statului
din administrarea Ministerului Agriculturii și Dezvoltării Rurale — Agenția Domeniilor Statului
în administrarea Ministerului Transporturilor, în vederea realizării de către Compania Națională
de Autostrăzi și Drumuri Naționale din România — S.A, a obiectivului de interes național
ăVarianta de ocolire a municipiului Drobeta-Turnu Severin km 334+635 – km 344+254”
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, al art. 1 alin. (6) din Ordonanța de urgență a
Guvernului nr. 84/2003 pentru înființarea Companiei Naționale de Autostrăzi și Drumuri Naționale din România — S.A. prin
reorganizarea Regiei Autonome ăAdministrația Națională a Drumurilor din România”, aprobată cu modificări și completări prin
Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unor terenuri în
suprafață totală de 1.318 m2, având datele de identificare
prevăzute în anexa care face parte integrantă din prezenta
hotărâre, aflate în proprietatea publică a statului, din
administrarea Ministerului Agriculturii și Dezvoltării Rurale —
Agenția Domeniilor Statului în administrarea Ministerului
Transporturilor, în vederea realizării de către Compania Națională
de Autostrăzi și Drumuri Naționale din România — S.A. a

obiectivului de interes național ăVarianta de ocolire a municipiului
Drobeta-Turnu Severin km 334+635 – km 344+254”.
(2) Terenurile transmise potrivit alin. (1) nu pot primi altă
destinație.
Art. 2. — Predarea-preluarea suprafețelor de teren prevăzute
la art. 1 alin. (1) se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor,
Barna Tánczos,
secretar de stat
Ministrul agriculturii și dezvoltării rurale,
Dacian Cioloș
Ministrul economiei și finanțelor,
Varujan Vosganian

București, 22 octombrie 2008.
Nr. 1.348.

16

MONITORUL OFICIAL AL ROMÂNIEI, PARTEA I, Nr. 734/30.X.2008
ANEXĂ

D AT E L E D E I D E N T I F I C A R E

a unor suprafețe de teren aflate în proprietatea publică a statului care se transmit din administrarea
Ministerului Agriculturii și Dezvoltării Rurale — Agenția Domeniilor Statului în administrarea
Ministerului Transporturilor, în vederea realizării de către Compania Națională de Autostrăzi
și Drumuri Naționale din România — S.A. a obiectivului de interes național ăVarianta de ocolire
a municipiului Drobeta-Turnu Severin km 334+635 – km 344+254”

Nr. de
identificare
M.F.

Caracteristicile tehnice
ale suprafeței de teren

1.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 800 m2
Tarla 44
Parcelă 5890

2.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 43 m2
Tarla 44
Parcelă 5892

3.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 48 m2
Tarla 44
Parcelă 5894

4.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 45 m2
Tarla 44
Parcelă 5904

5.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 47 m2
Tarla 44
Parcelă 5906

6.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 300 m2
Tarla 44
Parcelă 5909

7.

Comuna Breznița-Ocol, Ministerul Agriculturii și
Ministerul Transporturilor — Compania
județul Mehedinți,
Dezvoltării Rurale —
108.386
Națională de Autostrăzi și Drumuri
extravilan, drum de
Agenția Domeniilor
parțial
Naționale din România — S.A.
exploatare
Statului

Suprafața: 35 m2
Tarla 44
Parcelă 5910

Nr.
crt.

Locul unde este situat
terenul care se transmite
și categoria de folosință

Persoana juridică
de la care se transmite
suprafața de teren

Persoana juridică
la care se transmite suprafața de teren

TOTAL:

= 1.318 m2

17

MONITORUL OFICIAL AL ROMÂNIEI, PARTEA I, Nr. 734/30.X.2008
GUVERNUL ROMÂNIEI

HOTĂRÂRE
pentru completarea anexei nr. 41 la Hotărârea Guvernului
nr. 934/2002 privind atestarea domeniului public
al județului Maramureș, precum și al municipiilor, orașelor
și comunelor din județul Maramureș
În temeiul art. 108 din Constituția României, republicată, și art. 21 alin. (3) din
Legea nr. 213/1998 privind proprietatea publică și regimul juridic al acesteia, cu
modificările și completările ulterioare,
Guvernul României adoptă prezenta hotărâre.
Articol unic. — În anexa nr. 41 ăInventarul bunurilor care aparțin domeniului
public al comunei Moisei” la Hotărârea Guvernului nr. 934/2002 privind atestarea
domeniului public al județului Maramureș, precum și al municipiilor, orașelor și
comunelor din județul Maramureș, publicată în Monitorul Oficial al României,
Partea I, nr. 665 și 665 bis din 9 septembrie 2002, cu modificările și completările
ulterioare, după poziția nr. 62 se introduce o nouă poziție, poziția nr. 63, potrivit
anexei care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor
și reformei administrative,
Cristian David
Ministrul economiei și finanțelor,
Varujan Vosganian

București, 22 octombrie 2008.
Nr. 1.358.

ANEXĂ

COMPLETĂRI

la inventarul bunurilor care aparțin domeniului public al comunei Moisei

Nr.
crt.

Codul de clasificare

Denumirea bunului

Elemente de identificare

Anul
dobândirii

Valoarea
de inventar

Situația juridică

0

1

2

3

4

5

6

Teren arabil în
Odiște (Rădeasa)

Suprafață — 1.400 m2
CF 5792/N
Vecini: DN 18, râul Vișeu,
Coman Vasile, Ivașcu
Gheorghe

2007

80.000

Domeniul public
al comunei Moisei,
potrivit H.C.L. nr. 22/2008

63

1.6.2.

18

MONITORUL OFICIAL AL ROMÂNIEI, PARTEA I, Nr. 734/30.X.2008
GUVERNUL ROMÂNIEI

HOTĂRÂRE
privind aprobarea Tezelor prealabile
ale proiectului Codului de procedură administrativă
În temeiul art. 108 din Constituția României, republicată, și al art. 26 și 27 din
Legea nr. 24/2000 privind normele de tehnică legislativă pentru elaborarea actelor
normative, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă Tezele prealabile ale proiectului Codului de
procedură administrativă, prevăzute în anexa care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul internelor
și reformei administrative,
Cristian David
București, 22 octombrie 2008.
Nr. 1.360.
ANEXĂ

TEZELE PREALABILE

ale proiectului Codului de procedură administrativă
I. Doctrina și practica juridică din România au fost preocupate în
mod constant de sistematizarea și simplificarea legislației
administrative, în contextul unei inflații normative caracterizate de
abundența textelor normative și instabilitatea regulilor. Demersurile
de codificare urmăresc asigurarea unei mai mari securități juridice
și a unei mai bune accesibilități a dreptului, în acord cu exigențele
constituționale legate de garantarea drepturilor substanțiale.
Dreptul administrativ modern este un domeniu evolutiv, iar
influențele exercitate de dreptul european asupra sistemelor de
drept naționale, precum și procesul invers de influențare sunt în
prezent o evidență. La nivel european există deja inițiative de
codificare a regulilor juridice (spre exemplu, inițiativa Comisiei
Europene ăActualizarea și simplificarea acquis-ului comunitar”), prin
urmare este normal ca acest demers să fie promovat și în plan
intern, în cadrul sistemelor juridice naționale.
Prin cod se înțelege un corp coerent de texte înglobând,
conform unui plan sistematic, ansamblul regulilor referitoare la o
materie. Imperativul coerenței legislației presupune ca un domeniu
de activitate să fie reglementat în ansamblul său de un singur act
normativ. De asemenea, claritatea legislației, un alt aspect
indispensabil unei administrații moderne, nu poate fi asigurată doar
prin calitatea redacțională a actelor normative, ci presupune și
accesibilitatea acestor acte, în pofida modificărilor ce le sunt aduse.
Pe de altă parte, principiul legalității — un adevărat postulat
constituțional — presupune la rândul său reguli sistematizate, clare
și coerente care să guverneze activitatea autorităților administrației
publice, în așa fel încât sistemul normativ să fie înțeles de toți și,
prin urmare, în mod facil controlabil. Destinatarii legii trebuie să
poată cunoaște fără ambiguitate drepturile și obligațiile care le sunt
conferite, respectiv impuse prin lege, iar legea trebuie să fie
previzibilă.
Nu poate fi negată dificultatea acestui demers legislativ datorată
anvergurii sale covârșitoare. În acest context, limitele practice ale
procesului de codificare sunt date de faptul că nu pot fi codificate

absolut toate dispozițiile legale sau reglementare dintr-un anumit
domeniu de activitate. Excepțiile se justifică prin aceea că
specificitatea unor reguli nu fundamentează soluția codificării lor. Cu
toate acestea, codificarea este un aspect indispensabil al îmbunătățirii
cunoașterii directe a materiilor și textelor administrative, fiind așadar
o ănecesitate tehnică” pentru utilizatorii dreptului administrativ.
Din perspectiva reformei administrative, codificarea are o
importanță deosebită. Aceasta furnizează autorilor proiectelor de
reformă o bază clară și ordonată de texte aflate în vigoare (ădreptul
constant”), pregătind astfel reforma și simplificarea ulterioară a
actelor normative. Mai mult, codificarea poate fi folosită ca o
oportunitate de îmbunătățire a reglementărilor dintr-un domeniu.
Trebuie arătat faptul că adoptarea Codului de procedură
administrativă va facilita folosirea unei terminologii unitare pentru
aceleași realități juridice, instituții, principii și concepte juridice,
reducându-se astfel riscul interpretării lor diferențiate.
În fine, nu trebuie omis faptul că adoptarea unor coduri stabile
în timp, cu toate piedicile inerente acestei perioade de așezare a
instituțiilor statale, ar spori încrederea cetățenilor în continuitatea și
durabilitatea reglementărilor legale.
II. În prezent, legislația din România abundă în reglementări cu
privire la aspecte ce vizează definirea și modul de funcționare a
instituțiilor și autorităților administrației publice, definirea și modul
de organizare și funcționare a serviciilor publice, emiterea de acte
administrative de către autoritățile publice, mecanismele de
rezolvare a petițiilor adresate autorităților de către cetățeni,
mecanismele de asigurare a transparenței administrației în fața
societății civile. Această multitudine de reglementări prevede o serie
de proceduri speciale și derogări de la dreptul în comun în materie,
conținând deseori și contradicții între prevederi, fapt ce duce la o
aplicare greoaie și neunitară a lor de către beneficiari — atât
autorități publice și instanțe judecătorești, cât și cetățeni.
Din practica existentă, din cercetările realizate de diferite centre
universitare din România, precum și din doctrina dedicată materiei

MONITORUL OFICIAL AL ROMÂNIEI, PARTEA I, Nr. 734/30.X.2008
dreptului administrativ în ultimii ani rezultă cu pregnanță
următoarele probleme:
— lipsa coerenței legislative în domeniu, determinată de
multitudinea actelor normative existente;
— lipsa clarității actelor normative în domeniu și limitarea
accesibilității, determinată de modificările succesive ale legislației
specifice;
— lipsa sistematizării regulilor, care să guverneze activitatea
autorităților administrației publice, în așa fel încât sistemul normativ
să fie înțeles de toți și, prin urmare, să fie în mod facil controlabil;
— lipsa unei terminologii unitare;
— inexistența unor instituții indispensabile dreptului administrativ
modern, cum ar fi audierea celor interesați în cazul deciziilor
defavorabile, motivarea completă a actelor administrative,
revocarea actelor administrative etc.
Enumerăm în continuare câteva acte normative principale ale
căror prevederi necesită corelare și armonizare într-un cadru legal
unitar:
a) Ordonanța Guvernului nr. 27/2002 privind reglementarea
activității de soluționare a petițiilor, publicată în Monitorul Oficial al
României, Partea I, nr. 84 din 1 februarie 2002. aprobată cu
modificări și completări prin Legea nr. 233/2002;
b) Ordonanța de urgență a Guvernului nr. 27/2003 privind
procedura aprobării tacite, publicată în Monitorul Oficial al
României, Partea I, nr. 291 din 25 aprilie 2003, aprobată cu
modificări și completări prin Legea nr. 486/2003;
c) Ordonanța Guvernului nr. 33/2002 privind reglementarea
eliberării certificatelor și adeverințelor de către autoritățile publice
centrale și locale, publicată în Monitorul Oficial al României,
Partea I, nr. 88 din 2 februarie 2002, aprobată cu modificări prin
Legea nr. 223/2002.
III. Prin Ordinul ministrului internelor și reformei administrative
nr. 289/2007 s-a constituit colectivul special pentru definitivarea
proiectului Codului de procedură administrativă al României. Din acest
colectiv fac parte, pe lângă specialiști din cadrul ministerului,
conferențiar dr. Dacian Cosmin Dragoș, consilier în cadrul Ministerului
Internelor și Reformei Administrative, Norbert Wimmer, expert PHARE
RO-2004/IB/OT/01, și Mariusz Swora, expert PHARE RO2004/IB/OT/01.
În cadrul colectivului sunt invitați să participe, în calitate de experți:
Gabriela Victoria Birsan, președinte, Secția de contencios
administrativ a Înaltei Curți de Casație și Justiție, Bogdan Silviu
Georgescu, magistrat-asistent, Înalta Curte de Casație și Justiție,
Mircea Preda, consilier — șef sector — Secția drept public, Consiliul
Legislativ, Radu Carp, conferențiar universitar, Universitatea
București, Iosif Cerbuneanu, președintele Asociației Secretarilor de
Municipii din România și reprezentant al Asociației Municipiilor din
România, Philip Langbroek, cercetător, Institutul de Drept Public,
Universitatea din Utrecht, Rodica Narcisa Petrescu, profesor
universitar, Universitatea Babeș-Bolyai din Cluj-Napoca, Anton
Trăilescu, profesor universitar, Universitatea de Vest din Timișoara, și
Ioan Santai, profesor universitar, Universitatea Lucian Blaga din Sibiu.
IV. Inițiativa codificării aparține doctrinei și practicii
administrative, care au semnalat în diferite ocazii necesitatea unui
corp coerent de reguli în ceea ce privește procedura administrativă
derulată de autoritățile publice.
Astfel, actualul proiect de cod a pornit de la proiectul Codului de
procedură administrativă elaborat de un colectiv de specialiști din
domeniul dreptului administrativ la Sibiu, în anii 2000—2003, și apoi
sub egida Institutului de Științe Administrative, și publicat în Revista
de drept public, proiect căruia nu i-a fost acordată până în prezent,
din păcate, atenția cuvenită. De asemenea, au fost avute în vedere
observațiile specialiștilor făcute cu privire la proiect.
Unul dintre obiectivele prioritare identificate în Programul de
guvernare pentru perioada 2005—2008 se referă la ăreforma
administrației publice”. Pentru realizarea obiectivelor specifice
acestei priorități, respectiv: (1) reforma serviciilor publice de bază și
a utilităților publice de interes local, (2) consolidarea procesului de

19

descentralizare administrativă și fiscală și (3) întărirea capacității
instituționale a structurilor din administrația publică centrală și locală,
se impun în primul rând simplificarea procedurilor și reglementarea
unitară a regulilor care privesc funcționarea administrației publice.
În acest sens, reașezarea legislației specifice reprezintă un
domeniu prioritar în care trebuie aplicate aceste principii. Prezentul
proiect de cod de procedură administrativă își propune să
reglementeze într-o formă unitară și sistematică procedura
administrativă, astfel încât să fie înlăturate carențele generate de
fragmentare, lipsa de claritate, lipsa de accesabilitate a legislației
actuale. De asemenea, sistemul propus are în vedere pe cât posibil
înlăturarea incompatibilităților sau conflictelor generate de diferite
prevederi normative aplicabile aceleiași materii.
Prezentul proiect are în vedere îndeplinirea următoarelor
obiective:
— uniformizarea soluțiilor legale disparate existente în legislația
actuală, precum și reglementarea pentru prima dată a unor situații
juridice semnalate de practica administrativă;
— simplificarea mijloacelor de acțiune a administrației publice
prin coerența și predictibilitatea procedurilor;
— asigurarea stabilității procedurilor administrative și indirect
predictibilitatea actului de administrație publică.
Codul de procedură administrativă are menirea de a clarifica
principiile, conceptele, etapele procedurii administrative, căile de
atac și regimul juridic al actelor, operațiunilor și contractelor
administrative.
În acest sens, elementele de noutate și soluțiile legislative pe
care le consacră pot fi sintetizate astfel:
a) reglementarea coerentă a principiilor care guvernează
procedura administrativă: legalitatea; eficiența; interesul public; bunacredință; egalitatea de tratament; motivarea activității administrative;
recursul administrativ și accesul la justiție; transparența; colaborare
și cooperare; responsabilitate și răspundere;
b) clarificarea unei serii de concepte, termeni și instituții în cadrul
procedurii administrative: activitate administrativă, autorități publice,
serviciu public, regim de putere publică, act administrativ, contract
administrativ, operațiuni administrative și fapte administrative, drept
de apreciere, drept vătămat, interes legitim, interes public;
c) clarificarea regimului juridic al competenței — reglementarea și
clarificarea aspectelor privind limitele competenței, stabilirea
competenței, soluționarea conflictelor de competență, delegarea
acesteia; aceste soluții legislative sunt elemente fundamentale în
desfășurarea procedurii administrative, care până în prezent nu au
prins un contur instituțional juridic unitar;
d) clarificarea aspectelor incidente procedurii administrative de
la inițierea procedurii și până la finalizarea acesteia: părțile
procedurii administrative, mijloacele de petiționare și înregistrarea
petițiilor, incidente și drepturi procedurale, tipurile de probe admise
în cadrul acestei proceduri și modalitățile de administrare și
prezentare a acestora în fața autorităților publice (investigații,
procedura de citare, martorii, experții, declarația părții, audierea,
cercetarea la fața locului), comunicarea în cadrul procedurii
administrative, costurile procedurii, modalități de finalizare a
procedurii administrative (acordul de mediere, minute, soluționarea
petiției, refuzul în cadrul procedurii administrative), răspunderea
autorităților publice;
e) raționalizarea regimului juridic aplicabil actelor administrative —
reglementarea formalităților procedurale necesare emiterii/adoptării
actelor administrative (tipuri de avize și majorități), regulilor privind
adoptarea/emiterea actelor administrative; efectele juridice ale actelor
administrative; executarea actelor administrative, modificarea și
încetarea efectelor juridice ale actelor administrative;
f) raționalizarea regimului juridic aplicabil operațiunilor
administrative — reglementarea categoriilor de operațiuni
administrative, a actelor/înscrisurilor constatatoare ale acestora,
forma operațiunilor administrative;

20

MONITORUL OFICIAL AL ROMÂNIEI, PARTEA I, Nr. 734/30.X.2008

g) clarificarea regimului juridic aplicabil contractelor
administrative — precizarea criteriilor de calificare a unui contract
ca fiind administrativ și efectelor juridice ale acesteia;
h) reglementarea controlului administrativ în corelație cu dreptul
de apreciere și a căilor de atac pe cale administrativă prin
consacrarea regulilor și procedurii aplicabile recursului administrativ
grațios și ierarhic și recursului administrativ în cazul contractelor
administrative;
V. Structura Codului de procedură administrativă va fi concepută
astfel încât să răspundă nevoii de reglementare unitară a unor
aspecte esențiale în funcționarea administrației publice în corelație
cu elementele de noutate și cu soluțiile legislative identificate
anterior:
Partea I va cuprinde dispoziții generale, cum ar fi obiectul de
reglementare, înțelesul unor termeni.
Partea a II-a urmează să detalieze procedura administrativă prin
reglementarea mijloacelor alternative de soluționare a disputelor
administrative, aceste proceduri prealabile sesizării instanței de
judecată având un rol important atât în ceea ce privește
responsabilizarea autorităților publice pentru apărarea drepturilor
și intereselor persoanelor și a interesului public, cât și în evitarea
litigiilor de contencios administrativ.
Primul titlu al acestei părți va trata principiile generale, părțile
procedurii, regimul juridic al competenței, termenele, iar titlul II va fi
dedicat etapelor necesar a fi parcurse în cadrul procedurii
administrative. Următoarele titluri vor fi dedicate actului
administrativ (instituție juridică centrală a dreptului administrativ),
operațiunilor administrative (categorie discutată până în prezent
doar de doctrină, dar cu importante implicații practice mai ales în
sfera contenciosului administrativ), regimului general aplicabil
contractelor administrative, controlului administrativ (formele și
principiile după care se exercită), căilor de atac pe cale
administrativă a actelor administrative (recursul administrativ și
jurisdicțiile administrative speciale).
VI. În conformitate cu prevederile Legii nr. 52/2003 privind
transparența decizională în administrația publică, proiectul actului
normativ va fi afișat pe pagina de internet a Ministerului Internelor
și Reformei Administrative, în vederea acordării posibilității
cetățenilor și reprezentanților societății civile de a formula propuneri
și observații.
Consultările în vederea definitivării tezelor și a proiecției Codului
de procedură administrativă s-au derulat în perioada 2006—2007 și
au implicat mediul academic (Universitatea Babeș-Bolyai din ClujNapoca, Universitatea București, Universitatea Timișoara,
Universitatea Sibiu, SNSPA etc.), practicienii dreptului (judecători
de contencios administrativ, funcționari publici din diferite autorități
publice), alte autorități publice (Consiliul Legislativ), structurile
asociative ale autorităților publice locale (Asociația Comunelor din
România, Asociația Orașelor din România, Asociația Municipiilor
din România, Uniunea Națională a Consiliilor Județene din
România), organizații neguvernamentale (APADOR CH,
TRANSPARENCY INTERNATIONAL ROMANIA, Institutul de
Politici Publice, Centrul de Resurse Juridice, Agenția pentru
Strategii Guvernamentale, Asociația Pro Democrația, Centrul de
Resurse pentru Participare Publică, Asociația pentru
Implementarea Democrației, Fundația SOROS etc.), precum și
experți europeni cu experiență în elaborarea de coduri
administrative și de procedură administrativă din Austria, Germania,
Croația, Polonia, Olanda (prin intermediul proiectului PHARE
RO-2004/IB/OT/01 — ăCoordonarea procesului de descentralizare
și deconcentrare de către administrația centrală”). De asemenea, în
decursul lunii martie 2008, au fost consultate: Ministerul Justiției,
Ministerul Dezvoltării, Lucrărilor Publice și Locuințelor, Ministerul
Economiei și Finanțelor, Ministerul Apărării, Ministerul Muncii,
Familiei și Egalității de Șanse, Ministerul Agriculturii și Dezvoltării
Rurale, Ministerul Mediului și Dezvoltării Durabile, Ministerul
Transporturilor, Ministerul Afacerilor Externe, Ministerul Educației,
Cercetării și Tineretului, Ministerul Culturii și Cultelor, Ministerul

Sănătății Publice, Ministerul Comunicațiilor și Tehnologiei
Informației și Ministerul pentru Întreprinderi Mici și Mijlocii, Comerț,
Turism și Profesii Liberale cu privire la conținutul și forma tezelor
prealabile.
Informarea va fi realizată prin publicarea pe pagina de internet
a Ministerului Internelor și Reformei Administrative
VII. Concepția Codului de procedură administrativă are în vedere
dreptul comparat și experiența altor state cu sisteme administrative
destul de diverse (Portugalia, Austria, SUA, Spania, Polonia,
Germania, Grecia etc.). În acest sens, experții europeni care au
contribuit la acest demers au avut un rol deosebit de important în
asigurarea unei concepții moderne, europene, proiectului.
Cea mai importantă influență au avut-o însă doctrina și practica
administrativă și judiciară românească, precum și demersurile de
codificare existente, de menționat fiind inițiativa colectivului alcătuit
din: I. Santai, I. Alexandru, V. Vedinaș, I. Fleșariu, I. Nicola,
M. Baltador, V. Tabără, C. Oprean, E. Bălan, C. Călinoiu, D. Tofan,
C. Butiuc etc. Deși promovat sub egida Institutului de Științe
Administrative de către prof. A. Iorgovan și de către ceilalți membri
ai institutului, și publicat în Revista de drept public, proiectului nu i-a
fost acordată până în prezent, din păcate, atenția cuvenită.
VIII. Codul de procedură administrativă are ca scopuri
fundamentale:
a) reglementarea modului în care deciziile sunt luate în
administrația publică, în condițiile respectării drepturilor persoanelor
fizice sau juridice, precum și a interesului public;
b) asigurarea informării și participării tuturor părților interesate la
luarea deciziilor administrative;
c) stabilirea unor reguli minimale pentru controlul organizării și
funcționării administrației publice;
d) reducerea birocrației, simplificarea mijloacelor de acțiune a
administrației publice și apropierea administrației de cetățean.
IX. Necesitatea codificării, precum și structura proiectată a
Codului de procedură administrativă sunt susținute de o bogată
literatură și practică juridică, care le fundamentează din punct de
vedere științific.
Amintim aici numai câteva dintre lucrările de referință avute în
vedere la redactarea tezelor: L. Vișan, Necesitatea codificării
normelor de procedură administrativă, RDP 2/2005, și Principiul
motivării în materia procedurii administrative, aspecte de drept
comparat, RDP 4/2005; I. Santai, Codificarea administrativă —
cerință a statului de drept și a integrării europene a României, RDP
1/2003; A. Iorgovan, Tratat de drept administrativ, All Beck, 2005;
D. Apostol Tofan, Drept administrativ I, All Beck 2004, Necesitatea
codificării procedurii administrative, RDP 1/2002, respectiv Reflecții
pe marginea proiectului Codului de procedură administrativă, RDP
4/2005; R.A. Lazăr, Legalitatea actului administrativ. Drept
românesc și comparat, All Beck 2004; V. Vedinaș, Drept
administrativ și instituții politico-administrative, Lumina Lex 2004;
E. Bălan, Procedura administrativă, Ed. Universitară, 2005;
R.N. Petrescu, Drept administrativ, Accent 2004; A. Trăilescu, Drept
administrativ, All Beck 2005; Vocabulaire juridique, PUF, 1987;
A. Van Lang, G. Gondouin, V. Inserguet-Brisset, Dictionnaire de
droit administratif, 2e edition, Editions Dalloz, Armand Collin, Paris,
1999; S. Brondel, La simplification de droit communautaire et sa
codification sont en bonne voie, LADJ 24/2004, Dalloz; Al. Negoiță,
Considerații privind elaborarea Codului administrativ, Analele
Universității București, 1977; D.C. Dragoș, Drept administrativ,
Accent, 2004, respectiv Legea contenciosului administrativ,
comentarii și explicații, All Beck 2005.
X. Referitor la măsurile de implementare propuse, Unitatea
Centrală pentru Reforma Administrației Publice este structura
abilitată să monitorizeze modul de implementare a Codului de
procedură administrativă. În acest sens, în termen de 6 luni de la
publicarea în Monitorul Oficial al României, Partea I, a Codului de
procedură administrativă, Unitatea Centrală pentru Reforma
Administrației Publice va elabora ghiduri de bune practici în
implementarea Codului de procedură administrativă, va organiza

MONITORUL OFICIAL AL ROMÂNIEI, PARTEA I, Nr. 734/30.X.2008
seminarii de analiză, prezentare și dezbatere a prevederilor noului
act normativ și va redacta un raport de monitorizare a implementării
acestuia. De asemenea, Institutul Național de Administrație, direct
sau prin centrele teritoriale, va organiza cursuri de scurtă durată
pentru prezentarea Codului de procedură administrativă în vederea
aplicării sale uniforme. Codul de procedură administrativă va intra
în vigoare la 6 luni de la publicare, pentru a putea fi popularizat și
înțeles de cei interesați.
O obligație permanentă a Unității Centrale pentru Reforma
Administrației Publice este inventarierea reglementărilor speciale,

21

care prevăd proceduri administrative derogatorii de la Codul de
procedură administrativă, și inițierea unor propuneri de uniformizare
a acestor reglementări.
XI. Concluzii. Prezentele teze preliminare elaborate în baza
art. 26 din Legea nr. 24/2000 privind normele de tehnică legislativă
pentru elaborarea actelor normative, republicată, cu modificările și
completările ulterioare, reflectă concepția generală, principiile, noile
orientări și principalele soluții ale reglementărilor preconizate în
materia procedurii administrative.

GUVERNUL ROMÂNIEI

HOTĂRÂRE
privind suplimentarea bugetelor Ministerului Culturii și Cultelor și Ministerului Afacerilor Externe
din Fondul de rezervă bugetară la dispoziția Guvernului pe anul 2008, pentru finanțarea
cheltuielilor aferente acțiunilor de diplomație culturală, care se vor desfășura
cu ocazia Zilei Naționale a României în anul 2008
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă desfășurarea acțiunilor de diplomație
culturală care vor fi organizate de Ministerul Afacerilor Externe
și de Ministerul Culturii și Cultelor cu ocazia Zilei Naționale a
României în anul 2008.
(2) Acțiunile de diplomație culturală prevăzute la alin. (1)
constau în oferirea, către parlamentari, oficialități
guvernamentale, formatori de opinie, precum și alte personalități
politice și publice din țările-țintă, în preajma Zilei Naționale, prin
intermediul misiunilor diplomatice ale României din spațiul
Uniunii Europene, din vecinătatea țării noastre, precum și din
alte spații semnificative pentru politica externă românească, a
12.000 de pachete conținând: un album de prezentare a istoriei
României, un album dedicat împlinirii a 90 de ani de la Marea
Unire, 5 (cinci) cd-uri cu muzică populară instrumentală
caracteristică pentru cele 5 regiuni istorice ale României, un
DVD cu filme de scurt metraj, reprezentative pentru creația
cinematografică românească actuală, și/sau alte materiale de
promovare a imaginii României prin valorile sale culturale.
Art. 2. — Finanțarea acțiunilor de diplomație culturală se
suportă astfel:
a) achiziția și ambalarea materialelor prevăzute la art. 1 de
către Ministerul Culturii și Cultelor;

b) transportul și distribuirea pachetelor prevăzute la art. 1 de
către Ministerul Afacerilor Externe.
Art. 3. — Pentru realizarea acțiunilor de diplomație culturală
prevăzute la art. 1 se aprobă suplimentarea din Fondul de
rezervă bugetară la dispoziția Guvernului, prevăzut în bugetul
de stat pe anul 2008, a bugetului Ministerului Culturii și Cultelor
pe anul 2008, cu suma de 4.560 mii lei la capitolul 67.01
ăCultură, recreere și religie”, titlul 20 ăBunuri și servicii” și a
bugetului Ministerului Afacerilor Externe pe anul 2008, cu suma
de 355 mii lei, la capitolul 51.01 ăAutorități publice și acțiuni
externe”, titlul 20 ăBunuri și servicii”.
Art. 4. — Se autorizează Ministerul Economiei și Finanțelor
să introducă, la propunerea ordonatorilor principali de credite,
modificările corespunzătoare în structura bugetului de stat și în
volumul și structura bugetelor Ministerului Afacerilor Externe și
Ministerului Culturii și Cultelor pe anul 2008.
Art. 5. — Ministerul Afacerilor Externe și Ministerul Culturii și
Cultelor răspund pentru modul de utilizare a sumelor alocate
potrivit prezentei hotărâri, în conformitate cu prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Lazăr Comănescu
Ministrul culturii și cultelor,
Adrian Iorgulescu
Ministrul economiei și finanțelor,
Varujan Vosganian
București, 28 octombrie 2008.
Nr. 1.362.

22

MONITORUL OFICIAL AL ROMÂNIEI, PARTEA I, Nr. 734/30.X.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru modificarea alin. (4) al art. 10 din Ordinul ministrului agriculturii și dezvoltării rurale
nr. 246/2008 privind stabilirea modului de implementare, a condițiilor specifice și a criteriilor
de eligibilitate pentru aplicarea schemelor de plăți directe și plăți naționale directe complementare
în sectorul vegetal, pentru acordarea sprijinului aferent măsurilor de agromediu
și zone defavorizate
Având în vedere prevederile art. 13 din Ordonanța de urgență a Guvernului nr. 125/2006 pentru aprobarea schemelor de
plăți directe și plăți naționale directe complementare, care se acordă în agricultură începând cu anul 2007, și pentru modificarea
art. 2 din Legea nr. 36/1991 privind societățile agricole și alte forme de asociere în agricultură, aprobată cu modificări și completări
prin Legea nr. 139/2007,
în conformitate cu prevederile art. 23 din Hotărârea Guvernului nr. 224/2008 privind stabilirea cadrului general de
implementare a măsurilor cofinanțate din Fondul European Agricol pentru Dezvoltare Rurală prin Programul Național de Dezvoltare
Rurală 2007—2013,
în conformitate cu Regulamentul Consiliului (CE) nr. 1.782/2003 privind stabilirea normelor comune pentru regimurile de
susținere directă în cadrul politicii agricole comune și stabilirea altor regimuri de susținere în favoarea agricultorilor, cu modificările
și completările ulterioare,
în conformitate cu Regulamentul Comisiei (CE) nr. 1.973/2004 privind schemele de ajutor prevăzute la titlurile IV și IVa din
respectivul regulament și utilizarea terenurilor retrase din circuitul agricol pentru producția de materii prime,
văzând Referatul de aprobare nr. 125.395 din 22 octombrie 2008 al Direcției politici de piață în sectorul culturi horticole,
în temeiul Hotărârii Guvernului nr. 385/2007 privind organizarea și funcționarea Ministerului Agriculturii și Dezvoltării Rurale,
ministrul agriculturii și dezvoltării rurale emite următorul ordin:
Art. I. — Alineatul (4) al articolului 10 din Ordinul ministrului
agriculturii și dezvoltării rurale nr. 246/2008 privind stabilirea
modului de implementare, a condițiilor specifice și a criteriilor de
eligibilitate pentru aplicarea schemelor de plăți directe și plăți
naționale directe complementare în sectorul vegetal, pentru
acordarea sprijinului aferent măsurilor de agromediu și zone
defavorizate, publicat în Monitorul Oficial al României, Partea I,
nr. 332 din 25 aprilie 2008, se modifică și va avea următorul
cuprins:
ă(4) Pentru cultura de hamei se acordă o plată națională
directă complementară în sectorul vegetal, cu îndeplinirea
următoarelor condiții:
a) direcțiile pentru agricultură și dezvoltare rurală județene,
respectiv a municipiului București desemnează un reprezentant
care, în urma deplasării pe teren la fiecare solicitant, certifică
printr-un proces-verbal că suprafața cultivată cu hamei pentru
care se solicită sprijin financiar a fost recoltată. Acest
proces-verbal va fi întocmit în două exemplare și înregistrat la
direcția pentru agricultură și dezvoltare rurală județeană,
respectiv a municipiului București;
b) în vederea obținerii sprijinului financiar, solicitantul trebuie
să respecte următoarele condiții de eligibilitate:
(i) suprafețele pentru care se solicită sprijin financiar
sunt cultivate cu hamei și pe acestea s-au respectat
condițiile normale de cultivare conform art. 2 din
Regulamentul Comisiei (CE) nr. 1.973/2004 privind
schemele de ajutor prevăzute la titlurile IV și IVa din
respectivul regulament și utilizarea terenurilor retrase
din circuitul agricol pentru producția de materii prime,
iar parcela agricolă eligibilă este de minimum 0,1 ha;

(ii) sprijinul se acordă plantațiilor de hamei situate în
zonele de cultură stabilite conform Ordinului ministrului
agriculturii, alimentației și pădurilor nr. 623/2002
privind stabilirea zonelor de cultură a hameiului,
recunoscute pentru certificarea denumirii de origine;
(iii) solicitantul trebuie să înregistreze contractul de
vânzare-cumpărare pentru producția de hamei la
direcția pentru agricultură și dezvoltare rurală
județeană, respectiv a municipiului București. O copie
a acestui contract se depune ulterior de către
solicitant la centrul local/județean sau al municipiului
București al A.P.I.A. Începând cu anul 2009, copia
contractului menționat anterior se depune până la
data de 15 octombrie a anului în care solicitantul
depune cererea de plată pentru schemele de sprijin
pe suprafață. Contractele de vânzare-cumpărare
trebuie să respecte prevederile art. 14 alin. (1) din
Regulamentul Consiliului (CE) nr. 1.952/2005 privind
organizarea comună a pieței în sectorul hameiului;
(iv) solicitantul trebuie să prezinte la centrul local/județean
sau al municipiului București al A.P.I.A., până la data
de 1 decembrie a anului în care depune cererea de
plată pentru schemele de sprijin pe suprafață,
procesul-verbal întocmit de reprezentantul direcției
pentru agricultură și dezvoltare rurală menționat la lit. a);
(v) plata se va face în cuantum fix pe hectar la suprafața
determinată de A.P.I.A. în urma controalelor.”
Art. II. — Prezentul ordin se publică în Monitorul Oficial al
României, Partea I.

p. Ministrul agriculturii și dezvoltării rurale,
Gheorghe Albu,
secretar de stat
București, 28 octombrie 2008.
Nr. 653.

MONITORUL OFICIAL AL ROMÂNIEI, PARTEA I, Nr. 734/30.X.2008

23

AUTORITATEA NAȚIONALĂ PENTRU COMUNICAȚII

DECIZIE
privind realizarea comunicațiilor către Sistemul național unic pentru apeluri de urgență
În temeiul prevederilor art. 8 alin. (1), (3) și (5) din Ordonanța de urgență a Guvernului nr. 106/2008 privind înființarea
Autorității Naționale pentru Comunicații, precum și ale art. 13, art. 18 alin. (1) și art. 20 alin. (1) și (4) din Ordonanța de urgență a
Guvernului nr. 34/2008 privind organizarea și funcționarea Sistemului național unic pentru apeluri de urgență, aprobată cu modificări
și completări prin Legea nr. 160/2008,
președintele Autorității Naționale pentru Comunicații emite prezenta decizie.
CAPITOLUL I
Dispoziții generale
Art. 1. — Prezenta decizie stabilește condițiile tehnice și
economice de realizare a comunicațiilor către Sistemul național
unic pentru apeluri de urgență, denumit în continuare SNUAU,
inclusiv cu privire la furnizarea informațiilor de identificare și de
localizare a apelantului, precum și unele măsuri pentru
reducerea apelării abuzive a serviciului de urgență 112.
Art. 2. — (1) În sensul prezentei decizii, următorii termeni se
definesc astfel:
a) punct de acces — interfața fizică, repartitorul principal ori
elementul tehnic echivalent al SNUAU sau al unei rețele publice
de comunicații electronice, la nivelul căreia poate fi realizată
interconectarea;
b) Operator — Societatea Comercială ăRomtelecom” — S.A.;
c) punct de interconectare — punctul fizic localizat pe
legătura de interconectare, unde rețeaua Operatorului se
interconectează cu SNUAU sau cu o altă rețea publică de
comunicații electronice;
d) legătură de interconectare — legătura fizică dintre punctul
de acces al SNUAU sau al unei rețele publice de comunicații
electronice și punctul de acces al Operatorului;
e) serviciu de tranzit comutat — serviciul ce constă în
transportul traficului preluat de la un punct de interconectare cu
o rețea publică de comunicații electronice și transferul acestuia
către un punct de interconectare cu SNUAU;
f) interconectare la nivel regional — interconectarea SNUAU
sau a unei alte rețele publice de comunicații electronice la orice
comutator de tranzit din rețeaua Operatorului;
g) capacitatea legăturii de interconectare — capacitatea
definită pentru legătura de interconectare și pentru punctul de
acces corespunzător la care administratorul SNUAU dorește să
se conecteze, exprimată de regulă ca multiplu de 2 Mbit/s;
h) datele de identificare a liniei care apelează (CLI) —
numărul abonatului care apelează, transportat prin rețeaua
Operatorului și a administratorului SNUAU la fiecare apel;
i) clădirea Operatorului — construcția în care se află
comutatorul Operatorului la care se realizează interconectarea
și repartitorul principal al Operatorului;
j) spațiul Operatorului — imobilul deținut de Operator, în care
se includ: clădirea Operatorului, alte construcții, precum și
terenul neconstruit;
k) echipamentele active ale Operatorului, respectiv spațiul
ocupat de echipamentele active ale Operatorului — echipamentele
a căror funcționare asigură furnizarea rețelei sau a serviciilor de
comunicații electronice de către Operator, respectiv spațiul
ocupat de acestea;
l) spațiul utilitar al Operatorului — spațiul ocupat de facilitățile
care sunt strict necesare bunei funcționări a echipamentelor
active ale Operatorului și desfășurării activității personalului

Operatorului, precum și spațiul minim necesar pentru accesul la
aceste facilități sau la echipamentele active;
m) spațiu colocabil — spațiul Operatorului, din care s-au
scăzut spațiul ocupat de echipamentele active ale Operatorului
și spațiul utilitar al Operatorului;
n) spațiu colocat — spațiul colocabil care a fost alocat
administratorului SNUAU pentru colocare;
o) colocare fizică — modalitatea de colocare ce presupune
accesul direct al administratorului SNUAU la echipamentul
colocat;
p) colocare virtuală — modalitatea de colocare ce nu
presupune accesul direct al administratorului SNUAU la
echipamentul colocat, operarea acestuia fiind realizată de
Operator;
q) serviciu independent de locație — un serviciu de telefonie
destinat publicului, furnizat în principal la puncte fixe, pentru care
localizarea echipamentului terminal al abonatului căruia i s-a
asignat numărul de către furnizorul serviciului nu este în mod
necesar asociată permanent cu un anumit punct terminal al
rețelei.
(2) În cuprinsul prezentei decizii sunt, de asemenea,
aplicabile definițiile relevante prevăzute la art. 3 din Ordonanța
de urgență a Guvernului nr. 34/2008 privind organizarea și
funcționarea Sistemului național unic pentru apeluri de urgență,
aprobată cu modificări și completări prin Legea nr. 160/2008, și
la art. 2 alin. (1) din Legea nr. 304/2003 pentru serviciul universal
și drepturile utilizatorilor cu privire la rețelele și serviciile de
comunicații electronice, republicată.
CAPITOLUL II
Condițiile tehnice și economice
pentru realizarea comunicațiilor către SNUAU
SECȚIUNEA 1
Conectarea SNUAU la rețeaua Operatorului

Art. 3. — (1) Conectarea SNUAU cu rețelele publice de
telefonie din România, în vederea preluării apelurilor către
serviciul de urgență 112, se realizează prin intermediul rețelei
publice de telefonie a Operatorului.
(2) Interconectarea între SNUAU și rețeaua Operatorului se
realizează utilizându-se sistemul de semnalizare pe canal
comun nr. 7, la nivelul următoarelor comutatoare de tranzit din
rețeaua acestuia:
1. comutatorul centrului zonal Bacău;
2. comutatorul centrului zonal Brașov;
3. comutatorul centrului zonal Cluj;
4. comutatorul centrului zonal Craiova;
5. comutatorul centrului zonal Galați;
6. comutatorul centrului zonal Timișoara;

24

MONITORUL OFICIAL AL ROMÂNIEI, PARTEA I, Nr. 734/30.X.2008

7. comutatorul București, prin care se înțelege: comutatorul
centrului zonal București, comutatorul Dacia, comutatorul SudEst sau comutatorul Sud-Vest. Interconectarea la comutatorul
București se realizează prin interconectarea la unul sau mai
multe dintre aceste 4 comutatoare.
(3) Operatorul va oferi, la solicitarea administratorului
SNUAU, serviciile necesare realizării interconectării la nivel
regional în condițiile prevăzute în prezenta decizie.
(4) În vederea identificării punctelor de semnalizare din
rețeaua SNUAU și pentru transmiterea mesajelor de
semnalizare, se alocă administratorului SNUAU blocurile de
coduri ale punctelor de semnalizare naționale prevăzute în
anexă.
(5) Blocurile de coduri ale punctelor de semnalizare
prevăzute la alin. (4) se utilizează doar pentru realizarea
interconectării între SNUAU și rețeaua Operatorului.
Art. 4. — (1) Operatorul va pune la dispoziția administratorului
SNUAU următoarele opțiuni de interconectare:
a) interconectare directă, care se realizează prin intermediul
unei legături de interconectare între punctul de acces al
administratorului SNUAU și punctul de acces al Operatorului;
b) interconectare cu circuit extins, care se realizează prin
intermediul unei legături suplimentare între punctul de acces al
Operatorului la care s-a realizat deja interconectarea și un alt
punct de acces al Operatorului la care se dorește
interconectarea. În acest caz, legătura de interconectare va fi
delimitată de punctul de acces al administratorului SNUAU și
acel punct de acces al Operatorului la care se dorește
interconectarea.
(2) Atât interconectarea directă, cât și interconectarea cu
circuit extins vor fi oferite în următoarele forme:
a) în spațiul administratorului SNUAU, caz în care punctul de
interconectare va fi situat pe repartitorul Operatorului, aflat în
spațiul administratorului SNUAU;
b) la un punct intermediar, caz în care punctul de
interconectare, stabilit de comun acord, va fi situat atât în afara
spațiului administratorului SNUAU, cât și în afara spațiului
Operatorului;
c) în spațiul Operatorului, caz în care punctul de
interconectare va fi situat pe repartitorul administratorului
SNUAU, aflat în spațiul Operatorului, respectiv, pentru opțiunea
de interconectare cu circuit extins, într-un alt spațiu al
Operatorului, caz în care punctul de interconectare va fi situat pe
repartitorul administratorului SNUAU, în imobilul Operatorului în
care se află comutatorul la care s-a realizat deja interconectarea
și de la care se oferă legătura suplimentară.
(3) Administratorul SNUAU poate opta pentru oricare dintre
formele de interconectare prevăzute la alin. (1) și (2), Operatorul
fiind obligat să îi pună la dispoziție cel puțin una dintre acestea,
potrivit ordinii de prioritate specificate de administratorul
SNUAU.
(4) În măsura în care există echipamente ale
administratorului SNUAU disponibile pentru interconectare
colocate deja în spațiul Operatorului, Operatorul va oferi
interconectarea, la cererea administratorului SNUAU, utilizând
echipamentele existente.
Art. 5. — (1) În măsura în care există o legătură fizică între
spațiul Operatorului și spațiul administratorului SNUAU, la
cererea administratorului SNUAU, Operatorul va oferi
interconectarea prin utilizarea legăturii fizice respective.
(2) În măsura în care există o legătură fizică între spațiul
Operatorului și un punct intermediar unde realizarea
interconectării este tehnic fezabilă, Operatorul va oferi, la
cererea administratorului SNUAU, interconectarea la acel punct.
Art. 6. — (1) Operatorul va furniza legăturile de
interconectare la capacitatea și caracteristicile tehnice solicitate
de administratorul SNUAU, în măsura posibilităților tehnice.

(2) Numărul de legături de interconectare ce urmează a fi
instalate și dispunerea geografică a acestora vor fi stabilite de
către administratorul SNUAU, pe baza previziunilor de trafic
existente și a altor elemente de previzionare a potențialelor
situații de urgență, astfel încât să se asigure în condiții optime
preluarea și rutarea apelurilor de urgență.
(3) În cazul modificării arhitecturii interne a rețelei
Operatorului, în sensul stabilirii unor noi comutatoare de tranzit
sau eliminării unora dintre cele prevăzute la art. 3 alin. (2),
numărul și dispunerea geografică a legăturilor de interconectare
se vor modifica în mod corespunzător. Termenii și condițiile în
care se pot efectua modificări ale arhitecturii de interconectare
vor fi stabilite prin contractul încheiat între administratorul
SNUAU și Operator.
Art. 7. — (1) Administratorul SNUAU și Operatorul instalează
și operează segmentele legăturii de interconectare determinate
de punctele proprii de acces și punctul de interconectare.
(2) În cazul colocării virtuale, Operatorul va instala și va
opera segmentul legăturii de interconectare cuprins între punctul
de acces al Operatorului și punctul până la care administratorul
SNUAU are acces la legătura de interconectare.
(3) La cererea administratorului SNUAU, Operatorul va
suplimenta capacitatea legăturii de interconectare cu o
capacitate suficient de mică, fezabilă din punct de vedere tehnic,
pentru ca administratorul SNUAU să nu fie obligat să plătească
pentru capacități suplimentare care nu îi sunt necesare sau care
nu au fost solicitate.
(4) Termenul pentru livrarea unei capacități suplimentare a
legăturii de interconectare este de cel mult o lună de la data
primirii de către Operator a unei cereri în acest sens.
Art. 8. — (1) Atunci când se oferă interconectarea în spațiul
Operatorului, acesta va pune la dispoziție administratorului
SNUAU următoarele opțiuni de colocare:
a) colocarea fizică sau virtuală în clădirea Operatorului;
b) colocarea fizică sau virtuală în alte construcții din spațiul
Operatorului;
c) colocarea fizică sau virtuală pe terenul neconstruit din
spațiul Operatorului.
(2) Administratorul SNUAU poate opta pentru oricare dintre
formele de colocare prevăzute la alin. (1), Operatorul fiind
obligat să îi pună la dispoziție cel puțin una dintre acestea,
potrivit ordinii de prioritate specificate de administratorul
SNUAU.
Art. 9. — (1) Colocarea fizică se va realiza, de regulă, în
același spațiu în care funcționează echipamentele Operatorului,
fără construirea unei structuri cu rol de protecție. În cazul în care
administratorul SNUAU apreciază că din motive de siguranță a
echipamentelor este necesară construirea unei camere,
împrejmuiri sau a unei alte structuri similare cu rol de protecție,
aceasta se va realiza de către administratorul SNUAU sau pe
cheltuiala acestuia.
(2) Colocarea virtuală se va realiza în același spațiu în care
funcționează echipamentele Operatorului, fără construirea unei
structuri cu rol de protecție, dacă părțile nu se înțeleg altfel.
Art. 10. — (1) Colocarea nu poate fi refuzată de Operator.
(2) Spațiul colocabil alocat administratorului SNUAU, pe
baza fiecărei cereri inițiale de colocare, nu va depăși 2 m2.
(3) În cazul solicitărilor ulterioare de colocare, Operatorul va
transmite cererea Autorității Naționale pentru Comunicații
(ANC), în cel mult două zile lucrătoare de la data primirii
acesteia, în vederea obținerii acordului pentru alocarea spațiului
suplimentar.
Art. 11. — În cazul colocării fizice, Operatorul trebuie să
permită administratorului SNUAU timp de 24 de ore pe zi, în
toate zilele săptămânii, lucrătoare și nelucrătoare, pe durata
întregului an calendaristic, accesul la spațiul alocat, precum și la
toate celelalte resurse tehnice necesare instalării, conectării,

MONITORUL OFICIAL AL ROMÂNIEI, PARTEA I, Nr. 734/30.X.2008
funcționării și întreținerii corespunzătoare a echipamentelor
relevante pentru funcționarea SNUAU, inclusiv la spațiile
amenajate pentru parcarea autovehiculelor sau pentru repaus și
odihnă.
Art. 12. — (1) Operatorul va oferi administratorului SNUAU
acces neînsoțit la spațiul colocat, dacă acesta nu solicită altfel.
(2) Operatorul va furniza administratorului SNUAU orice alte
facilități necesare pentru colocare, cum ar fi electricitate, aer
condiționat, căldură și facilități de mutare a echipamentelor.
Art. 13. — (1) Tarifele lunare maxime pe care Operatorul le
poate percepe administratorului SNUAU pentru folosința
spațiilor alocate pentru colocare sunt următoarele:
a) 10 euro/m2, pentru spațiile colocabile situate în orașe cu
cel puțin 150.000 de locuitori;
b) 5 euro/m2, pentru spațiile colocabile situate în orașe cu
mai puțin de 150.000 de locuitori.
(2) Tarifele prevăzute la alin. (1) nu includ tarifele pentru
pregătirea spațiului colocabil și pentru asigurarea tuturor
celorlalte resurse tehnice necesare instalării, conectării,
funcționării și întreținerii corespunzătoare a echipamentelor
relevante aparținând administratorului SNUAU, care vor fi
stabilite în conformitate cu prevederile art. 18 alin. (3) și (4).
Art. 14. — (1) Orice modificare adusă de Operator rețelei
sale sau spațiilor în care se realizează interconectarea, care ar
putea afecta serviciile furnizate administratorului SNUAU, va fi
notificată administratorului SNUAU în avans, cu cel puțin 3 luni
înainte de efectuarea modificării în cauză. Termenul de notificare
poate fi prelungit sau redus numai cu acordul ANC, în funcție de
împrejurările concrete ale cazului, la solicitarea temeinic
motivată a administratorului SNUAU sau a Operatorului. În
situația prelungirii termenului, Operatorul nu va putea efectua
modificarea rețelei sale sau a spațiilor în care se realizează
interconectarea înainte de împlinirea noului termen de notificare.
În toate cazurile, termenul de notificare nu poate fi mai scurt de
30 de zile și nu poate depăși 6 luni.
(2) Desființarea unui comutator de tranzit va fi notificată
administratorului SNUAU în avans, într-un termen ce nu poate
fi mai scurt de 12 luni înainte de desființare.
(3) În cazul unor operațiuni de reamenajare sau modernizare
a rețelei sale, inclusiv în cazul prevăzut la alin. (2), Operatorul
este obligat să ia toate măsurile pentru ca administratorul
SNUAU să beneficieze în continuare de interconectare, în
condiții echivalente celor inițiale.
Art. 15. — În cazul în care Operatorul intenționează să
realizeze o reconfigurare a rețelei sale, pe baza planurilor sale
de dezvoltare tehnologică sau de afaceri, echipamentul instalat
în spațiul alocat administratorului SNUAU poate fi reinstalat
într-un alt spațiu prin relocare numai în următoarele condiții:
a) relocarea să permită interconectarea în condiții
echivalente celor asigurate de colocarea în spațiul inițial;
b) operațiunile de relocare să se efectueze pe cheltuiala
Operatorului;
c) relocarea să se realizeze numai după notificarea acestei
intenții, în scris, administratorului SNUAU, cu cel puțin 12 luni
înainte ca Operatorul să procedeze la relocare.
Art.16. — (1) În cazul defectării oricărei utilități furnizate de
Operator, inclusiv a segmentului legăturii de interconectare
instalate de Operator, în maximum o oră de la notificarea
defecțiunii de către administratorul SNUAU sau de la momentul
la care defecțiunea a ajuns la cunoștința Operatorului pe orice
altă cale, Operatorul va demara activitățile necesare pentru
localizarea și remedierea, chiar provizorie, a defecțiunii, precum
și pentru înlăturarea sau limitarea eventualelor pagube.
(2) Cheltuielile aferente remedierii defecțiunilor vor fi
suportate în întregime de Operator, cu excepția cazului în care
se dovedește că administratorul SNUAU este răspunzător de
defecțiunea produsă.

25

(3) În cazul nerespectării de către Operator a termenului
prevăzut la alin. (1), administratorul SNUAU poate remedia
defecțiunile pe cheltuiala sa, cheltuielile aferente acestora
urmând a fi recuperate de la Operator.
Art. 17. — (1) În termen de 5 zile de la data transmiterii
configurației inițiale a legăturilor de interconectare, potrivit art. 6
alin. (2), și a programului de migrare la noua soluție de realizare
a comunicațiilor către SNUAU, Operatorul este obligat să pună
la dispoziția administratorului SNUAU o ofertă privind serviciile
de interconectare cu rețeaua publică de telefonie pe care o
operează în vederea asigurării comunicațiilor către SNUAU,
denumită în continuare ofertă, care va cuprinde cel puțin setul
minim de servicii stabilit prin prezenta decizie, împreună cu
condițiile în care aceste servicii vor fi oferite administratorului
SNUAU.
(2) Oferta trebuie să fie suficient de detaliată pentru a asigura
că administratorul SNUAU nu va trebui să plătească pentru
resurse care nu sunt necesare serviciului pe care l-a solicitat.
(3) Operatorul va furniza în ofertă informații detaliate privind
setul de parametri relevanți pentru calitatea serviciilor oferite
administratorului SNUAU.
(4) Oferta va cuprinde o descriere detaliată a specificațiilor
tehnice ale punctelor de acces ale Operatorului, prin referire,
acolo unde este cazul, la standardele relevante, în ceea ce
privește: interfața electrică și fizică, interfața de transmisie,
interfața de semnalizare, acolo unde este necesar, informații
despre capacitățile funcționale oferite prin interfețe.
(5) Operatorul va preciza în ofertă următoarele elemente
referitoare la legăturile de interconectare oferite: tipurile de
legături de interconectare, tehnologia de transport pe care se
bazează legăturile de interconectare oferite, condițiile de
furnizare a legăturilor de interconectare, care să includă cel puțin
termenele, tarifele și nivelurile de calitate oferite.
(6) Operatorul va prevedea în ofertă termenele de remediere
a defecțiunilor.
(7) Tarifele pentru serviciile incluse în ofertă se stabilesc cu
respectarea dispozițiilor art. 18 alin. (3) și (4).
Art. 18. — (1) Operatorul are obligația de a furniza
administratorului SNUAU, conform solicitării acestuia, accesul
la toate serviciile necesare pentru realizarea, modificarea și
exploatarea interconectării între rețeaua Operatorului și SNUAU,
astfel încât să fie posibilă realizarea comunicațiilor către SNUAU
în conformitate cu dispozițiile prezentei decizii.
(2) Operatorul are obligația de a practica pentru serviciile
prevăzute la alin. (1) tarife fundamentate în funcție de costuri.
(3) În vederea asigurării respectării dispozițiilor alin. (2),
Operatorul are obligația de a transmite ANC, în vederea
aprobării, toate tarifele practicate pentru serviciile necesare
pentru realizarea, modificarea și exploatarea interconectării între
rețeaua Operatorului și SNUAU, în termen de 3 zile de la data
intrării în vigoare a prezentei decizii, împreună cu descrierea
detaliată a serviciilor respective, precum și a metodelor utilizate
pentru stabilirea acestor tarife.
(4) Orice modificare a tarifelor stabilite în conformitate cu
dispozițiile alin. (3) se poate realiza doar cu aprobarea prealabilă
a ANC.
Art. 19. — (1) Termenul maxim de negociere în vederea
încheierii contractului între administratorul SNUAU și Operator
pe baza ofertei este de 10 zile de la data punerii la dispoziție a
ofertei. În termen de două zile lucrătoare de la data semnării
contractului, Operatorul va transmite ANC o copie a contractului.
(2) Operatorul are obligația de a asigura implementarea
contractului prevăzut la alin. (1) cu respectarea dispozițiilor
art. 38 alin. (2). Termenul prevăzut la art. 38 alin. (2) include și
durata necesară pentru efectuarea de către Operator a tuturor
lucrărilor necesare pentru pregătirea spațiului alocat, precum și
pentru punerea la dispoziția administratorului SNUAU a acestui
spațiu.

26

MONITORUL OFICIAL AL ROMÂNIEI, PARTEA I, Nr. 734/30.X.2008

(3) Operatorul are obligația de a transmite ANC o copie de pe
fiecare dintre cererile noi de interconectare și, respectiv, de pe
fiecare dintre cererile de modificare, completare sau retragere a
cererii inițiale, în termen de două zile lucrătoare de la data
primirii acestora.
(4) Operatorul are obligația de a analiza opțiunile de
interconectare cuprinse în cererile ulterioare încheierii
contractului prevăzut la alin. (1) transmise de administratorul
SNUAU și de a elabora soluțiile tehnice pentru implementarea
interconectării, pe care le va comunica administratorului
SNUAU, în cel mult 20 de zile de la data primirii cererii de
interconectare.
(5) Operatorul va asigura implementarea modificărilor
contractului încheiat potrivit alin. (1) în termen de cel mult 30 de
zile de la data modificării prevederilor acestuia, pe baza unei
cereri de interconectare la noi puncte de acces.
(6) În cazul modificării sau completării prevederilor
contractului, termenul de negociere este de cel mult 30 de zile
de la data primirii cererii.
(7) În cazul în care pentru furnizarea serviciilor de
interconectare prevăzute în modificările aduse contractului
prevăzut la alin. (1) este necesară colocarea, termenul prevăzut
la alin. (5) include și durata necesară pentru efectuarea de către
Operator a tuturor lucrărilor necesare pentru pregătirea spațiului
alocat, precum și pentru punerea la dispoziția administratorului
SNUAU a acestui spațiu.
SECȚIUNEA a 2-a
Conectarea altor rețele publice de telefonie cu rețeaua
Operatorului în vederea realizării comunicațiilor către SNUAU

Art. 20. — (1) În vederea aplicării dispozițiilor art. 3 alin. (1),
Operatorul are obligația de a oferi altor furnizori de rețele publice
de telefonie, în mod neîntrerupt, serviciul de interconectare în
vederea tranzitului comutat al apelurilor către serviciul de
urgență 112, în condițiile prevăzute în prezenta decizie.
(2) Prin serviciul de interconectare în vederea tranzitului
comutat Operatorul va asigura transportul prin rețeaua sa a
traficului către serviciul de urgență 112 preluat din rețeaua unui
furnizor de rețele publice de telefonie sau a unui terț, de la
punctul de interconectare corespunzător și transferul acestuia
către SNUAU la punctul de interconectare cel mai apropiat.
(3) Serviciul de interconectare în vederea tranzitului comutat
va fi oferit în următoarele forme:
a) simplu tranzit, atunci când un apel către serviciul de
urgență 112 este transmis din rețeaua unui furnizor de rețele
publice de telefonie către SNUAU prin intermediul unui
comutator de tranzit al Operatorului;
b) dublu tranzit, atunci când un apel către serviciul de
urgență 112 este transmis din rețeaua unui furnizor de rețele
publice de telefonie către SNUAU prin intermediul a cel puțin
două comutatoare de tranzit ale Operatorului.
(4) Pentru toate serviciile de interconectare în vederea
tranzitului comutat, va fi facturat numai timpul de conversație
pentru apelurile care au fost stabilite cu succes și la care s-a
răspuns.
(5) Timpul de conversație începe cu semnalul de răspuns și
se încheie cu primul semnal de eliberare a liniei generat fie de
partea care a inițiat apelul, fie de SNUAU.
(6) Operatorul va asigura preluarea cu prioritate de la
punctele de interconectare cu furnizorii de rețele publice de
telefonie a apelurilor către serviciul de urgență 112 și transferul
cu prioritate al acestora către cel mai apropiat punct de
interconectare cu SNUAU. La transportul apelurilor prin rețeaua
sa, Operatorul va acorda aceeași prioritate apelurilor către
serviciul de urgență 112 preluate din rețelele altor furnizori de
rețele publice de telefonie ca cea acordată apelurilor către
serviciul de urgență 112 originate de propriii abonați.

Art. 21. — (1) Furnizorii de rețele publice de telefonie au
obligația de a lua toate măsurile necesare pentru a asigura în
mod neîntrerupt transmiterea către SNUAU a apelurilor inițiate
din propriile rețele către serviciul de urgență 112 prin utilizarea
serviciilor de tranzit comutat furnizate de Operator.
(2) Furnizorii de rețele publice de telefonie asigură, cu
prioritate, primirea și retransmiterea apelurilor către serviciul de
urgență 112, indiferent dacă aceste apeluri sunt inițiate în
rețeaua proprie sau în alte rețele publice de telefonie.
(3) Pentru asigurarea rutării apelurilor la serviciul de urgență
112, furnizorii de rețele publice de telefonie au obligația de a
introduce indicativul de arie geografică corespunzător ariei
geografice, în conformitate cu Planul național de numerotație,
adoptat prin Decizia președintelui Autorității Naționale pentru
Reglementare în Comunicații și Tehnologia Informației
nr. 2.895/2007, din care a fost inițiat apelul, de forma ă2AB”, în
câmpul ăCalled number address” din mesajul IAM al sistemului
de semnalizare pe canal comun nr. 7, componenta ISUP, pentru
toate apelurile inițiate în propria rețea.
(4) Operatorul are obligația de a prelua și de a transmite
către SNUAU, în mod transparent, indicativul de arie geografică
introdus de furnizorii de rețele publice de telefonie, în
conformitate cu dispozițiile alin. (3).
Art. 22. — Furnizorii de rețele publice de telefonie au
obligația de a suporta propriile costuri determinate de originarea
și transmiterea apelurilor către serviciul de urgență 112, în
condițiile prezentei decizii.
Art. 23. — (1) Tarifele care pot fi percepute pentru serviciul de
interconectare în vederea tranzitului comutat al apelurilor către
serviciul de urgență 112 furnizat de Operator nu vor putea
depăși:
a) 0,05 eurocenți/minut pentru simplu tranzit;
b) 0,16 eurocenți/minut pentru dublu tranzit.
(2) Tarifele pentru serviciul de interconectare în vederea
tranzitului comutat al apelurilor către serviciul de urgență 112
furnizat de Operator altor furnizori de rețele publice de telefonie
se facturează de acesta, împreună cu toate tarifele pentru
serviciile necesare pentru realizarea, modificarea și exploatarea
interconectării între rețeaua Operatorului și SNUAU,
administratorului SNUAU.
Art. 24. — Furnizorii de rețele publice de telefonie nu
datorează administratorului SNUAU un tarif pentru serviciul de
interconectare în vederea terminării apelurilor la serviciul de
urgență 112.
CAPITOLUL III
Condițiile tehnice pentru furnizarea informațiilor
de localizare și identificare a apelantului
Art. 25. — (1) Furnizorii de rețele publice de telefonie au
obligația de a pune la dispoziția SNUAU informații de localizare
primară a apelantului, indiferent de tipul rețelei sau de
echipamentul terminal utilizat de acesta, pentru toate categoriile
de apeluri către serviciul de urgență 112, în condițiile prezentei
decizii.
(2) Furnizorii de rețele publice de telefonie transmit apelurile
către serviciul de urgență 112, conținând inclusiv informația de
localizare primară a apelantului în momentul inițierii apelului,
către rețeaua Operatorului, care le transmite în mod transparent
către SNUAU, fără a modifica informațiile de localizare.
Art. 26. — (1) Administratorul SNUAU va asigura
recepționarea și prelucrarea corespunzătoare a informației de
localizare primară asociate apelului primit, în vederea obținerii
informației de localizare.
(2) Bazele de date puse la dispoziție de furnizorii de rețele
publice de telefonie în vederea obținerii informațiilor de
localizare și de identificare a apelanților sunt centralizate și
exploatate unitar de administratorul SNUAU.

MONITORUL OFICIAL AL ROMÂNIEI, PARTEA I, Nr. 734/30.X.2008
(3) Administratorul SNUAU are obligația de a respecta în
toate cazurile confidențialitatea informațiilor incluse în bazele de
date transmise de furnizorii de rețele publice de telefonie în
conformitate cu dispozițiile art. 28 și 31.
SECȚIUNEA 1
Informația de localizare a apelantului în rețelele publice mobile
de telefonie

Art. 27. — (1) Furnizorii de rețele publice mobile de telefonie
au obligația de a transmite informația de localizare primară a
apelantului, prevăzută la art. 25 alin. (1), la inițierea fiecărui apel,
sub forma unui identificator de celulă și, acolo unde este
disponibil acest parametru, sub forma unui identificator de sector
de celulă (cell-id/sector-id) pe rețeaua de semnalizare, la
inițierea apelului, utilizând sistemul de semnalizare pe canal
comun nr. 7.
(2) Pentru transmiterea informației se va utiliza parametrul
ăLocation number” din mesajul IAM al sistemului de semnalizare
pe canal comun nr. 7, componenta ISUP.
(3) În cazul în care rețeaua unui furnizor de rețele publice
mobile de telefonie nu permite utilizarea adresei prevăzute la
alin. (2), furnizorul poate utiliza, în vederea transmiterii
informației de localizare, parametrul ăCalled number address” al
mesajului IAM. Furnizorul de rețele publice mobile de telefonie
va solicita ANC acordul pentru utilizarea acestei metode, pe
baza unei justificări temeinice din punct de vedere tehnic, și va
notifica administratorul SNUAU cu privire la utilizarea acesteia,
cu cel puțin 20 de zile lucrătoare înaintea implementării.
(4) Informația de localizare primară transmisă va fi de forma
unui șir de digiți și va identifica în mod unic o celulă sau un
sector de celulă din rețeaua publică mobilă de telefonie din care
a fost inițiat apelul către serviciul de urgență 112.
(5) Pe baza șirului de digiți aferent informației de localizare
primară transmise de furnizor la momentul inițierii apelului de
urgență, administratorul SNUAU efectuează o interogare a bazei
de date prevăzute la art. 28, obținând astfel informațiile
geografice de localizare a celulei sau a sectorului de celulă din
care s-a inițiat apelul de urgență, împreună cu toate
caracteristicile suplimentare existente în baza de date.
(6) Furnizorii de rețele publice mobile de telefonie au
obligația de a oferi informațiile de localizare primară a
apelantului pentru toate apelurile inițiate în propria rețea către
serviciul de urgență 112 de la numerele asignate propriilor
abonați, indiferent de modalitatea de plată a serviciilor, precum
și de la numerele active în rețeaua proprie pe baza unor acorduri
de roaming.
Art. 28. — (1) Furnizorii de rețele publice mobile de telefonie
au obligația de a pune la dispoziția administratorului SNUAU o
bază de date ce va conține informații de localizare geografică
aferente celulelor și sectoarelor de celulă din rețea. Baza de
date va conține cel puțin următoarele câmpuri:
a) identificatorul celulei sau al sectorului de celulă;
b) latitudinea amplasamentului antenei;
c) longitudinea amplasamentului antenei;
d) azimutul antenei;
e) deschiderea antenei;
f) raza estimativă de acoperire;
g) frecvența de transmitere a celulei.
(2) Furnizorii de rețele publice mobile de telefonie realizează
și administrează bazele de date prevăzute la alin. (1) în format
TXT, utilizând ca separator de câmpuri simbolul ă#”.
(3) Alte informații necesare pentru determinarea localizării
apelantului, precum și caracteristicile câmpurilor incluse în baza
de date prevăzută la alin. (1) vor fi stabilite de către
administratorul SNUAU împreună cu furnizorii de rețele publice
mobile de telefonie.

27

(4) Administratorul SNUAU va transmite ANC o descriere a
formatului complet al bazelor de date, precum și a oricăror
modificări ale acestuia, în termen de 10 zile de la stabilirea
acestora.
Art. 29. — (1) Furnizorii de rețele publice mobile de telefonie
au obligația de a pune la dispoziția administratorului SNUAU
bazele de date în termen de 10 zile de la data intrării în vigoare
a prezentei decizii, în conformitate cu dispozițiile art. 28.
(2) Bazele de date vor fi actualizate la un interval de două
luni de fiecare furnizor de rețele publice mobile de telefonie până
la data de 25 a lunii respective sau ori de câte ori apar modificări
majore ale informațiilor conținute, prin retransmiterea integrală
a bazei de date.
SECȚIUNEA a 2-a
Informația de localizare a apelantului în rețelele publice fixe
de telefonie

Art. 30. — (1) Furnizorii de rețele publice fixe de telefonie
transmit informația de localizare primară a apelantului sub forma
parametrului ăIdentitatea liniei apelante” (CLI) din mesajul IAM
al sistemului de semnalizare pe canal comun nr. 7, componenta
ISUP.
(2) Pe baza șirului de digiți aferent identității liniei apelante
transmise de furnizor în momentul inițierii apelului către serviciul
de urgență 112, administratorul SNUAU efectuează o interogare
a bazei de date prevăzute la art. 31, obținând informațiile de
localizare a apelantului.
(3) Furnizorii de rețele publice fixe de telefonie au obligația de
a oferi informațiile de localizare primară a apelantului pentru
toate apelurile inițiate în propria rețea către serviciul de urgență
112, indiferent dacă acestea sunt inițiate de la numerele
asignate unor abonați sau de la telefoanele publice cu plată,
indiferent de mijloacele de plată utilizate de apelant.
Art. 31. — (1) Furnizorii de rețele publice fixe de telefonie au
obligația de a pune la dispoziția administratorului SNUAU bazele
de date care vor conține adresele tuturor punctelor terminale ale
rețelei unde este furnizat serviciul de telefonie destinat
publicului.
(2) Informațiile prevăzute la alin. (1) vor fi structurate pe
câmpuri, în ordinea următoare:
a) indicativul de arie geografică, în conformitate cu Planul
național de numerotație, aferent ariei geografice din care este
inițiat apelul;
b) numărul de telefon asignat punctului terminal al rețelei de
la care este inițiat apelul;
c) categoria străzii (bulevard, șosea, alee, stradă etc.);
d) strada;
e) numărul străzii;
f) blocul;
g) scara;
h) etajul;
i) apartamentul;
j) sectorul;
k) localitatea: satul, orașul sau municipiul;
l) unitatea administrativ-teritorială de bază: comuna sau
orașul;
m) județul;
n) codul poștal;
o) denumirea sau numele furnizorului de rețele publice fixe
de telefonie.
(3) Alte informații necesare pentru determinarea localizării
apelantului, precum și caracteristicile câmpurilor ce conțin
informațiile prevăzute la alin. (1) vor fi stabilite de către
administratorul SNUAU împreună cu furnizorii de rețele publice
fixe de telefonie.

28

MONITORUL OFICIAL AL ROMÂNIEI, PARTEA I, Nr. 734/30.X.2008

(4) Administratorul SNUAU va transmite ANC o descriere a
formatului complet al bazelor de date, precum și a oricăror
modificări ale acestuia, în termen de 10 zile de la stabilirea
acestora.
(5) Bazele de date prevăzute la alin. (1) se administrează de
către furnizorii de rețele publice fixe de telefonie, în format TXT,
utilizând ca separator de câmpuri simbolul ă#”, în formatul stabilit
potrivit alin. (2) și (3).
Art. 32. — (1) Furnizorii de rețele publice fixe de telefonie au
obligația de a pune la dispoziția administratorului SNUAU bazele
de date în termen de 10 zile de la data intrării în vigoare a
prezentei decizii, în conformitate cu dispozițiile art. 31.
(2) Bazele de date vor fi actualizate la un interval de două
luni de fiecare furnizor de rețele publice fixe de telefonie până la
data de 25 a lunii respective sau ori de câte ori apar modificări
majore ale informațiilor conținute, prin retransmiterea integrală
a bazei de date.
SECȚIUNEA a 3-a
Informația de identificare a apelantului

Art. 33. — (1) Furnizorii de servicii de telefonie destinate
publicului au obligația de a pune la dispoziția administratorului
SNUAU, în mod gratuit, bazele de date care să conțină datele
de identificare ale propriilor abonați, cu respectarea dispozițiilor
alin. (2)—(4), în termen de două luni de la data intrării în vigoare
a prezentei decizii.
(2) Bazele de date transmise de furnizorii de servicii de
telefonie destinate publicului vor fi structurate în câmpuri, în
ordinea următoare:
a) numărul de telefon al abonatului, în formatul național
prevăzut în Planul național de numerotație;
b) numele abonatului persoană fizică, respectiv denumirea
abonatului persoană juridică, după caz;
c) prenumele abonatului persoană fizică;
d) domiciliul abonatului persoană fizică, respectiv sediul
social al abonatului persoană juridică, după caz, cu respectarea
alin. (3);
e) codul numeric personal al abonatului persoană fizică;
f) în cazul serviciilor de telefonie mobilă, codul IMEI al
terminalului utilizat;
g) informații cu privire la serviciul furnizat, în funcție de
modalitatea de plată anterioară sau ulterioară furnizării
serviciilor;
h) informații cu privire la mobilitatea apelantului, în cazul
utilizării unui serviciu independent de locație;
i) numele sau denumirea furnizorului de servicii de telefonie
destinate publicului.
(3) Informațiile prevăzute la alin. (2) lit. d) vor cuprinde
următoarele câmpuri:
a) categoria străzii (bulevard, șosea, alee, stradă etc.);
b) strada;
c) numărul străzii;
d) blocul;
e) scara;
f) etajul;
g) apartamentul;
h) sectorul;
i) localitatea: satul, orașul sau municipiul;
j) unitatea administrativ-teritorială de bază: comuna sau
orașul;
k) județul;
l) codul poștal.
(4) Alte informații necesare pentru determinarea identității
apelantului, precum și caracteristicile câmpurilor ce conțin

informațiile prevăzute la alin. (2) și (3) vor fi stabilite de către
administratorul SNUAU împreună cu furnizorii de servicii de
telefonie destinate publicului.
(5) Administratorul SNUAU va transmite ANC o descriere a
formatului complet al bazelor de date, precum și a oricăror
modificări ale acestuia, în termen de 10 zile de la stabilirea
acestora.
(6) Bazele de date prevăzute la alin. (1) se administrează de
către furnizorii de servicii de telefonie destinate publicului, în
format TXT, utilizând ca separator de câmpuri simbolul ă#”, cu
respectarea dispozițiilor alin. (2)—(4).
(7) Furnizorii de servicii de telefonie destinate publicului au
obligația de a actualiza bazele de date prevăzute la alin. (1)
până la data de 25 a fiecărei luni sau ori de câte ori apar
modificări majore ale informațiilor conținute, prin retransmiterea
integrală a bazei de date.
(8) Bazele de date prevăzute la alin. (1) și la art. 31 alin. (1)
pot fi concatenate și transmise sub forma unei baze de date
unice.
Art. 34. — (1) În situația utilizării unor servicii independente
de locație, localizarea apelantului se va realiza pe baza
informațiilor furnizate verbal de către abonați în momentul
primirii apelului de urgență de către SNUAU, coroborate cu
informațiile de localizare deținute de SNUAU și informațiile de
identificare transmise de furnizori.
(2) În vederea asigurării implementării prevederilor alin. (1),
furnizorii de servicii de telefonie destinate publicului își vor
informa abonații care utilizează servicii independente de locație,
atât la încheierea contractului de furnizare a serviciilor, cât și
periodic, dar cel puțin de două ori pe an, cu privire la limitările
transmiterii informațiilor de localizare primară către SNUAU în
cazul apelurilor de urgență, precum și cu privire la necesitatea
informării furnizorului în cel mai scurt timp cu privire la
modificarea localizării echipamentului terminal al rețelei căruia
i-a fost asignat numărul.
(3) Furnizorii de servicii de telefonie destinate publicului au
obligația de a transmite ANC o descriere detaliată a procedurii
de informare a abonaților care utilizează servicii independente
de locație, precum și a procedurii prin care se oferă acestora
posibilitatea de a informa furnizorul cu privire la modificarea
localizării echipamentului terminal, cu respectarea dispozițiilor
alin. (2), în termen de 3 luni de la data intrării în vigoare a
prezentei decizii, precum și orice modificare a acestor proceduri,
în termen de 10 zile de la data realizării modificării.
CAPITOLUL IV
Măsuri privind limitarea apelării abuzive a serviciului
de urgență 112
Art. 35. — (1) În termen de 30 de zile de la data intrării în
vigoare a prezentei decizii, furnizorii de rețele publice mobile de
telefonie au obligația de a pune la dispoziția administratorului
SNUAU posibilitatea de a transmite către abonații care au
efectuat apeluri abuzive către serviciul de urgență 112 următorul
mesaj scurt în format text: ăAți apelat abuziv serviciul de urgență
112. Veți suporta rigorile legii.”
(2) Administratorul SNUAU elaborează zilnic, pe baza
statisticilor zilei anterioare, lista numerelor de la care s-a
înregistrat un număr semnificativ de apeluri abuzive către
serviciul de urgență 112. Lista conținând numerele de la care au
fost originate apeluri abuzive către serviciul de urgență 112 din
propriile rețele va fi transmisă spre informare și furnizorilor de
rețele publice mobile de telefonie.

29

MONITORUL OFICIAL AL ROMÂNIEI, PARTEA I, Nr. 734/30.X.2008
(3) Pe baza listei prevăzute la alin. (2), administratorul
SNUAU transmite mesaje scurte de atenționare a abonaților
care au apelat abuziv serviciul de urgență 112, astfel:
a) în cazul abonaților care au apelat abuziv de 5 până la
10 ori, în cursul aceleiași zile, serviciul de urgență 112, vor fi
transmise până la 20 de mesaje scurte;
b) în cazul abonaților care au apelat abuziv de mai mult de
10 ori, în cursul aceleiași zile, serviciul de urgență 112, vor fi
transmise până la 50 de mesaje scurte.
(4) Modalitățile tehnice de transmitere a mesajelor scurte
către abonați și data începerii transmiterii efective a acestora
vor fi stabilite de administratorul SNUAU și furnizorii de rețele
publice mobile de telefonie și vor fi comunicate de îndată ANC
de către administratorul SNUAU.
(5) Furnizorii de rețele publice mobile de telefonie vor suporta
costurile aferente transmiterii acestor mesaje pentru o perioadă
de 3 luni de la data începerii transmiterii efective a mesajelor
scurte.
Art. 36. — Măsurile privind limitarea apelării abuzive a
serviciului de urgență 112 se vor aplica pentru o perioadă de
3 luni de la data punerii la dispoziția administratorului SNUAU de
către furnizorii de rețele publice mobile a posibilității de a
transmite către abonații care au efectuat apeluri abuzive către
serviciul de urgență 112 mesaje scurte, cu respectarea
dispozițiilor art. 35.
Art. 37. — Administratorul SNUAU transmite lunar ANC
statisticile zilnice privind numărul de apeluri abuzive către
serviciul de urgență 112, numărul mesajelor transmise în fiecare
caz, precum și lista numerelor de la care au fost efectuate
aceste apeluri.
CAPITOLUL V
Dispoziții tranzitorii și finale
Art. 38. — (1) Administratorul SNUAU transmite Operatorului
și ANC configurația inițială a legăturilor de interconectare, potrivit
art. 6 alin. (2), și programul de migrare la noua soluție de
realizare a comunicațiilor către SNUAU, în termen de două zile
de la data intrării în vigoare a prezentei decizii.
(2) Până la data de 24 noiembrie 2008, Operatorul are
obligația de a lua măsurile necesare pentru a asigura
implementarea în propria rețea a configurației legăturilor de
interconectare solicitată de administratorul SNUAU, conform
programului de migrare stabilit de acesta, precum și a tuturor
serviciilor necesare în vederea asigurării funcționării
comunicațiilor către SNUAU în conformitate cu dispozițiile
prezentei decizii.

Art. 39. — (1) Până la data de 24 noiembrie 2008, Operatorul
oferă altor furnizori de rețele publice de telefonie accesul la
serviciul de urgență 112 prin intermediul serviciului de
interconectare în vederea terminării apelurilor către serviciul de
urgență 112.
(2) Tarifele maxime care pot fi percepute de către Operator
pentru serviciul de interconectare în vederea terminării apelurilor
către serviciul de urgență 112 oferit altor furnizori de rețele
publice de telefonie sunt:
a) 0,84 eurocenți/minut, în cazul interconectării la nivel local
în vederea terminării apelurilor la puncte fixe;
b) 0,97 eurocenți/minut, în cazul interconectării la nivel
regional în vederea terminării apelurilor la puncte fixe;
c) 1,06 eurocenți/minut, în cazul interconectării la nivel
național în vederea terminării apelurilor la puncte fixe.
(3) Până la data prevăzută la alin. (1), tarifele pentru serviciul
interconectare în vederea terminării apelurilor către serviciul de
urgență 112 furnizat de Operator se facturează de acesta,
împreună cu toate tarifele pentru serviciile necesare pentru
realizarea accesului la serviciul de urgență 112, furnizorilor de
rețele publice de telefonie din rețeaua cărora sunt originate
apelurile către serviciul de urgență 112.
Art. 40. — (1) Administratorul SNUAU implementează un
sistem-pilot și coordonează procedurile de testare în vederea
remedierii eventualelor disfuncționalități identificate cu privire la
transmiterea informațiilor de localizare a apelantului, potrivit
dispozițiilor prezentei decizii.
(2) În termen de 10 zile de la data intrării în vigoare a
prezentei decizii, administratorul SNUAU transmite furnizorilor
de rețele publice de telefonie calendarul implementării
sistemului-pilot și al efectuării procedurilor de testare.
(3) Furnizorii de rețele publice de telefonie au obligația de a
participa la efectuarea testelor, în condițiile stabilite de
administratorul SNUAU, și de a colabora la soluționarea
operativă a disfuncționalităților și incompatibilităților identificate
cu privire la transmiterea informațiilor de localizare a apelantului.
(4) Extinderea la nivel național a furnizării informațiilor de
localizare a apelantului în conformitate cu dispozițiile prezentei
decizii se realizează după finalizarea testelor prevăzute la
alin. (3).
Art. 41. — Anexa face parte integrantă din prezenta decizie.
Art. 42. — Prezenta decizie se publică în Monitorul Oficial al
României, Partea I.

Președintele Autorității Naționale pentru Comunicații,
Dorin Liviu Nistoran
București, 24 octombrie 2008.
Nr. 1.023.
ANEXĂ

CODURI

ale punctelor de semnalizare naționale alocate administratorului SNUAU
TIPUL SPC

NSPC

Coduri ale punctelor
de semnalizare

1-254-0, 1-254-1, 1-254-2, 1-254-3, 1-254-4, 1-254-5, 1-254-6, 1-254-7
1-255-0, 1-255-1, 1-255-2, 1-255-3, 1-255-4, 1-255-5, 1-255-6, 1-255-7

Număr total de coduri

16

30

MONITORUL OFICIAL AL ROMÂNIEI, PARTEA I, Nr. 734/30.X.2008

MINISTERUL JUSTIȚIEI

ORDIN
privind acordarea cetățeniei române unor persoane
Având în vedere rapoartele depuse în temeiul art. 17 alin. 1 din Legea cetățeniei române nr. 21/1991, republicată, cu
modificările și completările ulterioare, de Comisia pentru cetățenie, constituită potrivit art. 13 alin. 1 din aceeași lege,
constatând îndeplinite condițiile prevăzute de Legea nr. 21/1991, republicată, cu modificările și completările ulterioare,
în temeiul art. 18 alin. (1) din Legea nr. 21/1991, republicată, cu modificările și completările ulterioare, și al art. 6 alin. (4) din
Hotărârea Guvernului nr. 83/2005 privind organizarea și funcționarea Ministerului Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă cererile de acordare a cetățeniei
române ale persoanelor care au solicitat acordarea ei și care
sunt prevăzute în anexa care face parte integrantă din

prezentul ordin.
Art. 2. — Prezentul ordin se publică în Monitorul Oficial al
României, Partea I.

p. Ministrul justiției,
Sorin Stănescu,
secretar de stat
București, 28 octombrie 2008.
Nr. 2.757/C.
ANEXĂ

L I S TA

persoanelor care au solicitat acordarea cetățeniei române în temeiul art. 8 din Legea cetățeniei române nr. 21/1991,
republicată, cu modificările și completările ulterioare
1. Benforado Elizabeth Suzanne, fiica lui Joseph ș Kight
Mattie Lou, născută la data de 6 mai 1957 în localitatea Lyons,
SUA, cetățean american, cu domiciliul actual în Cluj-Napoca,
str. Teleorman nr. 65, ap. 17, județul Cluj. (1.548A/2007)
2. Hosseini Sarkesh Nasser, fiul lui Mirbagher și Mahbagim,
născut la data de 21 septembrie 1970 în localitatea Tabriz, Iran,
cetățean iranian, cu domiciliul actual în satul Voluntari,
șos. Șefănești nr. 132A, județul Ilfov. (4.006A/2006)
3. Kourdi Mohamed, fiul lui Jemo și Amira, născut la data de
28 martie 1969 în localitatea Skelbie, Siria, cetățean sirian, cu
domiciliul actual în București, str.Turnul Eiffel nr. 8, sectorul 2
(1.326A/2007). Copii minori: Kourdi Jilan, născută la data

de 5 august 2004, Kourdi Fiarda, născută la data de 30 iunie
2002.
4. Tomah A Kahled, fiul lui Ahmed Tomah și Mahdia S. Aliwi,
născut la data de 15 ianuarie 1962 în localitatea Samara,
Irak, cetățean irakian, cu domiciliul actual în București,
șos. Gheorghe Ionescu-Sisești nr. 199, sector 1 (611A/2008).
Copii minori: Tomah Ahmed-Kahled-Ahmed, născut la data
d e 3 1 octombrie 1996, Tomah Saja, născută la data de
2 septembrie 1997, Tomah Ghid, născută la data de 25 noiembrie
1998, Tomah Wael, născut la data de 17 noiembrie 2001, Tomah
Sofyan, născut la data de 14 septembrie 2004, Tomah Reem,
născută la data de 10 octombrie 2008.

ACTE ALE CONSILIULUI SUPERIOR
A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului Institutului Național
al Magistraturii, aprobat prin Hotărârea Plenului Consiliului
Superior al Magistraturii nr. 127/2007
Având în vedere dispozițiile art. 106 lit. b) din Legea nr. 303/2004 privind
statutul judecătorilor și procurorilor, republicată, cu modificările și completările
ulterioare,
în temeiul prevederilor art. 133 alin. (5) și (7) din Constituția României,
republicată, și ale art. 38 alin. (1) din Legea nr. 317/2004 privind Consiliul Superior
al Magistraturii, republicată, cu modificările ulterioare,
Plenul Consiliului Superior al Magistraturii h o t ă r ă ș t e:
Art. I. — Articolul 19 din Regulamentul Institutului Național al Magistraturii,
aprobat prin Hotărârea Plenului Consiliului Superior al Magistraturii nr. 127/2007,

MONITORUL OFICIAL AL ROMÂNIEI, PARTEA I, Nr. 734/30.X.2008

31

publicată în Monitorul Oficial al României, Partea I, nr. 193 din 21 martie 2007, cu
modificările și completările ulterioare, se abrogă.
Art. II. — Prezenta hotărâre se publică în Monitorul Oficial al României,
Partea I.
Președintele Consiliului Superior al Magistraturii,
judecător Lidia Bărbulescu
București, 25 septembrie 2008.
Nr. 912.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic, a unei monede din argint dedicate
aniversării a 80 de ani de la înființarea Societății Române de Radiodifuziune
Art. 1. — În conformitate cu prevederile Legii nr. 312/2004
privind Statutul Băncii Naționale a României, Banca Națională a
României va pune în circulație, în scop numismatic, începând
cu data de 27 octombrie 2008, o monedă din argint dedicată
aniversării a 80 de ani de la înființarea Societății Române de
Radiodifuziune.
Art. 2. — Caracteristicile monedei din argint sunt
următoarele:
• valoare nominală:
10 lei
• material:
argint 999‰;
• greutate:
31,103 g;
• formă:
rotundă;
• diametru:
37 mm;
• calitate:
proof;
• margine:
zimțată.
Aversul prezintă, în partea superioară, inscripția
ăROMANIA”, sediul actual al Radio România, dedesubt, de la
stânga la dreapta, pe două rânduri, anii ă1928 2008”, stema
României și valoarea nominală a monedei — 10 LEI, în partea
inferioară, de la stânga la dreapta, sediul din 1928 al Societății

de Difuziune Radiotelefonică și o crainică din anii ’30 vorbind la
microfon.
Reversul prezintă, în partea superioară, textul pe 3 rânduri
ă80 ANI DE LA INFIINTARE”, dedesubt, de la stânga la dreapta,
un aparat de radio din anii ’30 și sigla nouă a Radio România,
în partea inferioară, o pereche de căști.
Art. 3. — Monedele, ambalate în capsule de metacrilat
transparent, vor fi însoțite de broșuri de prezentare a tematicii
emisiunii, redactate în limbile română, engleză și franceză.
Broșurile includ certificatul de autenticitate al emisiunii, pe care
se găsesc semnăturile guvernatorului Băncii Naționale a
României și casierului central. Monedele vor fi prezentate în cutii
adecvate, pe al căror capac este inscripționată sigla BNR.
Art. 4. — Monedele din argint dedicate aniversării a 80 de ani
de la înființarea Societății Române de Radiodifuziune au putere
circulatorie pe teritoriul României.
Art. 5. — Punerea în circulație, în scop numismatic, a
monedelor din argint din emisiunea dedicată aniversării a 80 de ani
de la înființarea Societății Române de Radiodifuziune se
realizează prin sucursalele București, Cluj, Iași și Timiș ale
Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu
București, 21 octombrie 2008.
Nr. 33.

ACTE ALE COMITETULUI INTERMINISTERIAL
DE FINANȚĂRI, GARANȚII ȘI ASIGURĂRI
COMITETUL INTERMINISTERIAL DE FINANȚĂRI, GARANȚII ȘI ASIGURĂRI

HOTĂRÂRE
pentru modificarea Normelor privind operațiunile în numele și în contul statului de compensare
parțială a dobânzii plătite de operatorii economici la creditele în lei (NI-CST-09-III/0), aprobate prin
Hotărârea Comitetului Interministerial de Finanțări, Garanții și Asigurări nr. 73/2007
În baza Hotărârii Guvernului nr. 534/2007 privind înființarea, atribuțiile, competențele și modul de funcționare ale Comitetului
Interministerial de Finanțări, Garanții și Asigurări și reglementarea operațiunilor de finanțare, garantare și asigurare efectuate de
Banca de Export-Import a României EXIMBANK — S.A. în numele și în contul statului, cu modificările și completările ulterioare,

32

MONITORUL OFICIAL AL ROMÂNIEI, PARTEA I, Nr. 734/30.X.2008

luând în analiză propunerea privind modificarea Normelor privind operațiunile în numele și în contul statului de compensare
parțială a dobânzii plătite de operatorii economici la creditele în lei (NI-CST-09-III/0), aprobate prin Hotărârea Comitetului
Interministerial de Finanțări, Garanții și Asigurări nr. 73/2007, și ținând seama de:
— Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată;
— Nota nr. 672 din 3 octombrie 2008 nr. 1.517 din 2 octombrie 2008, întocmită de Banca de Export-Import a României
EXIMBANK — S.A.;
— discuțiile și propunerile formulate în ședința din data de 9 octombrie 2008 de către membrii Comitetului Interministerial
de Finanțări, Garanții și Asigurări,
Comitetul Interministerial de Finanțări, Garanții și Asigurări, întrunit în plenul ședinței din ziua de 9 octombrie 2008,
h o t ă r ă ș t e:
Articol unic. — Se aprobă modificarea Normelor privind
operațiunile în numele și în contul statului de compensare
parțială a dobânzii plătite de operatorii economici la creditele în
lei (NI-CST-09-III/0), aprobate prin Hotărârea Comitetului

Interministerial de Finanțări, Garanții și Asigurări nr. 73/2007,
publicată în Monitorul Oficial al României, Partea I, nr. 645 din
21 septembrie 2007, cu modificările și completările ulterioare,
conform anexei care face parte integrantă din prezenta hotărâre.

p. Președintele Comitetului Interministerial de Finanțări, Garanții și Asigurări,
Carmen Radu

București, 9 octombrie 2008.
Nr. 328.

ANEXĂ

MODIFICAREA

Normelor privind operațiunile în numele și în contul statului de compensare parțială a dobânzii plătite
de operatorii economici la creditele în lei (NI-CST-09-III/0), aprobate prin Hotărârea Comitetului Interministerial
de Finanțări, Garanții și Asigurări nr. 73/2007
Articol unic. — Art. 5 din Normele privind operațiunile în
numele și în contul statului de compensare parțială a dobânzii
plătite de operatorii economici la creditele în lei (NI-CST-09III/0), aprobate prin Hotărârea Comitetului Interministerial de
Finanțări, Garanții și Asigurări nr. 73/2007, publicate în Monitorul

Oficial al României, Partea I, nr. 645 din 21 septembrie 2007,
cu modificările și completările ulterioare, se modifică după cum
urmează:
ăArt. 5. — Bugetul total al schemei pe perioada de
implementare 2007—2010, defalcat pe ani, este următorul:

— milioane lei
2007

Fond pentru compensații de dobândă
Număr estimat de beneficiari

12,0
1.200

2008

25,0
1.300

2009

10,0
1.000

2010

10,0
1.000”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 734/30.X.2008 conține 32 de pagini.

Prețul: 2,50 lei

&JUYDGY|284661]
ISSN 1453—4495

