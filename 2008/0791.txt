Anul 176 (XX) — Nr. 791

PARTEA I

LEGI, DECRETE, HOTĂRÂRI ȘI ALTE ACTE

Miercuri, 26 noiembrie 2008

SUMAR

Nr.

Pagina

2

DECIZII ALE CURȚII CONSTITUȚIONALE
Decizia nr. 920 din 16 septembrie 2008 referitoare la excepția
de neconstituționalitate a dispozițiilor art. 167 alin. 1 și
art. 201 alin. 1 din Codul de procedură civilă ............
Decizia nr. 1.097 din 15 octombrie 2008 referitoare la excepția
de neconstituționalitate a dispozițiilor art. 2 alin. (2) din
Legea nr. 226/2006 privind încadrarea unor locuri de
muncă în condiții speciale ..........................................

3–4

5–6

11–12

Decizia nr. 1.124 din 16 octombrie 2008 referitoare la excepția
de neconstituționalitate a prevederilor art. 246 alin. (1)
din Legea nr. 95/2006 privind reforma în domeniul
sănătății ......................................................................

13–14

Decizia nr. 1.131 din 16 octombrie 2008 referitoare la excepția
de neconstituționalitate a dispozițiilor art. 250 alin. (1)
pct. 9 și art. 257 lit. l) din Legea nr. 571/2003 privind
Codul fiscal ................................................................

15–16

HOTĂRÂRI ALE GUVERNULUI ROMÂNIEI
1.489. — Hotărâre privind aprobarea bugetului de venituri și
cheltuieli pe anul 2008 al Regiei Autonome ăImprimeria
Băncii Naționale a României” din subordinea Băncii
Naționale a României ................................................

Decizia nr. 1.098 din 15 octombrie 2008 referitoare la excepția
de neconstituționalitate a dispozițiilor art. 266—287 din
Ordonanța de urgență a Guvernului nr. 34/2006 privind
atribuirea contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

6–8

Opinie separată ....................................................................

8–9

Decizia nr. 1.099 din 16 octombrie 2008 referitoare la excepția
de neconstituționalitate a dispozițiilor art. 394 alin. 2
din Codul de procedură penală ..................................

9–10

Decizia nr. 1.114 din 16 octombrie 2008 referitoare la excepția
de neconstituționalitate a dispozițiilor art. 74 alin. (7)
și (8) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal și ale art. 144
alin. (1) lit. a) din Regulamentul din 21 decembrie 2006
de aplicare a Legii nr. 275/2006 privind executarea

Pagina
pedepselor și a măsurilor dispuse de organele
judiciare în cursul procesului penal, aprobat prin
Hotărârea Guvernului nr. 1.897/2006 ........................

DECRETE
1.105. — Decret privind conferirea Semnului onorific În
Serviciul Patriei unor maiștri militari și subofițeri din
Serviciul de Protecție și Pază ....................................

Nr.

17–21

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.204/960. — Ordin al ministrului economiei și finanțelor și al
ministrului muncii, familiei și egalității de șanse pentru
modificarea anexei nr. 3 la Ordinul ministrului
economiei și finanțelor și al ministrului muncii, familiei
și egalității de șanse nr. 971/225/2008 privind
aprobarea bugetelor de venituri și cheltuieli pe anul
2008 pentru unii operatori economici aflați sub
autoritatea Ministerului Economiei și Finanțelor şi a
anexelor nr. 2 şi 16 la Ordinul ministrului economiei și
finanțelor nr. 972/2008 privind aprobarea bugetelor de
venituri şi cheltuieli pe anul 2008 pentru unii operatori
economici din domeniul energiei aflați sub autoritatea
Ministerului Economiei și Finanțelor ..........................

22–31

2

MONITORUL OFICIAL AL ROMÂNIEI, PARTEA I, Nr. 791/26.XI.2008

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor maiștri militari și subofițeri din
Serviciul de Protecție și Pază
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Protecție și Pază,
Președintele României d e c r e t e a z ă:
Art. 1. — Pe data de 1 decembrie 2008 se conferă Semnul
onorific În Serviciul Patriei, pentru 15 ani de activitate în
domeniul apărării, ordinii publice și siguranței naționale,
maiștrilor militari și subofițerilor prevăzuți în anexa nr. 1*), care
face parte integrantă din prezentul decret.

Art. 2. — Pe data de 1 decembrie 2008 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale
maistrului militar și subofițerilor prevăzuți în anexa nr. 2*), care
face parte integrantă din prezentul decret.

PREȘEDINTELE ROMÂNIEI

TRAIAN BĂSESCU

În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU

București, 12 noiembrie 2008.
Nr. 1.105.

*) Anexele nr. 1 și 2 se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 791/26.XI.2008

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 920
din 16 septembrie 2008

referitoare la excepția de neconstituționalitate a dispozițiilor art. 167 alin. 1 și art. 201 alin. 1
din Codul de procedură civilă
Ioan Vida
Nicolae Cochinescu
Acsinte Gaspar
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 167 alin. 1 și art. 201 alin. 1 din Codul de
procedură civilă, excepție ridicată de Societatea Comercială
ăConstrucții Feroviare” — S.R.L. din Onești în Dosarul
nr. 5.329/110/2007 al Tribunalului Bacău — Secția comercială
și contencios administrativ.
La apelul nominal se prezintă apărătorul autorului excepției,
avocatul Doru Trăilă, și partea Ion Drăgan, personal și asistat
de avocatul Angelica Danale.
Avocatul autorului excepției cere Curții formularea unei
adrese către instanța de fond prin care să se solicite
completarea dosarului cu actele depuse în fața acesteia.
Avocatul părții prezente se opune unei astfel de cereri,
arătând că scopul ei este exclusiv dilatoriu.
Reprezentantul Ministerului Public arată că nu sunt motive
care să justifice amânarea cauzei și solicită respingerea cererii.
Având cuvântul pe fond, avocatul autorului excepției susține
admiterea criticii, întrucât dispozițiile art. 167 alin. 1 și art. 201
alin. 1 din Codul de procedură civilă dau posibilitatea
discreționară instanțelor de a administra probele în dosar, cu
încălcarea prevederilor art. 21 și 24 din Constituție.
Avocatul părții Ion Drăgan apreciază că exercitarea
drepturilor procesuale, inclusiv dreptul de a ridica excepții de
neconstituționalitate, trebuie să se realizeze cu bună-credință.
Or, autorul excepției nu a prezentat elemente noi, de natură a
schimba jurisprudența Curții Constituționale în materia criticată,
ceea ce denotă o exercitare abuzivă a dreptului procesual.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în această materie.
C U R T E A,

având în vedere actele și lucrările dosarului, reține următoarele:
Prin Încheierea din 18 februarie 2008, pronunțată în Dosarul
nr. 5.329/110/2007, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 167

alin. 1 și art. 201 alin. 1 din Codul de procedură civilă,
excepție ridicată de Societatea Comercială ăConstrucții
Feroviare” — S.R.L. din Onești.
În motivarea excepției de neconstituționalitate autorul
acesteia arată că dispozițiile procesual civile dau posibilitatea
instanței ca, în mod arbitrar, să cenzureze modul de realizare a
mijloacelor de probă, lipsindu-le astfel de orice substanță. Unul
dintre aceste cazuri este cel stabilit de art. 167 alin. 1 coroborat
cu art. 201 alin. 1 din Codul de procedură civilă, care atribuie
instanței dreptul de a decide numărul de experți care să
realizeze expertiza. Prin cenzurarea numărului experților,
instanța poate influența în mod direct rezultatul expertizei, ceea
ce încalcă flagrant drepturile părților.
Prin urmare, dispozițiile legale criticate, oferind instanței
judecătorești posibilitatea unui control excesiv și nejustificat
asupra probelor în procesul civil, îngrădesc dreptul la apărare
al părților și periclitează în mod real corectitudinea procesului.
Tribunalul Bacău — Secția comercială și contencios
administrativ consideră excepția ca fiind neîntemeiată.
Stabilirea numărului de experți care să realizeze expertiza nu
încalcă dreptul la apărare și liberul acces la justiție al părților, ci
constituie atributul instanței care poate aprecia, în funcție de
complexitatea sau dificultatea cauzei, condițiile de efectuare a
expertizei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază critica de neconstituționalitate ca fiind neîntemeiată. Competența recunoscută
instanței de a hotărî asupra admisibilității unei probe, precum și
de a numi experți atunci când consideră necesar să cunoască
părerea unui specialist este un corolar firesc și necesar al
învestirii sale cu soluționarea cauzei.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

4

MONITORUL OFICIAL AL ROMÂNIEI, PARTEA I, Nr. 791/26.XI.2008

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 167 alin. (1) și art. 201 alin. (1) din Codul de procedură
civilă, texte de lege care au următorul conținut :
— Art. 167 alin. (1): ăDovezile se pot încuviința numai dacă
instanța socotește că ele pot să aducă dezlegarea pricinii, afară
de cazul când ar fi primejdie ca ele să se piardă prin întârziere.”;
— Art. 201 alin. (1): ăCând pentru lămurirea unor împrejurări
de fapt instanța consideră necesar să cunoască părerea unor
specialiști, va numi, la cererea părților ori din oficiu, unul sau trei
experți, stabilind prin încheiere punctele asupra cărora ei
urmează să se pronunțe și termenul în care trebuie să efectueze
expertiza. Termenul va fi stabilit astfel încât depunerea
expertizei la instanță să aibă loc conform dispozițiilor art. 209.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 11 și art. 20 cu privire la dreptul intern și dreptul
internațional, art. 21 referitor la accesul liber la justiție și art. 24
privitor la dreptul la apărare.
Examinând excepția de neconstituționalitate, Curtea
constată că, asupra constituționalității textelor de lege criticate
prin raportare la aceleași dispoziții constituționale, s-a pronunțat
prin Decizia nr. 840 din 28 noiembrie 2006, publicată în
Monitorul Oficial al României, Partea I, nr. 46 din 22 ianuarie
2007. Cu acel prilej a reținut că ăîn ceea ce privește competența
recunoscută instanței de a hotărî asupra admisibilității unei
probe, în funcție de pertinența și concludența sa, aceasta este
un corolar firesc și necesar al învestirii sale cu soluționarea
cauzei pe care este ținută să o finalizeze printr-o hotărâre legală
și temeinică. Dincolo de rațiunile care impun și justifică o atare
prerogativă, consacrarea ei nu relevă însă niciun fine de
neconstituționalitate.[ ]
În ceea ce privește prevederile art. 21 alin. (3) din Legea
fundamentală, Curtea a constatat că dispozițiile art. 167 alin. 1
din Codul de procedură civilă, departe de a aduce atingere
dreptului la un proces echitabil, în realitate îi dau expresie,
constituind o modalitate eficientă de prevenire și limitare a
abuzului de drept în materie.

În sfârșit, cu referire la art. 11 alin. (2), raportat la art. 20
alin. (1) din Constituție, invocarea acestora este lipsită de
relevanță, în măsura în care nu a fost evidențiată o prevedere
convențională internațională, nepreluată de Constituție, care să
fi fost încălcată prin reglementarea criticată. Așa fiind, critica de
neconstituționalitate a dispozițiilor art. 167 alin. 1 din Codul de
procedură civilă față de aceste prevederi constituționale este
neîntemeiată”.
Referitor la critica de neconstituționalitate a dispozițiilor
art. 201 alin. (1) din Codul de procedură civilă, Curtea reține că
acestea reglementează admisibilitatea expertizei, ca mijloc de
probă în cadrul procesului civil, la cererea uneia dintre părți sau
a instanței, din oficiu, când, pentru lămurirea unor fapte sau
împrejurări ale cauzei, sunt necesare cunoștințele unui expert
sau specialist dintr-un anumit domeniu. Numirea unui expert sau
a trei experți se face de către instanță, prin încheiere, pe baza
acordului părților sau, dacă acestea nu se învoiesc, numirea se
face de instanța de judecată în ședință publică, prin tragere la
sorți de pe lista întocmită și comunicată de către biroul local de
expertiză. Norma procedurală referitoare la numărul experților
are caracter imperativ — ăinstanța va numi”, un expert sau trei
experți, în funcție de anumite criterii, precum complexitatea
cauzei, obiectivele expertizei sau termenul stabilit pentru
întocmirea acestui mijloc de probă. Așa fiind, Curtea constată
că opțiunea instanței pentru una dintre cele două variante nu se
manifestă în mod arbitrar, ci este întemeiată pe criterii obiective
ce rezultă din dosarul cauzei, împrejurare ce lipsește de temei
critica referitoare la controlul ăexcesiv și nejustificat” exercitat de
instanță asupra probelor în procesul civil.
Mai mult, Curtea reține că, potrivit dispozițiilor art. 204 din
Codul de procedură civilă, părțile implicate în proces au
posibilitatea de a recuza expertul sau experții desemnați de
instanță pentru efectuarea expertizei pentru aceleași motive ca
și judecătorii, în termen de 5 zile de la numire, dacă motivul
recuzării există la acea dată, sau de la data ivirii motivului de
recuzare. Cererea de recuzare se soluționează în ședință
publică, cu citarea părților și a expertului. Prin urmare, Curtea
constată că părțile interesate beneficiază de suficiente garanții
procesuale menite să le asigure dreptul la un proces echitabil,
prin administrarea unui probatoriu judicios.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 167 alin. 1 și art. 201 alin. 1 din Codul de procedură civilă,
excepție ridicată de Societatea Comercială ăConstrucții Feroviare” — S.R.L. din Onești în Dosarul nr. 5.329/110/2007 al Tribunalului
Bacău — Secția comercială și contencios administrativ.
Definitivă și general obligatorie.
Pronunțată în ședința publică din data de 16 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 791/26.XI.2008

5

CURTEA CONSTITUȚIONALĂ

D E C I Z I A Nr. 1.097
din 15 octombrie 2008

referitoare la excepția de neconstituționalitate a dispozițiilor art. 2 alin. (2)
din Legea nr. 226/2006 privind încadrarea unor locuri de muncă în condiții speciale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (2) din Legea nr. 226/2006 privind
încadrarea unor locuri de muncă în condiții speciale, excepție
ridicată de Ferdinand Muțiu în Dosarul nr. 544/115/2007 al
Tribunalului Caraș-Severin — Secția civilă.
Dezbaterile au avut loc în ședința publică din data de
7 octombrie 2008 și au fost consemnate în încheierea din acea
dată, când, având nevoie de timp pentru a delibera, Curtea a
amânat pronunțarea pentru data de 14 octombrie 2008 și,
ulterior, 15 octombrie 2008.
C U R T E A,

având în vedere actele și lucrările dosarului, reține următoarele:
Prin Încheierea din 22 iunie 2007, pronunțată în Dosarul
nr. 544/115/2007, Tribunalul Caraș-Severin — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 alin. (2) din Legea
nr. 226/2006 privind încadrarea unor locuri de muncă în
condiții speciale. Excepția a fost ridicată de Ferdinand Muțiu
într-o cauză civilă având ca obiect drepturi de asigurări sociale.
În motivarea excepției de neconstituționalitate autorul
excepției arată, în esență, că textul de lege criticat creează o
inegalitate între persoane aflate în situații identice, întrucât
asimilează stagiului de cotizare în condiții speciale doar
activitatea desfășurată înainte de intrarea în vigoare a Legii
nr.19/2000 în locuri de muncă încadrate conform legislației
anterioare în grupa I de muncă și care sunt încadrate, potrivit
Legii nr. 226/2006, în condiții speciale, fiind excluse, în
consecință, locurile de muncă încadrate anterior în grupa I de
muncă, dar care nu au fost menționate în cuprinsul Legii
nr. 226/2006.
Tribunalul Caraș-Severin — Secția civilă consideră că
excepția de neconstituționalitate nu este întemeiată, întrucât
activitatea și meseria îndeplinită de reclamant nu se încadrează
în activitățile și meseriile prevăzute de anexa nr. 2 la Legea
nr. 226/2006.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate

fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 alin. (2) din Legea nr. 226/2006 privind
încadrarea unor locuri de muncă în condiții speciale, publicată în
Monitorul Oficial al României, Partea I, nr. 509 din 13 iunie 2006,
dispoziții potrivit cărora ăSunt asimilate stagiului de cotizare în
condiții speciale perioadele de timp anterioare intrării în vigoare
a Legii nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare, în care asigurații și-au desfășurat activitatea, pe
durata programului normal de lucru din luna respectivă, în
locurile de muncă încadrate conform legislației anterioare în
grupa I de muncă și care, potrivit prezentei legi, sunt încadrate
în condiții speciale”.
Autorul excepției consideră că acest text de lege este contrar
principiului egalității în drepturi, consacrat de art. 16 alin. (1) din
Constituție.
Examinând excepția de neconstituționalitate, Curtea reține
că, în esență, critica autorului excepției are în vedere existența
unei diferențe de tratament instituite prin art. 2 alin. (2) din Legea
nr. 226/2006, în sensul excluderii de la beneficiul asimilării
stagiului de cotizare în condiții speciale a perioadelor în care
anumite persoane au desfășurat activitatea în grupa I de muncă,
anterior intrării în vigoare a Legii nr. 19/2000, iar aceste locuri de
muncă nu se regăsesc, în prezent, în cuprinsul Legii
nr. 226/2006, așa cum cere textul de lege criticat.
Având în vedere aceste critici, Curtea observă că, potrivit
art. 20 alin. (1) din Legea nr. 19/2000 privind sistemul public de
pensii și alte drepturi de asigurări sociale, publicată în Monitorul
Oficial al României, Partea I, nr. 140 din 1 aprilie 2000, locurile
de muncă încadrate în condiții speciale, în vederea pensionării,
sunt stabilite expres și limitativ. Alineatul 2 al aceluiași articol
precizează că, în afara locurilor enumerate, se mai pot încadra
în condiții speciale și alte locuri de muncă, dar numai prin lege.
În continuare, Curtea reține că, potrivit prevederilor alin. (3)
al art. 20 din Legea nr. 19/2000, metodologia și criteriile de
încadrare a persoanelor în locuri de muncă în condiții speciale
se stabilesc prin hotărâre a Guvernului, pe baza propunerii
comune a Ministerului Muncii și Solidarității Sociale și a
Ministerului Sănătății și Familiei, în urma consultării Casei
Naționale de Pensii și alte Drepturi de Asigurări Sociale.

6

MONITORUL OFICIAL AL ROMÂNIEI, PARTEA I, Nr. 791/26.XI.2008

În consecință, Guvernul a adoptat Hotărârea nr. 1.025/2003
privind metodologia și criteriile de încadrare a persoanelor în
locuri de muncă în condiții speciale, publicată în Monitorul Oficial
al României, Partea I, nr. 645 din 10 septembrie 2003, prin care
a stabilit aceste criterii, în mod cumulativ, astfel: ăa) încadrarea
locurilor de muncă în grupa I de muncă, anterior datei de
1 aprilie 2001;
b) desfășurarea activității în condiții speciale pe durata
programului normal de lucru din luna respectivă numai în locurile
de muncă definite la art. 1 lit. a);
c) existența la locurile de muncă în condiții speciale a unor
factori de risc care nu pot fi înlăturați, în condițiile în care s-au
luat măsurile tehnice și organizatorice pentru eliminarea sau
diminuarea acestora, în conformitate cu legislația de protecție a
muncii în vigoare;
d) efecte asupra persoanelor din punct de vedere al
securității și sănătății în muncă, datorate în exclusivitate unor
cauze profesionale și înregistrate pe perioada ultimilor 15 ani;
e) efecte asupra capacității de muncă și stării de sănătate,
evaluate în baza datelor medicale înregistrate la nivelul
cabinetelor medicale de întreprindere, de structurile medicale
de medicina muncii sau la comisiile de expertizare a capacității
de muncă, pe perioada ultimilor 15 ani.”
Ulterior, a fost înființată o comisie pentru acordarea avizelor
de încadrare în condiții speciale, iar în urma activității acesteia,

au fost stabilite locurile de muncă cu condiții speciale și unitățile
în care se găsesc aceste locuri de muncă. Toate aceste
demersuri au fost cuprinse, în final, în textul Legii nr. 226/2006
care se dorește o concretizare a art. 20 alin. (2) din Legea
nr. 19/2000.
Dacă în situația concretă a autorului excepției au fost sau nu
îndeplinite condițiile de asimilare, dacă la stabilirea drepturilor
lor de pensie au fost sau nu valorificate majorările legale ale
stagiului de cotizare pentru activitate în grupa I de muncă
(condiții speciale în prezent) și dacă mai sunt ori nu stagii de
cotizare valorificabile prin recalcularea pensiei în condițiile
prevăzute de art. 169 din Legea nr. 19/2000, acestea nu
reprezintă probleme de constituționalitate, ci probleme de fapt
ale căror verificare și soluționare intră în competența instanței
judecătorești.
De altfel, Curtea constată că în materia supusă criticilor de
neconstituționalitate au survenit modificări legislative, și anume
Ordonanța de urgență a Guvernului nr.100/2008 pentru
completarea Legii nr.19/2000 privind sistemul public de pensii
și alte drepturi de asigurări sociale, publicată în Monitorul Oficial
al României, Partea I, nr. 637 din 4 septembrie 2008, astfel că
instanța de judecată este singura competentă să interpreteze și
să aplice normele în vigoare la data judecării cauzei.

Pentru considerentele expuse mai sus, în temeiul art. 146 lit. d) și al art.147 alin.(4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2 alin. (2) din Legea nr. 226/2006 privind
încadrarea unor locuri de muncă în condiții speciale, excepție ridicată de Ferdinand Muțiu în Dosarul nr. 544/115/2007 al Tribunalului
Caraș-Severin — Secția civilă.
Definitivă și general obligatorie.
Pronunțată în ședința publică din data de 15 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.098
din 15 octombrie 2008

referitoare la excepția de neconstituționalitate a dispozițiilor art. 266—287 din Ordonanța de
urgență a Guvernului nr. 34/2006 privind atribuirea contractelor de achiziție publică, a contractelor
de concesiune de lucrări publice și a contractelor de concesiune de servicii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Augustin Zegrean
Ion Tiucă
Mihaela Senia Costinescu

— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 266—287 din Ordonanța de urgență a

MONITORUL OFICIAL AL ROMÂNIEI, PARTEA I, Nr. 791/26.XI.2008
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, excepție ridicată de
Societatea Comercială ăKaviar House București” — S.R.L. —
Filiala Tulcea în Dosarul nr. 295/2/2008 al Curții de Apel
București — Secția a VIII-a contencios administrativ și fiscal.
Dezbaterile au avut loc în ședința publică din data de
9 octombrie 2008 și au fost consemnate în încheierea din acea
dată, când, având nevoie de timp pentru a delibera, Curtea a
amânat pronunțarea pentru data de 14 octombrie 2008 și,
ulterior, 15 octombrie 2008.
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2008, pronunțată în Dosarul
nr. 295/2/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 266—287 din Ordonanța de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii, excepție
ridicată de Societatea Comercială ăKaviar House București”
S.R.L. — Filiala Tulcea.
În motivarea excepției de neconstituționalitate autorii
acesteia susțin că dispozițiile legale criticate instituie o
procedură jurisdicțională destinată a servi exercitării dreptului
persoanei vătămate de a ataca actele unei autorități publice.
Potrivit art. 52 alin. (2) din Constituție, condițiile și limitele
exercitării acestui drept, deci implicit procedura de soluționare a
contestației împotriva actului administrativ vătămător, se
stabilesc prin lege organică.
În ierarhia actelor normative, legile organice au un regim
special cu privire la edictare, adoptare, abrogare etc., datorat
importanței majore a domeniilor pe care le reglementează. Însă,
nici Ordonanța de urgență a Guvernului nr. 34/2006 și nici Legea
sa de aprobare nr. 337/2006 nu au respectat condițiile
constituționale prevăzute pentru adoptarea unei legi cu caracter
organic.
Mai mult, în condițiile în care Constituția a consfințit principiul
potrivit căruia numai prin lege organică se pot înființa instanțe
specializate în anumite materii, constituirea unor astfel de
complete apare ca fiind în evidentă contradicție și cu prevederile
constituționale ale art. 126 alin. (5) referitoare la interzicerea
înființării de instanțe extraordinare.
Pe de altă parte, ordonanța prevede dreptul persoanei
vătămate de a face plângere împotriva deciziei pronunțate de
Consiliu la instanța judecătorească competentă, această
plângere fiind calificată drept recurs și constituind unicul grad
de jurisdicție reglementat. Or, în condițiile în care Constituția
prevede dreptul de a exercita cel puțin o cale de atac împotriva
hotărârii judecătorești pronunțate de instanță, rezultă că
dispozițiile criticate încalcă principiul dublului grad de jurisdicție.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, întrucât Consiliul
Național de Soluționare a Contestațiilor reprezintă un organ
administrativ cu atribuții jurisdicționale, care își desfășoară
activitatea în temeiul art. 21 alin. (4) din Constituție, potrivit
căruia ăjurisdicțiile speciale administrative sunt facultative și
gratuite”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

7

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră neîntemeiată excepția de
neconstituționalitate, arătând că prin înființarea completelor de
judecată din cadrul Consiliului Național de Soluționare a
Contestațiilor nu se constituie instanțe judecătorești, în sensul
determinat de Legea fundamentală, ci se realizează o jurisdicție
specială administrativă facultativă.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 266—287 din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii, publicată în Monitorul Oficial al
României, Partea I, nr. 418 din 15 mai 2006, aprobată, cu
modificări și completări, prin Legea nr. 337/2006, publicată în
Monitorul Oficial al României, Partea I, nr. 625 din 20 iulie 2006.
Autorul excepției susține că dispozițiile legale criticate încalcă
prevederile constituționale ale art. 52 alin. (2) privitoare la
dreptul persoanei vătămate de o autoritate publică, art. 115
alin. (5) referitor la ordonanțele de urgență, art. 125 alin. (1) care
prevăd statutul judecătorilor, art. 126 alin. (1), (2) și (5)
referitoare la instanțele judecătorești și ale art. 129 care
stabilesc dreptul exercitării căilor de atac împotriva hotărârilor
judecătorești.
Curtea constată că, prin Decizia nr. 569 din 15 mai 2008,
publicată în Monitorul Oficial al României, Partea I, nr. 537 din
16 iulie 2008, a fost admisă excepția referitoare la dispozițiile
art. 281 alin. (1) din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii și s-a constatat că textul este
neconstituțional în măsura în care nu permite ca plângerea
împotriva deciziilor Consiliului Național de Soluționare a
Contestațiilor să fie adresată și direct instanței de judecată
competente.
Examinând excepția de neconstituționalitate referitoare la
celelalte dispoziții criticate, Curtea constată că, asupra
constituționalității lor, prin raportare la aceleiași prevederi din
Constituție, s-a pronunțat în mai multe rânduri, de exemplu prin
Decizia nr. 690/2007, publicată în Monitorul Oficial al României,
Partea I, nr. 668 din 1 octombrie 2007, sau prin Decizia
nr. 887/2007, publicată în Monitorul Oficial al României, Partea I,
nr. 779 din 16 noiembrie 2007. Cu acele prilejuri s-a reținut
netemeinicia criticilor invocate, iar rațiunile care au stat la baza
adoptării soluției anterioare își păstrează valabilitatea și în
prezent, astfel încât aceasta se impune a fi menținută.

8

MONITORUL OFICIAL AL ROMÂNIEI, PARTEA I, Nr. 791/26.XI.2008

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 266—287 din Ordonanța de urgență a Guvernului nr. 34/2006
privind atribuirea contractelor de achiziție publică, a contractelor de concesiune de lucrări publice și a contractelor de concesiune
de servicii, excepție ridicată de Societatea Comercială ăKaviar House București” — S.R.L. — Filiala Tulcea în Dosarul
nr. 295/2/2008 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 15 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

OPINIE SEPARATĂ

Consider că excepția de neconstituționalitate a dispozițiilor
art. 266—287 din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii este întemeiată și ar fi trebuit admisă
pentru următoarele motive:
Examinând excepția de neconstituționalitate, am constatat
că, asupra constituționalității textelor de lege criticate, Curtea
s-a pronunțat prin Decizia nr. 690/2007, publicată în Monitorul
Oficial al României, Partea I, nr. 668 din 1 octombrie 2007 sau
prin Decizia nr. 887/2007, publicată în Monitorul Oficial al
României, Partea I, nr. 779 din 16 noiembrie 2007. Cu acele
prilejuri s-a reținut că dispozițiile criticate reglementează ăo
procedură administrativ-jurisdicțională de soluționare a
contestațiilor privind atribuirea contractelor de achiziție publică,
a contractelor de concesiune de lucrări publice și a contractelor
de concesiune de servicii. Pentru soluționarea contestațiilor,
partea care se consideră vătămată are dreptul să se adreseze
Consiliului Național de Soluționare a Contestațiilor.
Referitor la legitimitatea constituțională a procedurilor
administrativ-jurisdicționale, Curtea Constituțională a statuat, de
principiu, prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994, că instituirea unei proceduri administrativjurisdicționale nu contravine dispozițiilor constituționale, atâta
timp cât decizia organului administrativ de jurisdicție poate fi
atacată în fața unei instanțe judecătorești, iar ăexistența unor
organe administrative de jurisdicție nu poate să ducă la
înlăturarea intervenției instanțelor judecătorești în condițiile legii.
În atare situație este exclusă posibilitatea ca un organ al
administrației publice, chiar cu caracter jurisdicțional, să se
substituie instanței judecătorești”, astfel încât părților nu li se
poate limita exercitarea unui drept consfințit de Constituție. Sub
acest aspect, dispozițiile art. 283 alin. (1) prevăd dreptul
persoanei interesate de a formula plângere împotriva deciziei
pronunțate de Consiliu, prevederile art. 283—285 din ordonanță
stabilind instanța competentă să o soluționeze, precum și
procedura specială de judecată aplicabilă.
Pe de altă parte, ordonanța prevede în mod expres în
art. 255 alin. (1) că ăpersoana care se consideră vătămată

într-un drept al său ori într-un interes legitim printr-un act al
autorității contractante, cu încălcarea dispozițiilor legale în
materia achizițiilor publice, are dreptul de a contesta actul
respectiv pe cale administrativ-jurisdicțională, în condițiile
prezentei ordonanțe de urgență, sau în justiție, în condițiile Legii
contenciosului administrativ nr. 554/2004, cu modificările
ulterioare”. Or, într-o atare situație, dispozițiile criticate satisfac
pe deplin cerința constituțională consacrată de art. 21 alin. (4),
potrivit căreia ăjurisdicțiile speciale administrative sunt facultative
și gratuite”, persoana vătămată având posibilitatea de a opta
între contestarea actului administrativ pe calea administrativjurisdicțională și formularea unei acțiuni direct în fața instanței
judecătorești, în temeiul dreptului comun în materia
contenciosului administrativ. Mai mult, dipozițiile legale criticate
constituie expresia prevederilor art. 52 alin. (1) din Constituție,
potrivit cărora ăPersoana vătămată într-un drept al său ori
într-un interes legitim, de o autoritate publică, printr-un act
administrativ sau prin nesoluționarea în termenul legal a unei
cereri, este îndreptățită să obțină recunoașterea dreptului pretins
sau a interesului legitim, anularea actului și repararea pagubei”.
Însă, dispozițiile legale criticate cuprinse în Ordonanța de
urgență a Guvernului nr. 34/2006 aprobată, cu modificări și
completări, prin Legea nr. 337/2006, nu respectă exigențele
constituționale impuse de prevederile art. 52 alin. (2) din
Constituție, conform cărora ăCondițiile și limitele exercitării
acestui drept [al persoanei vătămate de o autoritate publică] se
stabilesc prin lege organică”.
Astfel, Legea nr. 337/2006 pentru aprobarea Ordonanței de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, supusă
examinării, este o lege ordinară, fiind adoptată de Parlamentul
României cu respectarea prevederilor art. 76 alin. (2) din
Constituție, care prevăd că ăLegile ordinare și hotărârile se
adoptă cu votul majorității membrilor prezenți din fiecare
Cameră”.
Mai mult, întrucât prevederile art. 287 alin. (2) din ordonanță
stabilesc că ăDispozițiile prezentei ordonanțe de urgență se
completează cu dispozițiile Legii nr. 554/2004, cu modificările
ulterioare, în măsura în care nu sunt contrare”, confirmă faptul

MONITORUL OFICIAL AL ROMÂNIEI, PARTEA I, Nr. 791/26.XI.2008
că ordonanța criticată conține norme derogatorii de la legea
contenciosului administrativ, ceea ce reprezintă o încălcare a
prevederilor constituționale cuprinse în art. 73 alin. (3) lit.k), care
statuează că ăPrin lege organică se reglementează:[ ]
k) contenciosul administrativ”.
Având în vedere argumentele expuse, pe cale de consecință,
sunt încălcate și normele constituționale ale art. 76 alin. (1), —
ăLegile organice și hotărârile privind regulamentele Camerelor
se adoptă cu votul majorității membrilor fiecărei Camere” și ale

9

art. 1 alin. (5), potrivit cărora ăRespectarea Constituției, a
supremației sale și a legilor este obligatorie”.
Neconstituționalitatea extrinsecă astfel reținută are eficiență
destructivă asupra legii și asupra ordonanței în ansamblul lor,
fiind de neconceput ca acestea să fie doar pro parte lege
organică, rămânând, totodată, pro parte lege ordinară.
În considerarea celor arătate, apreciem excepția de
neconstituționalitate ca întemeiată, iar critica cu un atare obiect
ar fi trebuit admisă.

Judecător,
Augustin Zegrean

CURTEA CONSTITUȚIONALĂ

D E C I Z I A Nr. 1.099
din 16 octombrie 2008

referitoare la excepția de neconstituționalitate a dispozițiilor art. 394 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 394 alin. 2 din Codul de procedură penală,
excepție ridicată de Hristache Ionescu în Dosarul
nr. 10.266/4/2007 al Judecătoriei Sectorului 4 București —
Secția penală.
La apelul nominal răspunde personal autorul excepției.
Cauza se află în stare de judecată.
Autorul excepției solicită admiterea acesteia, pentru
argumentele invocate în fața Judecătoriei Sectorului 4 București —
Secția penală.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 noiembrie 2007, pronunțată în Dosarul
nr. 10.266/4/2007, Judecătoria Sectorului 4 București —
Secția penală a sesizat Curtea Constituțională cu excepția
de neconstituționalitate a dispozițiilor art. 394 alin. 2 din
Codul de procedură penală. Excepția a fost ridicată de
Hristache Ionescu cu ocazia soluționării unei cereri de revizuire.

În motivarea excepției de neconstituționalitate autorul
acesteia susține că prevederile art. 394 alin. 2 din Codul de
procedură penală încalcă dreptul la un proces echitabil în
măsura în care sunt interpretate în sensul că revizuirea pentru
cazul prevăzut de art. 394 alin. 1 lit. a) din Codul de procedură
penală este admisibilă numai dacă se ajunge la pronunțarea
unei soluții opuse celei reținute prin hotărârea atacată (spre
exemplu, achitare în loc de condamnare). În acest sens,
apreciază că art. 4 paragraful 2 din Protocolul nr. 7 la Convenția
pentru apărarea drepturilor omului și a libertăților fundamentale
consacră un drept la redeschiderea procesului, care este
condiționat doar de existența unor fapte noi sau recent
descoperite ori a unui viciu fundamental de procedură. Arată că
a interpreta expresia ăconform legii și procedurii penale” ca
posibilitate a legii interne de a aduce și alte limitări acestei
prevederi poate duce la desființarea dreptului la redeschiderea
procesului.
Judecătoria Sectorului 4 București — Secția penală
apreciază că excepția de neconstituționalitate este
neîntemeiată, întrucât art. 4 paragraful 2 din Protocolul nr. 7 la
Convenția pentru apărarea drepturilor omului și a libertăților
fundamentale nu poate fi interpretat în sensul existenței unui
drept la redeschiderea procedurii penale interne în cazul
descoperirii unor elemente de fapt noi, de natură să afecteze
hotărârea pronunțată. Face trimitere la jurisprudența relevantă
a Curții Europene a Drepturilor Omului, arătând că aceasta nu
statuează nici măcar implicit că statele ar avea obligația
redeschiderii procedurii interne în cazul arătat la art. 4 paragraful 2
din Protocolul nr. 7. De asemenea, invocă jurisprudența Curții
Constituționale în materie, și anume deciziile nr. 250/2004 și
nr. 375/2006.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

10

MONITORUL OFICIAL AL ROMÂNIEI, PARTEA I, Nr. 791/26.XI.2008

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 394 alin. 2
din Codul de procedură penală sunt constituționale. Arată că,
potrivit art. 126 alin. (2) și art. 129 din Constituție, stabilirea căilor
de atac, a condițiilor de exercitare a acestora, precum și a
procedurii de judecată este de competența exclusivă a
legiuitorului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 394 alin. 2 din Codul de procedură penală, care
au următorul cuprins: ăCazul de la lit. a) constituie motiv de
revizuire, dacă pe baza faptelor sau împrejurărilor noi se poate
dovedi netemeinicia hotărârii de achitare, de încetare a
procesului penal ori de condamnare.”
În susținerea neconstituționalității acestui text de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
precum și ale art. 11 privind dreptul internațional și dreptul intern
și ale art. 20 referitoare la tratatele internaționale privind
drepturile omului, raportate la prevederile art. 4 paragraful 2 din
Protocolul nr. 7 la Convenția pentru apărarea drepturilor omului
și a libertăților fundamentale referitoare la posibilitatea

redeschiderii procesului penal, respectiv ale art. 6 paragraful 1
din această Convenție privind dreptul la un proces echitabil.
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor de lege criticate, prin raportare la o serie de texte
din Constituție invocate și în prezenta cauză și față de critici
similare. Astfel, prin Decizia nr. 375 din 4 mai 2006, publicată în
Monitorul Oficial al României, Partea I, nr. 463 din 29 mai 2006,
Curtea a respins excepția de neconstituționalitate a prevederilor
art. 394 alin. 2 din Codul de procedură penală, reținând că
revizuirea constituie o cale extraordinară de atac, reglementată
de legiuitor în temeiul prerogativelor acordate acestuia de
prevederile art. 126 alin. (2) din Constituție, republicată, potrivit
cărora ăCompetența instanțelor judecătorești și procedura de
judecată sunt prevăzute numai prin lege”. Aceste dispoziții
constituționale conferă legiuitorului competența exclusivă de a
stabili procedura de judecată și îl îndrituiesc pe acesta ca, în
considerarea unor situații deosebite, să stabilească reguli
speciale de procedură, precum și modalități de exercitare a
drepturilor procesuale, așa cum este și cazul reglementării
exprese și limitative a cazurilor în care poate fi promovată
revizuirea, precum și a condițiilor în care poate fi exercitată
această cale de atac. Totodată, faptul că revizuirea se poate
exercita numai în anumite cazuri, strict și limitativ prevăzute de
legiuitor, nu împiedică părțile interesate de a apela la instanțele
judecătorești, de a fi apărate, de a promova căile de atac
ordinare prevăzute de lege și de a se prevala de garanțiile
procesuale care condiționează un proces echitabil.
Întrucât nu au intervenit elemente noi, de natură să justifice
schimbarea jurisprudenței Curții, atât soluția, cât și
considerentele deciziei menționate mai sus își păstrează
valabilitatea și în prezenta cauză.
În plus, aspectele ce țin de aplicarea legii de către organele
de urmărire penală nu intră sub incidența controlului de
constituționalitate exercitat de Curte, ci sunt de competența
instanței învestite cu soluționarea litigiului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 394 alin. 2 din Codul de procedură penală, excepție ridicată
de Hristache Ionescu în Dosarul nr. 10.266/4/2007 al Judecătoriei Sectorului 4 București — Secția penală.
Definitivă și general obligatorie.
Pronunțată în ședința publică din data de 16 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 791/26.XI.2008

11

CURTEA CONSTITUȚIONALĂ

D E C I Z I A Nr. 1.114
din 16 octombrie 2008

referitoare la excepția de neconstituționalitate a dispozițiilor art. 74 alin. (7) și (8)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal și ale art. 144 alin. (1) lit. a) din Regulamentul din 21 decembrie 2006
de aplicare a Legii nr. 275/2006 privind executarea pedepselor și a măsurilor dispuse
de organele judiciare în cursul procesului penal, aprobat prin Hotărârea Guvernului nr. 1.897/2006
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 74 alin. (7) și (8) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal și ale art. 144 alin. (1) lit. a)
din Regulamentul din 21 decembrie 2006 de aplicare a Legii
nr. 275/2006 privind executarea pedepselor și a măsurilor
dispuse de organele judiciare în cursul procesului penal, aprobat
prin Hotărârea Guvernului nr. 1.897/2006, excepție ridicată de
Alexandru Marian Matei în Dosarul nr. 2.532/262/2007 al
Judecătoriei Moreni.
La apelul nominal lipsește autorul excepției, față de care
procedura de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere, ca fiind inadmisibilă, a excepției de
neconstituționalitate a art. 144 alin. (1) lit. a) din Regulamentul
din 21 decembrie 2006 de aplicare a Legii nr. 275/2006 privind
executarea pedepselor și a măsurilor dispuse de organele
judiciare în cursul procesului penal, aprobat prin Hotărârea
Guvernului nr. 1.897/2006, respectiv de respingere ca
neîntemeiată a criticii de neconstituționalitate a art. 74 alin. (7)
și (8) din Legea nr. 275/2006.
C U R T E A,

având în vedere actele și lucrările dosarului, reține următoarele:
Prin Încheierea din 2 aprilie 2008, pronunțată în Dosarul
nr. 2.532/262/2007, Judecătoria Moreni a sesizat Curtea
Constituțională cu excepția de neconstituționalitate a
dispozițiilor art. 74 alin. (7) și (8) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal și ale art. 144
alin. (1) lit. a) din Regulamentul din 21 decembrie 2006 de
aplicare a Legii nr. 275/2006 privind executarea pedepselor
și a măsurilor dispuse de organele judiciare în cursul
procesului penal, aprobat prin Hotărârea Guvernului
nr. 1.897/2006. Excepția a fost ridicată de Alexandru Marian
Matei cu ocazia soluționării contestației împotriva unei încheieri
a judecătorului delegat pentru executarea pedepselor privative
de libertate.
În motivarea excepției de neconstituționalitate autorul
acesteia susține că dispozițiile art. 74 alin. (7) din Legea
nr. 275/2006 încalcă prezumția de nevinovăție, întrucât
sancțiunile aplicate de comisia de disciplină din cadrul locului
de deținere sunt puse în executare mai înainte de a rămâne
definitive. De asemenea, consideră că prevederile art. 74

alin. (8) din Legea nr. 275/2006 îngrădesc accesul la justiție și
folosirea căilor de atac, având în vedere că hotărârea
pronunțată de judecătorie nu este susceptibilă de recurs, în
condițiile în care accesul la judecătorul delegat nu reprezintă un
grad de jurisdicție. Mai arată că dispozițiile art. 144 alin. (1) lit. a)
din Regulamentul de aplicare a Legii nr. 275/2006 aduc atingere
dreptului de a nu fi pedepsit de două ori pentru aceeași faptă.
Judecătoria Moreni apreciază că prevederile art. 74 alin. (7)
din Legea nr. 275/2006 contravin principiului prezumției de
nevinovăție, întrucât sancțiunea disciplinară este pusă în
executare mai înainte de a se hotărî în mod definitiv asupra
legalității și temeiniciei aplicării ei. Astfel, în cazul în care instanța
dispune anularea sancțiunii disciplinare, aceasta fiind deja
executată, hotărârea rămâne fără finalitate. În ceea ce privește
dispozițiile art. 74 alin. (8) din Legea nr. 275/2006, opinează că
nu este îngrădit accesul la justiție, întrucât legalitatea și
temeinicia aplicării sancțiunii disciplinare sunt supuse verificării
judecătorului delegat și apoi controlului judecătoriei, persoanele
condamnate beneficiind astfel de două grade de jurisdicție,
având în vedere că și în cadrul procedurii în fața judecătorului
delegat există posibilitatea asistării de către un avocat.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 74 alin. (7)
și (8) din Legea nr. 275/2006 sunt constituționale, invocând, în
acest sens, Decizia Curții Constituționale nr. 463/2007. Totodată,
arată că, potrivit art. 29 alin. (1) din Legea nr. 47/1992 privind
organizarea și funcționarea Curții Constituționale, aceasta din
urmă decide asupra excepțiilor privind neconstituționalitatea
unei legi sau ordonanțe ori a unei dispoziții dintr-o lege sau
dintr-o ordonanță în vigoare, astfel încât excepția de
neconstituționalitate a dispozițiilor art. 144 alin. (1) lit. a) din
Regulamentul de aplicare a Legii nr. 275/2006 este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 74 alin. (7) și (8) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, precum și
dispozițiile art. 144 alin. (1) lit. a) din Regulamentul din
21 decembrie 2006 de aplicare a Legii nr. 275/2006 privind

12

MONITORUL OFICIAL AL ROMÂNIEI, PARTEA I, Nr. 791/26.XI.2008

executarea pedepselor și a măsurilor dispuse de organele
judiciare în cursul procesului penal, aprobat prin Hotărârea
Guvernului nr. 1.897/2006, publicată în Monitorul Oficial al
României, Partea I, nr. 24 din 16 ianuarie 2007. Textele criticate
au următorul cuprins:
— Art. 74 alin. (7) și (8) din Legea nr. 275/2006:
ă(7) Plângerea formulată conform alin. (1) și contestația
introdusă potrivit alin. (5) nu suspendă executarea sancțiunilor
disciplinare, cu excepția celei prevăzute în art. 71 alin. (1) lit. f).
(8) Hotărârea judecătoriei este definitivă.”;
— Art. 144 alin. (1) lit. a) din Regulamentul de aplicare a Legii
nr. 275/2006: ă(1) Ridicarea unei sancțiuni disciplinare aplicate
anterior se acordă persoanelor private de libertate care:
a) timp de două luni de la data aplicării sancțiunii disciplinare
prevăzute la art. 71 alin. (1) lit. a) din Lege, nu au mai comis
abateri disciplinare și au avut o conduită regulamentară.”
În susținerea neconstituționalității acestui text de lege,
autorul excepției invocă încălcarea dispozițiilor constituționale
ale art. 15 privind universalitatea drepturilor fundamentale, ale
art. 16 referitoare la egalitatea în drepturi, ale art. 21 privind
accesul liber la justiție, ale art. 23 alin. (11) referitoare la
prezumția de nevinovăție și ale art. 129 privind folosirea căilor
de atac, respectiv ale art. 20 referitoare la tratatele internaționale
privind drepturile omului raportate la dispozițiile art. 2 referitoare
la dreptul la două grade de jurisdicție în materie penală și ale
art. 4 privind dreptul de a nu fi pedepsit de două ori din
Protocolul nr. 7 la Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 144 alin. (1) lit. a) din
Regulamentul de aplicare a Legii nr. 275/2006, aprobat prin
Hotărârea Guvernului nr. 1.897/2006, potrivit art. 146 lit. d) teza
întâi din Constituție, instanța de contencios constituțional
ăhotărăște asupra excepțiilor de neconstituționalitate privind
legile și ordonanțele, ridicate în fața instanțelor judecătorești sau
de arbitraj comercial”. De asemenea, potrivit art. 29 alin. (1) din
Legea nr. 47/1992, Curtea Constituțională ă[...] decide asupra
excepțiilor ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare,
care are legătură cu soluționarea cauzei în orice fază a litigiului
și oricare ar fi obiectul acestuia”. Prin urmare, hotărârile
Guvernului nu pot constitui obiect al controlului de
constituționalitate, astfel că, potrivit art. 29 alin. (6) din Legea
nr. 47/1992, excepția de neconstituționalitate a dispozițiilor
art. 144 alin. (1) lit. a) din Regulamentul de aplicare a Legii

nr. 275/2006 privind executarea pedepselor și a măsurilor
dispuse de organele judiciare în cursul procesului penal, aprobat
prin Hotărârea Guvernului nr. 1.897/2006, este inadmisibilă.
II. Referitor la dispozițiile art. 74 alin. (7) și (8) din Legea
nr. 275/2006, acestea au mai făcut obiectul controlului de
constituționalitate, prin raportare la texte din Legea
fundamentală și din Convenția pentru apărarea drepturilor
omului și a libertăților fundamentale invocate și în prezenta
cauză și față de critici similare. Astfel, prin Decizia nr. 860 din
10 iulie 2008, publicată în Monitorul Oficial al României,
Partea I, nr. 590 din 6 august 2008, Curtea a reținut că
prevederile de lege contestate se circumscriu celei de-a treia
faze a procesului penal, și anume fazei de executare. Prin
urmare, cadrul general de reglementare vizează o activitate
ulterioară fazei de judecată în care s-a stabilit deja existența
vinovăției în materie penală. Așa fiind, aspectele criticate de
autorul excepției excedează procedurii penale speciale care
guvernează numai fazele de urmărire penală și de judecată,
deoarece situația juridică a condamnatului nu este identică cu
cea a făptuitorului, învinuitului ori cu cea a inculpatului.
Totodată, Curtea a statuat că dispozițiile art. 74 alin. (7) din
Legea nr. 275/2006 se referă la măsurile disciplinare și la
plângerea împotriva acestora, care, spre deosebire de căile
procesuale de atac în materie penală caracterizate prin efectul
suspensiv, au cu totul alt regim. De aceea legiuitorul, în
considerarea acestor diferențe, poate reglementa o procedură
specială referitoare la executarea pedepselor, care nu mai poate
pune în discuție principiul referitor la prezumția de nevinovăție.
Cu același prilej, Curtea a reținut că nu poate fi primită nici
critica referitoare la încălcarea liberului acces la justiție,
deoarece condamnatul are dreptul de a se adresa unei instanțe
de judecată, după ce nemulțumirile acestuia au fost examinate
de judecătorul delegat cu executarea pedepselor.
În ceea ce privește încălcarea, prin dispozițiile art. 74 alin. (8)
din Legea nr. 275/2006, a prevederilor art. 2 din Protocolul nr. 7
la Convenția pentru apărarea drepturilor omului și a libertăților
fundamentale, care consacră dreptul la două grade de jurisdicție
în materie penală, prevederile invocate nu vizează faza de
executare a procesului penal.
Având în vedere că nu au intervenit elemente noi, de natură
să justifice schimbarea jurisprudenței Curții, considerentele
deciziei menționate își păstrează valabilitatea și în prezenta
cauză. Pentru aceleași motive, prevederile art. 74 alin. (7) și (8)
din Legea nr. 275/2006 nu încalcă nici dispozițiile art. 15, 16 și
129 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 144 alin. (1) lit. a) din Regulamentul
din 21 decembrie 2006 de aplicare a Legii nr. 275/2006 privind executarea pedepselor și a măsurilor dispuse de organele judiciare
în cursul procesului penal, aprobat prin Hotărârea Guvernului nr. 1.897/2006, excepție ridicată de Alexandru Marian Matei în
Dosarul nr. 2.532/262/2007 al Judecătoriei Moreni.
II. Respinge, ca fiind neîntemeiată, excepția de neconstituționalitate a dispozițiilor art. 74 alin. (7) și (8) din Legea
nr. 275/2006 privind executarea pedepselor și a măsurilor dispuse de organele judiciare în cursul procesului penal, excepție ridicată
de același autor în același dosar.
Definitivă și general obligatorie.
Pronunțată în ședința publică din data de 16 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 791/26.XI.2008

13

CURTEA CONSTITUȚIONALĂ

D E C I Z I A Nr. 1.124
din 16 octombrie 2008

referitoare la excepția de neconstituționalitate a prevederilor art. 246 alin. (1) din Legea nr. 95/2006
privind reforma în domeniul sănătății
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

C U R T E A,

Excepția a fost ridicată de Societatea Comercială ăCentrul
Medical Mipet” — S.R.L. din București, respectiv Pitești, într-o
cauză comercială având ca obiect o somație de plată, prin care
se solicita emiterea unei ordonanțe de plată, respectiv într-o
acțiune de contencios administrativ privind soluționarea unui
recurs.
În motivarea excepției de neconstituționalitate având un
conținut asemănător, se susține, în esență, că dispozițiile
art. 246 alin. (1) din Legea nr. 96/2006 contravin principiului
priorității reglementărilor comunitare cu caracter obligatoriu față
de dispozițiile contrare din legile interne, deoarece, potrivit
prevederilor Directivei 2000/35/CE a Parlamentului European și
a Consiliului privind combaterea întârzierii plăților în tranzacțiile
comerciale, transpusă în planul legislației interne prin Ordonanța
de urgență a Guvernului nr. 119/2007, contractul încheiat între
un comerciant și o autoritate a statului român, în calitate de
membru al Uniunii Europene, are natură comercială, în timp ce
textul de lege criticat califică drept civile actele juridice dintre
casa de asigurări de sănătate și prestator. Prin urmare, se
creează un conflict între normele menționate sub aspectul
competenței materiale de judecată a unor astfel de litigii, iar o
asemenea problemă trebuie tranșată, în opinia autorului,
exclusiv de către Curtea Constituțională. În plus, în Dosarul
Curții Constituționale nr. 1.391D/2008, se susține că actul la care
face referire art. 246 alin. (1) din Legea nr. 95/2006 este un act
administrativ și, prin urmare, prevederile de lege criticate
contravin art. 52 și art. 126 alin. (6) din Constituție, referitoare la
dreptul persoanei vătămate de o autoritate publică și garantarea
controlului judecătoresc asupra actelor administrative ale
autorităților publice.
Tribunalul Comercial Argeș nu și-a exprimat opinia cu
privire la temeinicia excepției de neconstituționalitate ridicate, în
timp ce Înalta Curte de Casație și Justiție — Secția de
contencios administrativ și fiscal apreciază că textul de lege
criticat nu se opune liberului acces la justiție.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului apreciază că dispozițiile art. 246
alin. (1) din Legea nr. 96/2006 privind reforma în domeniul
sănătății nu contravin prevederilor art. 148 alin. (1) din
Constituție, referitoare la prioritatea tratatelor constitutive ale
Uniunii Europene față de dispozițiile contrare din legile interne.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

având în vedere actele și lucrările dosarelor, reține următoarele:
Prin încheierile din 8 aprilie 2008, respectiv 16 mai 2008,
pronunțate în dosarele nr. 181/1.259/2008, respectiv
nr. 9.365/1/2007, Tribunalul Comercial Argeș, respectiv
Înalta Curte de Casație și Justiție — Secția de contencios
administrativ și fiscal au sesizat Curtea Constituțională cu
excepția de neconstituționalitate a dispozițiilor art. 246
alin. (1) din Legea nr. 95/2006 privind reforma în domeniul
sănătății.

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

Pe rol se află soluționarea excepției de neconstituționalitate
a prevederilor art. 246 alin. (1) din Legea nr. 95/2006 privind
reforma în domeniul sănătății, excepție ridicată de Societatea
Comercială ăCentrul Medical Mipet” — S.R.L. din București în
Dosarul nr. 181/1.259/2008 al Tribunalului Comercial Argeș,
cauză ce constituie obiectul Dosarului nr. 1.305D/2008 al Curții
Constituționale.
La apelul nominal răspunde partea Casa de Asigurări de
Sănătate Argeș, prin consilier juridic cu delegație depusă la
dosar, lipsind autorul excepției, față de care procedura de citare
a fost legal îndeplinită.
Curtea dispune a se face apelul și în Dosarul nr. 1.391D/2008,
având ca obiect aceeași excepție de neconstituționalitate,
ridicată de Societatea Comercială ăCentrul Medical Mipet” —
S.R.L. din Pitești în Dosarul nr. 9.365/1/2007 al Înaltei Curți de
Casație și Justiție — Secția de contencios administrativ și fiscal.
La apelul nominal răspund, prin consilieri juridici cu delegație
depusă la dosar, părțile Casa de Asigurări de Sănătate Argeș și
Casa Națională de Asigurări de Sănătate, lipsind autorul
excepției, față de care procedura de citare a fost legal
îndeplinită.
Văzând identitatea de obiect ale celor două cauze, Curtea,
din oficiu, pune în discuție problema conexării cauzelor.
Atât părțile prezente, cât și reprezentantul Ministerului Public
sunt de acord cu propunerea de conexare a cauzelor anterior
strigate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 1.391D/2008 la
Dosarul nr. 1.310D/2008, care a fost primul înregistrat.
Cauza fiind în stare de judecată, președintele Curții acordă
cuvântul reprezentanților părților prezente, care solicită
respingerea excepției de neconstituționalitate, sens în care
depun și note scrise.
Reprezentantul Ministerului Public, fiind solicitat să-și
exprime punctul de vedere asupra excepției, pune concluzii de
respingere a acesteia ca neîntemeiată.

C U R T E A,

14

MONITORUL OFICIAL AL ROMÂNIEI, PARTEA I, Nr. 791/26.XI.2008

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 246 alin. (1) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006. Dispozițiile de
lege criticate au fost modificate prin art. I pct. 49 din Ordonanța
de urgență a Guvernului nr. 93/2008, publicată în Monitorul
Oficial al României, Partea I, nr. 484 din 30 iunie 2008, astfel
că, în prezent, acestea au următorul conținut:
— Art. 246 alin. (1): ă(1) Relațiile dintre furnizorii de servicii
medicale, medicamente și dispozitive medicale și casele de
asigurări sunt de natură civilă, reprezintă acțiuni multianuale și
se stabilesc și se desfășoară pe bază de contract. În situația în
care este necesară modificarea sau completarea clauzelor,
acestea sunt negociate și stipulate în acte adiționale”.
Autorul excepției consideră că textul de lege menționat
încalcă prevederile constituționale ale art. 52 — Dreptul
persoanei vătămate de o autoritate publică, ale art. 126 alin. (6)
referitoare la garantarea controlului judecătoresc al actelor
administrative ale autorităților publice și ale art. 148 alin. (2)
potrivit cărora prevederile constitutive ale Uniunii Europene,
precum și celelalte reglementări comunitare cu caracter
obligatoriu au prioritate față de dispozițiile contrare din legile
interne, cu respectarea prevederilor actului de aderare.
Examinând excepția de neconstituționalitate, Curtea
constată că, în esență, autorul acesteia invocă încălcarea, prin
art. 246 alin. (1) din Legea nr. 95/2006, a accesului liber la
justiție a persoanei vătămate de o autoritate publică, garantat
de art. 52 și art. 126 alin. (6) din Constituție, precum și a
principiului priorității, în caz de conflict cu legile interne, a
prevederilor tratatelor constitutive ale Uniunii Europene și a
celorlalte reglementări comunitare cu caracter obligatoriu,
prevăzut de art. 148 alin. (2) din Constituție, deoarece textul de
lege criticat califică relațiile dintre furnizorii de servicii medicale,
medicamente și dispozitive medicale și casele de asigurări ca
fiind de natură civilă, ceea ce determină o competență materială
de soluționare a litigiilor dintre aceste părți de natură să înfrângă
drepturile și principiile fundamentale mai sus amintite.
Analizând criticile de neconstituționalitate, Curtea constată
că acestea sunt neîntemeiate. Autorul excepției invocă art. 148
alin. (2) din Constituție, dorind ca prevederile Directivei
2000/35/CE a Parlamentului European și a Consiliului privind
combaterea întârzierii plăților în tranzacțiile comerciale,
transpuse prin Ordonanța de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, să îi fie
aplicabile în speța dedusă judecății, deoarece sunt în

contradicție cu cele ale Legii nr. 95/2006 privind reforma în
domeniul sănătății și se aplică, în consecință, cu prioritate. Or,
Curtea constată că dispozițiile de lege criticate nu contravin
principiului constituțional al priorității reglementărilor comunitare
cu caracter obligatoriu, față de legislația internă contrară, mai
sus enunțat, deoarece cele două acte normative comparate —
Ordonanța de urgență a Guvernului nr. 119/2007 și Legea
nr. 95/2006 — reglementează domenii diferite. Prin urmare, nu
se poate reține o pretinsă contradictorialitate, tranșată prin
aplicarea principiului priorității dreptului comunitar.
Curtea observă, de asemenea, că autorul excepției
urmărește, în fond, aplicarea în spețe diferite a unor texte de
lege cuprinse în alte acte normative, cu un obiect de
reglementare diferit decât cel al Legii nr. 95/2006 criticate, dar
vizează, în același timp, și aplicarea aceluiași text de lege în
mod diferit, dar totuși favorabil în funcție de specificul fiecăruia
dintre cele două litigii în care a invocat excepția de
neconstituționalitate. În acest sens, într-un caz susține că natura
raportului juridic civil dintre furnizorii de servicii medicale,
medicamente și dispozitive medicale și casele de asigurări ar
trebui să fie de natură comercială, fiind aplicabile prevederile
Ordonanței de urgență a Guvernului nr. 119/2007, iar în celălalt
caz susține că aceleași raporturi juridice sunt de drept
administrativ, fiind reglementate de Legea contenciosului
administrativ nr. 554/2004.
Or, identificarea și interpretarea legislației aplicabile într-un
domeniu sau altul nu constituie un real motiv de
neconstituționalitate al unui text de lege, acestea fiind atribuții
specifice instanței de judecată.
Mai mult, Curtea reține că, potrivit art. 298 alin. (1) din Legea
nr. 95/2006 privind reforma în domeniul sănătății, ăLitigiile dintre
furnizorii de servicii medicale sau farmaceutice și casele de
asigurări de sănătate pot fi soluționate, la solicitarea uneia dintre
părți, pe calea arbitrajului în condițiile și procedurile dreptului
comun”, astfel că asemenea chestiuni pot fi convenite în
prealabil de părțile contractuale și soluționate pe calea
arbitrajului.
În fine, în ceea ce privește critica de neconstituționalitate
referitoare la încălcarea art. 52 și a art. 126 alin. (6) din
Constituție, Curtea reține că aceasta nu poate fi reținută, atâta
vreme cât orice litigiu născut între cele două parți, respectiv
furnizorii de servicii medicale, medicamente și dispozitive
medicale, pe de o parte, și casele de asigurări, pe de altă parte,
este adus spre soluționare în fața unei instanțe de judecată,
aceasta fiind singura în măsura a stabili natura raporturilor
juridice conflictuale, precum și competența de judecată în
fiecare speță în parte.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 246 alin. (1) din Legea nr. 95/2006 privind reforma în domeniul
sănătății, excepție ridicată de Societatea Comercială ăCentrul Medical Mipet” — S.R.L. din București în Dosarul nr. 181/1.259/2008
al Tribunalului Comercial Argeș, respectiv de Societatea Comercială ăCentrul Medical Mipet” — S.R.L. din Pitești în Dosarul
nr. 9.365/1/2007 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 16 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 791/26.XI.2008

15

CURTEA CONSTITUȚIONALĂ

D E C I Z I A Nr. 1.131
din 16 octombrie 2008

referitoare la excepția de neconstituționalitate a dispozițiilor art. 250 alin. (1) pct. 9 și art. 257 lit. l)
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Acsinte Gaspar
Ion Predescu
Petre Lăzăroiu
Puskás Valentin Zoltán
Tudorel Toader
Augustin Zegrean
Antonia Constantin
Mihai Paul Cotta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 250 alin. (1) pct. 9 și art. 257 lit. l) din Legea
nr. 571/2003 privind Codul fiscal, excepție ridicată de Consiliul
Local al Municipiului Brașov în Dosarul nr. 381/64/2008 al Curții
de Apel Brașov — Secția de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea dispune a se face apelul și în dosarele nr. 1.457D/2008 —
1.458D/2008, nr. 1.460D/2008, nr. 1.597D/2008, nr. 1.765D/2008 —
1.767D/2007 și nr. 1.776D/2008, care au ca obiect aceeași
excepție de neconstituționalitate, ridicată de același autor în
dosarele nr. 379, 386, 377 și 473/64/2008 ale aceleiași instanțe,
precum și nr. 2.680, 1.993, 1.997 și 2.679/62/2008 ale
Tribunalului Brașov — Secția de contencios administrativ și
fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere identitatea de obiect a excepțiilor
de neconstituționalitate, pune în discuție, din oficiu, conexarea
dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 1.457D/2008 —
1.458D/2008, nr. 1.460D/2008, nr. 1.597D/2008, nr. 1.765D/2008 —
1.767D/2007 și nr. 1.776D/2008 la Dosarul nr. 1.456D/2008,
care este primul înregistrat.
Cauza fiind în stare de judecată, reprezentantul Societatea
Comercială ăPro Roman” — S.A. solicită respingerea excepției
de neconstituționalitate. Se susține că art. 250 alin. (1) pct. 9 și
art. 257 lit. l) din Legea nr. 571/2003 nu aduc atingere
dispozițiilor constituționale invocate de autorul excepției,
deoarece legiuitorul are deplină legitimitate constituțională în
reglementarea impozitelor și taxelor locale.
Reprezentantul Ministerului Public pune concluzii de
respingere a excepției de neconstituționalitate ca nefondată,
arătând că legea este cea care stabilește impozitele și taxele
locale.
C U R T E A,

având în vedere actele și lucrările dosarelor, reține următoarele:

Prin încheierile din 2 iunie 2008, 23 iunie 2008, 25 aprilie
2008, 18 aprilie 2008 și 2 mai 2008, pronunțate în dosarele
nr. 381, 379, 386, 377 și 473/64/2008, precum și nr. 2.680,
1.993, 1.997 și 2.679/62/2008, Curtea de Apel Brașov —
Secția de contencios administrativ și fiscal și, respectiv,
Tribunalul Brașov — Secția comercială și de contencios
administrativ și fiscal au sesizat Curtea Constituțională cu
excepția de neconstituționalitate a dispozițiilor art. 250
alin. (1) pct. 9 și art. 257 lit. l) din Legea nr. 571/2003 privind
Codul fiscal, excepție ridicată de Consiliul Local al Municipiului
Brașov în cauze ce au ca obiect judecarea ăexcepției de
nelegalitate act administrativ”.
În motivarea excepției de neconstituționalitate autorul
acesteia susține că prevederile art. 250 alin. (1) pct. 9 și art. 257
lit. l) din Legea nr. 571/2003, care ăobligă în anumite condiții din
sfera concurenței autorității administrației publice locale să nu
stabilească taxe și impozite pentru terenurile și clădirile situate
în parcurile industriale”, sunt neconstituționale în raport cu
dispozițiile art.120 alin. (1) din Constituție.
Se mai arată că dispozițiile legale criticate reprezintă o
încălcare evidentă a principiului autonomiei locale, prin
imixtiunea voinței legiuitorului fiscal în politicile fiscale ale
autorităților administrației publice locale.
Curtea de Apel Brașov — Secția de contencios
administrativ și fiscal, precum și Tribunalul Brașov — Secția
comercială și de contencios administrativ și fiscal apreciază
că textele de lege criticate sunt constituționale. În acest sens,
este menționată și jurisprudența Curții Constituționale.
În conformitate cu prevederile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
asupra excepției de neconstituționalitate.
Avocatul Poporului consideră că dispozițiile legale criticate
sunt constituționale. Se arată că normele legale supuse
controlului de constituționalitate nu conțin prevederi contrare
art. 120 alin. (1) din Constituție. Principiul autonomiei locale nu
presupune o totală independență a autorităților publice din
unitățile administrativ-teritoriale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile părții prezente și ale procurorului, dispozițiile
legale criticate, raportate la prevederile Constituției, precum și
Legea nr. 47/1992, constată următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

16

MONITORUL OFICIAL AL ROMÂNIEI, PARTEA I, Nr. 791/26.XI.2008

Obiectul excepției de neconstituționalitate îl constituie
dispozițiile art. 250 alin. (1) pct. 9 și art. 257 lit. l) din Legea
nr. 571/2003 privind Codul fiscal, publicată în Monitorul Oficial
al României, Partea I, nr. 927 din 23 decembrie 2003, cu
modificările și completările ulterioare, dispoziții care au
următorul conținut:
— Art. 250 alin. (1) pct. 9: ă(1)Clădirile pentru care nu se
datorează impozit, prin efectul legii, sunt, după cum urmează:
[ ]
9. clădirile din parcurile industriale, științifice și tehnologice,
potrivit legii.”;
— Art. 257 lit. l): ăImpozitul pe teren nu se datorează pentru:
[ ].
l) terenurile parcurilor industriale, științifice și tehnologice,
potrivit legii”.
Autorul excepției susține că prevederile legale criticate sunt
neconstituționale în raport cu art. 120 alin. (1) din Constituție
referitor la principiul descentralizării, autonomiei locale și
deconcentrării serviciilor publice.
Examinând excepția de neconstituționalitate, Curtea
constată următoarele:
Prin Decizia nr. 154 din 30 martie 2004, publicată în
Monitorul Oficial al României, Partea I, nr. 466 din 25 mai 2004,
Curtea Constituțională s-a pronunțat asupra dispozițiilor art. 250
alin. (1) pct. 11 lit. l) și n), precum și ale art. 257 lit. j) din Legea
nr. 571/2003 privind Codul fiscal. Deși obiectul excepției se
referea la alte prevederi ale art. 250 și 257 din Codul fiscal, prin
această decizie s-a susținut, la fel ca și în cauza de față, că
exceptarea de la plata taxei pentru folosința terenurilor este
discriminatorie și contravine principiului autonomiei locale
prevăzut de art. 120 alin. (1) din Constituție. Curtea a constatat,
prin decizia amintită, că principiul autonomiei locale nu
presupune totala independență și competența exclusivă a
autorităților publice din unitățile administrativ-teritoriale, acestea
fiind obligate să se supună reglementărilor legale general
valabile pe întreg teritoriul țării, adoptate pentru protejarea
intereselor naționale. În acest sens, art. 121 alin. (2) din
Constituție prevede: ăConsiliile locale și primarii funcționează,
în condițiile legii, ca autorități administrative autonome și rezolvă
treburile publice din comune și din orașe”.
Ca atare, Curtea a constatat că ăautoritățile administrației
publice locale nu au totală independență nici în privința stabilirii

impozitelor și taxelor locale. Astfel, potrivit art. 139 alin. (2) din
Constituție, impozitele și taxele locale se stabilesc de consiliile
locale sau județene, în limitele și în condițiile legii. Această
prevedere constituțională obligă legiuitorul să determine, la
modul general, domeniile, activitățile și veniturile pentru care
consiliile locale sau județene sunt competente să stabilească
impozite și taxe locale. În același sens, legea poate prevedea
domeniile, activitățile, veniturile sau categoriile de persoane
scutite de la plata impozitelor ori taxelor locale. Stabilirea
obligației de plată a impozitelor și taxelor locale, precum și
scutirea de la plata unor impozite sau taxe pentru anumite
bunuri ori venituri sau pentru anumite categorii de contribuabili
se întemeiază pe principiul așezării juste a sarcinilor fiscale,
prevăzut de art. 56 alin. (2) din Constituție.”
Dealtfel, Legea nr. 571/2003 privind Codul fiscal prevede la
art. 249 alin. (2) și art. 256 alin. (2), ca o regulă generală, în
conformitate cu principiile constituționale menționate la art. 120,
că impozitul și taxa pe clădiri ori pe teren amplasat în România
se datorează către bugetul local al comunei, al orașului sau al
municipiului în care este amplasată clădirea, iar în cazul
municipiului București, impozitul și taxa pe clădiri se datorează
către bugetul local al sectorului în care este amplasată clădirea.
Faptul că dispozițiile legale criticate stabilesc scutiri de la plata
acestor taxe și impozite constituie o excepție de la regula
instituită de către cele două texte de lege și se justifică prin
importanța strategică, prevăzută de lege, pentru îndeplinirea
sarcinilor statului consfințite la art. 135 alin. (2) lit. c) și d), și
anume stimularea cercetării științifice și tehnologice naționale,
precum și exploatarea resurselor naturale, în concordanță cu
interesul național. Având în vedere aceste considerente,
precum și jurisprudența Curții Constituționale, Curtea constată
că susținerea autorului excepției referitoare la încălcarea
art. 120 alin. (1) din Constituție, prin textele legale criticate care
prevăd scutiri la plata impozitului pe clădiri, este neîntemeiată.
În acest sens, Curtea s-a mai pronunțat și prin Decizia
nr. 887 din 10 iulie 2008, publicată în Monitorul Oficial al
României, Partea I, nr. 575 din 30 iulie 2008.
Deoarece nu au intervenit elemente noi, care să justifice
schimbarea jurisprudenței Curții Constituționale, soluția
pronunțată în decizia menționată își păstrează valabilitatea și în
prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 250 alin. (1) pct. 9 și art. 257 lit. l) din Legea nr. 571/2003
privind Codul fiscal, excepție ridicată de Consiliul Local al Municipiului Brașov în dosarele nr. 381, 379, 386, 377 și 473/64/2008
ale Curții de Apel Brașov — Secția de contencios administrativ și fiscal, precum și nr. 2.680, 1.993, 1.997 și 2.679/62/2008 ale
Tribunalului Brașov — Secția de contencios administrativ și fiscal.
Definitivă și general obligatorie.
Pronunțată în ședința publică din 16 octombrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 791/26.XI.2008

17

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2008 al Regiei Autonome
ăImprimeria Băncii Naționale a României” din subordinea Băncii Naționale a României
În temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2008 al Regiei Autonome ăImprimeria Băncii Naționale a
României” din subordinea Băncii Naționale a României,
prevăzut în anexa care face parte integrantă din prezenta
hotărâre.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli al Regiei Autonome
ăImprimeria Băncii Naționale a României” reprezintă limite
maxime care nu pot fi depășite decât în cazuri justificate și

numai cu aprobarea Guvernului, la propunerea Băncii Naționale
a României, cu avizul Ministerului Economiei și Finanțelor și al
Ministerului Muncii, Familiei și Egalității de Șanse.
(2) În cazul în care în cursul execuției bugetare se
înregistrează depășiri sau nerealizări ale veniturilor totale
aprobate, Regia Autonomă ăImprimeria Băncii Naționale a
României” va putea efectua cheltuieli totale proporțional cu
gradul de realizare a veniturilor totale, cu încadrarea în
indicatorii de eficiență aprobați.

PRIM-MINISTRU

CĂLIN POPESCU-TĂRICEANU
Contrasemnează:
Guvernatorul Băncii Naționale a României,
Mugur Constantin Isărescu
Ministrul muncii, familiei și egalității de șanse,
Mariana Câmpeanu
p. Ministrul economiei și finanțelor,
Eugen Teodorovici,
secretar de stat
București, 19 noiembrie 2008.
Nr. 1.489.
ANEXĂ*)

AUTORITATEA ADMINISTRAȚIEI PUBLICE CENTRALE
Operatorul economic R.A. IMPRIMERIA BNR
Sediul/Adresa: București, str. Luica nr. 198—202, sectorul 4
Codul fiscal 361242

Avizat.
Mugur Constantin Isărescu,
guvernator
B U G E T U L D E V E N I T U R I Ș I C H E LT U I E L I P E A N U L 2 0 0 8

*) Anexa este reprodusă în facsimil.

18

MONITORUL OFICIAL AL ROMÂNIEI, PARTEA I, Nr. 791/26.XI.2008

MONITORUL OFICIAL AL ROMÂNIEI, PARTEA I, Nr. 791/26.XI.2008

19

20

MONITORUL OFICIAL AL ROMÂNIEI, PARTEA I, Nr. 791/26.XI.2008

MONITORUL OFICIAL AL ROMÂNIEI, PARTEA I, Nr. 791/26.XI.2008

21

22

MONITORUL OFICIAL AL ROMÂNIEI, PARTEA I, Nr. 791/26.XI.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI FINANȚELOR
Nr. 3.204 din 30 octombrie 2008

MINISTERUL MUNCII, FAMILIEI ȘI EGALITĂȚII DE ȘANSE
Nr. 960 din 3 noiembrie 2008

ORDIN
pentru modificarea anexei nr. 3 la Ordinul ministrului economiei și finanțelor și al ministrului muncii,
familiei și egalității de șanse nr. 971/225/2008 privind aprobarea bugetelor de venituri și cheltuieli
pe anul 2008 pentru unii operatori economici aflați sub autoritatea Ministerului Economiei
și Finanțelor și a anexelor nr. 2 și 16 la Ordinul ministrului economiei și finanțelor nr. 972/2008
privind aprobarea bugetelor de venituri și cheltuieli pe anul 2008 pentru unii operatori economici
din domeniul energiei aflați sub autoritatea Ministerului Economiei și Finanțelor
Având în vedere prevederile Legii bugetului de stat pe anul 2008 nr. 388/2007, cu modificările și completările ulterioare,
în baza Ordonanței de urgență a Guvernului nr. 37/2008 privind reglementarea unor măsuri financiare în domeniul bugetar,
cu modificările și completările ulterioare,
în temeiul art. 11 alin. (4) din Hotărârea Guvernului nr. 386/2007 privind organizarea și funcționarea Ministerului Economiei
și Finanțelor, cu modificările și completările ulterioare, și al art. 14 din Hotărârea Guvernului nr. 381/2007 privind organizarea și
funcționarea Ministerului Muncii, Familiei și Egalității de Șanse, cu modificările și completările ulterioare,
ministrul economiei și finanțelor și ministrul muncii, familiei și egalității de șanse emit următorul ordin:
Art. I. — Anexa nr. 3 la Ordinul ministrului economiei și
finanțelor și al ministrului muncii, familiei și egalității de șanse
nr. 971/225/2008 privind aprobarea bugetelor de venituri și
cheltuieli pe anul 2008 pentru unii operatori economici aflați sub
autoritatea Ministerului Economiei și Finanțelor, publicat în
Monitorul Oficial al României, Partea I, nr. 304 din 18 aprilie
2008, se modifică și se înlocuiește cu anexa nr. 1, care face
parte integrantă din prezentul ordin.
Art. II. — Anexele nr. 2 și 16 la Ordinul ministrului economiei
și finanțelor nr. 972/2008 privind aprobarea bugetelor de venituri
și cheltuieli pe anul 2008 pentru unii operatori economici din

domeniul energiei aflați sub autoritatea Ministerului Economiei și
Finanțelor, publicat în Monitorul Oficial al României, Partea I,
nr. 309 din 21 aprilie 2008, cu modificările ulterioare, se modifică
și se înlocuiesc cu anexele nr. 2 și 3, care fac parte integrantă
din prezentul ordin.
Art. III. — Cheltuielile totale aferente veniturilor înscrise în
bugetele de venituri și cheltuieli ale operatorilor economici aflați
sub autoritatea Ministerului Economiei și Finanțelor reprezintă
limita maximă ce nu poate fi depășită decât cu aprobarea
Ministerului Economiei și Finanțelor și a Ministerului Muncii,
Familiei și Egalității de Șanse.

p. Ministrul economiei și finanțelor,
Cătălin Doica,
secretar de stat

Ministrul muncii, familiei și egalității de șanse,
Mariana Câmpeanu

ANEXA Nr. 1*)
(Anexa nr. 3 la Ordinul nr. 971/225/2008)

MINISTERUL ECONOMIEI ȘI FINANȚELOR
Societatea Comercială ăIcemenerg” — S.A.
B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 0 8

al Societății Comerciale ăIcemenerg” — S.A.
— mii lei —

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 791/26.XI.2008

23

24

MONITORUL OFICIAL AL ROMÂNIEI, PARTEA I, Nr. 791/26.XI.2008

MONITORUL OFICIAL AL ROMÂNIEI, PARTEA I, Nr. 791/26.XI.2008

25

26

MONITORUL OFICIAL AL ROMÂNIEI, PARTEA I, Nr. 791/26.XI.2008
ANEXA Nr. 2*)
(Anexa nr. 2 la Ordinul nr. 972/2008)

MINISTERUL ECONOMIEI ȘI FINANȚELOR
Societatea Comercială TELETRANS — S.A.

B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 0 8

al Societății Comerciale TELETRANS — S.A.
— mii lei —

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 791/26.XI.2008

27

28

MONITORUL OFICIAL AL ROMÂNIEI, PARTEA I, Nr. 791/26.XI.2008

MONITORUL OFICIAL AL ROMÂNIEI, PARTEA I, Nr. 791/26.XI.2008

29

ANEXA Nr. 3*)
(Anexa nr. 16 la Ordinul nr. 972/2008)

MINISTERUL ECONOMIEI ȘI FINANȚELOR
Societatea Comercială TERMOSERV ROVINARI — S.A.
B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 0 8

al Societății Comerciale TERMOSERV ROVINARI — S.A.
— mii lei —

*) Anexa nr. 3 este reprodusă în facsimil.

30

MONITORUL OFICIAL AL ROMÂNIEI, PARTEA I, Nr. 791/26.XI.2008

MONITORUL OFICIAL AL ROMÂNIEI, PARTEA I, Nr. 791/26.XI.2008

31

ABONAMENTE LA PUBLICAȚIILE OFICIALE
— Prețuri pentru anul 2009 —
Nr.
crt.
1
2
3
4
5
6
7
8
9
10

Denumirea publica iei
Monitorul Oficial Partea I, limba român
Monitorul Oficial Partea I, limba maghiar
Monitorul Oficial Partea a II-a
Monitorul Oficial Partea a III-a
Monitorul Oficial Partea a IV-a
Monitorul Oficial Partea a VI-a
Monitorul Oficial Partea a VII-a
Colec ia Legisla ia României
Colec ia Hot râri ale Guvernului României
Repertoriul actelor normative

Num r
de
apari ii
anuale

Zile de
apari ie/
s pt mân

750
90
200
800
7.200
400
60
4
12
1

Greutate
medie/apari ie
(grame)
5
1
5
5
5
5
1

-

50
50
60
15
50
25
30
2.500
3.500
1.750

Valoare
(TVA 9% inclus ) / lei
12 luni
800
1.500
2.250
430
1.720
1.600
540
450
750
140

3 luni
210

1 lun
75
140
200
40
160
150
50

120
70

*Partea I bis se multiplic pe baz de comand

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 791/26.XI.2008 conține 32 de pagini.

Prețul: 2,50 lei

&JUYDGY|322417]
ISSN 1453—4495

