Anul 176 (XX) — Nr. 716

PARTEA I

LEGI, DECRETE, HOTĂRÂRI ȘI ALTE ACTE

Miercuri, 22 octombrie 2008

SUMAR
Nr.

Pagina

927.

— Decret pentru supunerea spre ratificare Parlamentului a
Protocolului adițional la Convenția Consiliului Europei privind
criminalitatea informatică referitor la incriminarea actelor de
natură rasistă și xenofobă comise prin intermediul sistemelor
informatice, adoptat la Strasbourg la data de 28 ianuarie
2003 ....................................................................................
— Decret pentru supunerea spre ratificare Parlamentului a
Protocolului opțional la Convenția împotriva torturii și a altor
pedepse ori tratamente cu cruzime, inumane sau degradante,
adoptat la New York la 18 decembrie 2002, semnat de
România la 24 septembrie 2003 ..........................................

2

— Decret privind supunerea spre ratificare Parlamentului a
Convenției dintre România și Republica Arabă Siriană pentru
evitarea dublei impuneri și prevenirea evaziunii fiscale cu
privire la impozitele pe venit și pe capital, semnată la Damasc
la 24 iunie 2008 ....................................................................

929.

— Decret pentru supunerea spre adoptare Parlamentului a
aderării României la Convenția internațională din 2001 privind
răspunderea civilă pentru prejudicii provocate de poluarea cu
hidrocarburi de consum de la navele maritime (BUNKERS),
adoptată la Londra la 23 martie 2001 ..................................

3

— Decret privind înființarea Viceconsulatului României
la Almeria, Regatul Spaniei ..................................................

4

— Decret privind acordarea gradului de general de brigadă cu
o stea unui colonel din Ministerul Apărării și trecerea sa în
rezervă cu noul grad ............................................................

4

936.

3

— Decret privind acordarea gradului de general de brigadă cu
o stea unui colonel din Ministerul Apărării și trecerea sa în
rezervă cu noul grad ............................................................

5

938.

— Decret pentru eliberarea din funcție a unui procuror........

5

DECIZII ALE CURȚII CONSTITUȚIONALE

Decizia nr. 940 din 23 septembrie 2008 referitoare la excepția de
neconstituționalitate a dispozițiilor art. II din Legea
nr. 173/2006 pentru modificarea și completarea Ordonanței
de urgență a Guvernului nr. 214/1999 privind acordarea
calității de luptător în rezistența anticomunistă persoanelor
condamnate pentru infracțiuni săvârșite din motive politice,
persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în
România ..............................................................................

10–11

Decizia nr. 952 din 23 septembrie 2008 referitoare la excepția de
neconstituționalitate a dispozițiilor art. 11 alin. (1)—(3) din
Ordonanța de urgență a Guvernului nr. 43/2002 privind
Direcția Națională Anticorupție și ale art. 29 pct. 1 lit. a) din
Codul de procedură penală ..................................................

11–13

Decizia nr. 953 din 23 septembrie 2008 referitoare la excepția de
neconstituționalitate a dispozițiilor art. 6 din Legea
nr. 78/2000 pentru prevenirea, descoperirea și sancționarea
faptelor de corupție ..............................................................

14–15

15–17

Decizia nr. 990 din 1 octombrie 2008 privind constituționalitatea
dispozițiilor art. 150 alin. (3) din Regulamentul Senatului ....

17–19

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

6–7

7–8

1.280. — Ordin al ministrului transporturilor privind modificarea anexei
la Ordinul ministrului lucrărilor publice, transporturilor și
locuinței nr. 207/2003 pentru aprobarea formei și conținutului
Documentului de conformitate, Documentului de conformitate
interimar, Certificatului de management al siguranței și
Certificatului de management al siguranței interimar ................

19–26

1.298/1.619. — Ordin al ministrului dezvoltării, lucrărilor publice și
locuințelor și al inspectorului general de stat al Inspectoratului
de Stat în Construcții privind modificarea Metodologiei de
emitere a avizului tehnic de către Inspectoratul de Stat în
Construcții — I.S.C. pentru documentațiile tehnicoeconomice aferente obiectivelor de investiții finanțate din
fonduri publice, aprobată prin Ordinul ministrului dezvoltării,
lucrărilor publice și locuințelor și al inspectorului general
de stat al Inspectoratului de Stat în Construcții
nr. 726/549/2007 ..................................................................

26

1.339. — Ordin al președintelui Agenției Naționale de Administrare
Fiscală pentru aprobarea Normelor tehnice privind utilizarea
Sistemului de monitorizare și securitate a transporturilor
rutiere de mărfuri ..................................................................

937.

Decizia nr. 936 din 23 septembrie 2008 referitoare la excepția de
neconstituționalitate a prevederilor art. 84 alin. (2) și art. 87
alin. (1) lit. b) din Ordonanța de urgență a Guvernului
nr. 194/2002 privind regimul străinilor în România ..............

9–10

Decizia nr. 950 din 23 septembrie 2008 referitoare la excepția de
neconstituționalitate a dispozițiilor art. 82 alin. (5) și art. 86
din Legea nr. 303/2004 privind statutul judecătorilor și
procurorilor............................................................................

Decizia nr. 989 din 1 octombrie 2008 privind constituționalitatea
dispozițiilor art. 155 alin. (3) din Regulamentul Camerei
Deputaților, republicat ..........................................................

2

928.

935.

Pagina

Decizia nr. 942 din 23 septembrie 2008 referitoare la excepția de
neconstituționalitate a dispozițiilor art. 136 alin. (6) din
Ordonanța Guvernului nr. 92/2003 privind Codul
de procedură fiscală ............................................................

DECRETE
926.

Nr.

27–31

4.877. — Ordin al ministrului educației, cercetării și tineretului privind
aprobarea programelor școlare revizuite pentru disciplinele
de studiu din aria curriculară ăLimbă și comunicare” — limbi
moderne................................................................................

31

2

MONITORUL OFICIAL AL ROMÂNIEI, PARTEA I, Nr. 716/22.X.2008

DECRETE
PREȘEDINTELE ROMÂNIEI

DECRET
pentru supunerea spre ratificare Parlamentului a Protocolului
adițional la Convenția Consiliului Europei privind
criminalitatea informatică referitor la incriminarea actelor de
natură rasistă și xenofobă comise prin intermediul sistemelor
informatice, adoptat la Strasbourg la data de 28 ianuarie 2003
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 216 din 24 septembrie 2008,
Președintele României d e c r e t e a z ă:
Articol unic. — Se supune spre ratificare Parlamentului Protocolul adițional
la Convenția Consiliului Europei privind criminalitatea informatică referitor la
incriminarea actelor de natură rasistă și xenofobă comise prin intermediul
sistemelor informatice, adoptat la Strasbourg la data de 28 ianuarie 2003, și se
dispune publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 926.
PREȘEDINTELE ROMÂNIEI

DECRET
pentru supunerea spre ratificare Parlamentului a Protocolului
opțional la Convenția împotriva torturii și a altor pedepse
ori tratamente cu cruzime, inumane sau degradante,
adoptat la New York la 18 decembrie 2002,
semnat de România la 24 septembrie 2003
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 214 din 24 septembrie 2008,
Președintele României d e c r e t e a z ă:
Articol unic. — Se supune spre ratificare Parlamentului Protocolul opțional la
Convenția împotriva torturii și a altor pedepse ori tratamente cu cruzime, inumane
sau degradante, adoptat la New York la 18 decembrie 2002, semnat de România
la 24 septembrie 2003, și se dispune publicarea prezentului decret în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 927.

MONITORUL OFICIAL AL ROMÂNIEI, PARTEA I, Nr. 716/22.X.2008
PREȘEDINTELE ROMÂNIEI

DECRET
privind supunerea spre ratificare Parlamentului a Convenției
dintre România și Republica Arabă Siriană pentru evitarea
dublei impuneri și prevenirea evaziunii fiscale
cu privire la impozitele pe venit și pe capital,
semnată la Damasc la 24 iunie 2008
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 215 din 24 septembrie 2008,
Președintele României d e c r e t e a z ă:
Articol unic. — Se supune spre ratificare Parlamentului Convenția dintre
România și Republica Arabă Siriană pentru evitarea dublei impuneri și prevenirea
evaziunii fiscale cu privire la impozitele pe venit și pe capital, semnată la Damasc
la 24 iunie 2008, și se dispune publicarea prezentului decret în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 928.
PREȘEDINTELE ROMÂNIEI

DECRET
pentru supunerea spre adoptare Parlamentului a aderării
României la Convenția internațională din 2001 privind
răspunderea civilă pentru prejudicii provocate de poluarea
cu hidrocarburi de consum de la navele maritime (BUNKERS),
adoptată la Londra la 23 martie 2001
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) și art. 21 alin. (1) din Legea
nr. 590/2003 privind tratatele,
la propunerea Guvernului, potrivit Hotărârii nr. E 203 din 18 septembrie 2008,
Președintele României d e c r e t e a z ă:
Articol unic. — Se supune spre adoptare Parlamentului aderarea României
la Convenția internațională din 2001 privind răspunderea civilă pentru prejudicii
provocate de poluarea cu hidrocarburi de consum de la navele maritime
(BUNKERS), adoptată la Londra la 23 martie 2001, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 929.

3

4

MONITORUL OFICIAL AL ROMÂNIEI, PARTEA I, Nr. 716/22.X.2008
PREȘEDINTELE ROMÂNIEI

DECRET
privind înființarea Viceconsulatului României la Almeria,
Regatul Spaniei
În temeiul prevederilor art. 91 alin. (2) și ale art. 100 din Constituția României,
republicată, precum și ale Legii nr. 37/1991 privind înființarea, desființarea și
schimbarea rangului misiunilor diplomatice și oficiilor consulare,
având în vedere propunerea Guvernului,
Președintele României d e c r e t e a z ă:
Articol unic. — Se înființează Viceconsulatul României la Almeria, Regatul
Spaniei, cu un număr de 5 posturi, potrivit anexei care face parte integrantă din
prezentul decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 935.
ANEXĂ

Viceconsulatul României la Almeria, Regatul Spaniei, va fi încadrat cu un
număr de 5 (cinci) posturi, astfel:
1. viceconsul;
2. funcționar consular;
3. funcționar consular;
4. secretar — dactilograf — contabil;
5. intendent — șofer.
PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării și trecerea sa în rezervă
cu noul grad
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării,
având în vedere propunerea ministrului apărării și Hotărârea Consiliului
Suprem de Apărare a Țării nr. 92 din 13 octombrie 2008,
Președintele României d e c r e t e a z ă:
Articol unic. — La data de 1 noiembrie 2008, domnului colonel Iordăchescu
Vasile Elefterie i se acordă gradul de general de brigadă cu o stea și trece în
rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 936.

MONITORUL OFICIAL AL ROMÂNIEI, PARTEA I, Nr. 716/22.X.2008
PREȘEDINTELE ROMÂNIEI

DECRET
privind acordarea gradului de general de brigadă cu o stea
unui colonel din Ministerul Apărării și trecerea sa în rezervă
cu noul grad
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării,
având în vedere propunerea ministrului apărării și Hotărârea Consiliului
Suprem de Apărare a Țării nr. 93 din 13 octombrie 2008,
Președintele României d e c r e t e a z ă:
Articol unic. — Domnului colonel Alecsandru Ion Ilie i se acordă gradul de
general de brigadă cu o stea și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 17 octombrie 2008.
Nr. 937.

PREȘEDINTELE ROMÂNIEI

DECRET
pentru eliberarea din funcție a unui procuror
În temeiul prevederilor art. 94 lit. c), ale art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. a) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările ulterioare,
având în vedere Hotărârea Consiliului Superior al Magistraturii nr. 904/2008,
Președintele României d e c r e t e a z ă:
Articol unic. — Doamna Lavric Paula, procuror la Parchetul de pe lângă
Înalta Curte de Casație și Justiție — Direcția de investigare a infracțiunilor de
criminalitate organizată și terorism, se eliberează din funcție, ca urmare a demisiei.
PREȘEDINTELE ROMÂNIEI

TRAIAN BĂSESCU

București, 17 octombrie 2008.
Nr. 938.

5

6

MONITORUL OFICIAL AL ROMÂNIEI, PARTEA I, Nr. 716/22.X.2008

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 936
din 23 septembrie 2008

referitoare la excepția de neconstituționalitate a prevederilor art. 84 alin. (2) și art. 87 alin. (1) lit. b)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor ăart. 82 alin. (2) și art. 86 alin. (1) lit. b) din
Ordonanța de urgență a Guvernului nr. 194/2002 privind regimul
străinilor în România”, excepție ridicată de Abdelkader Ben
Ahmed Ben Messaoud Messaoudi în Dosarul nr. 8.390/2/2007
al Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 5 martie 2008, pronunțată în Dosarul
nr. 8.390/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor ăart. 82 alin. (2) și art. 86 alin. (1) lit. b) din
Ordonanța de urgență a Guvernului nr. 194/2002 privind
regimul
străinilor
în
România”.
Excepția
de
neconstituționalitate a fost ridicată de Abdelkader Ben Ahmed
Ben Messaoud Messaoudi într-o cauză având ca obiect
soluționarea plângerii formulate de acesta împotriva rezoluției
de luare a sa în custodie publică și împotriva deciziei de
returnare sub escortă.
În motivarea excepției de neconstituționalitate se susține,
în esență, că termenul foarte scurt de formulare a contestației
împotriva deciziei de returnare sub escortă nu asigură
exercitarea eficientă a dreptului la apărare, fiind afectate implicit
dreptul de acces liber la justiție și dreptul la un proces echitabil.
Se arată că lungimea termenului de soluționare și incertitudinea
cu privire la modul său de calcul ăsunt susceptibile să
declanșeze
impedimente
cvasi-insurmontabile
pentru
contestator”. În ceea ce privește dispozițiile art. 86 alin. (1) lit. b)
din ordonanță — devenite art. 87 alin. (1) lit. b) —, se susține că
textul devine retroactiv în cazul în care măsura returnării sub
escortă este aplicată și în privința intrărilor ilegale în România
săvârșite anterior intrării în vigoare a ordonanței. Se mai arată
că ănu poate fi sancționat de către o lege ulterioară un
comportament care nu era prohibit de lege la momentul
săvârșirii”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 82 alin. (2) și
art. 86 alin. (1) lit. b) din Ordonanța de urgență a Guvernului
nr. 194/2002 privind regimul străinilor în România. Ulterior
sesizării Curții Constituționale, ordonanța a fost republicată în
Monitorul Oficial al României, Partea I, nr. 421 din 5 iunie 2008,
iar, ca urmare a renumerotării, textele de lege criticate se
regăsesc în prezent la art. 84 alin. (2) și art. 87 alin. (1) lit. b),
asupra acestor texte de lege urmând să se pronunțe Curtea
Constituțională. Dispozițiile de lege criticate au următorul
conținut:
— Art. 84 alin. (2): ă(2) În cazul străinilor prevăzuți la art. 82
alin. (5), decizia de returnare sub escortă poate fi contestată la
curtea de apel competentă teritorial pe raza căreia se află
centrul de cazare, în termen de 3 zile de la data comunicării.
Instanța se pronunță în termen de 5 zile, hotărârea fiind
definitivă și irevocabilă.”
— Art. 87 alin. (1) lit. b): ă(1) Îndepărtarea sub escortă se
realizează, în condițiile prezentei ordonanțe de urgență, de către
personalul specializat al Oficiului Român pentru Imigrări, pentru
următoarele categorii de străini: ( )
b) care au trecut ilegal frontiera de stat.”
În opinia autorului excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 21 referitor la dreptul la un proces echitabil,
art. 24 care garantează dreptul la apărare și art. 15 alin. (2) care
instituie principiul neretroactivității legii. De asemenea, invocă și
prevederile art. 8 din Convenția pentru apărarea drepturilor
omului și a libertăților fundamentale privind dreptul la viață
familială și privată.
Examinând excepția de neconstituționalitate, Curtea observă
că autorul excepției critică mai întâi dispozițiile art. 84 alin. (2) din
Ordonanța de urgență a Guvernului nr. 194/2002 care prevăd
că străinul față de care s-a luat decizia de returnare sub escortă
poate contesta această măsură într-un termen de 3 zile,
susținând că durata acestui interval de timp este prea scurtă
pentru a se putea realiza o apărare eficientă. Curtea constată că
textul de lege criticat reprezintă o normă procedurală care nu

MONITORUL OFICIAL AL ROMÂNIEI, PARTEA I, Nr. 716/22.X.2008

7

nesocotește nici dreptul la apărare al străinului și nici dreptul la
În ceea ce privește art. 87 alin. (1) lit. b) din Ordonanța de
urgență a Guvernului nr. 194/2002, Curtea constată că acesta
un proces echitabil și la judecarea cauzelor într-un termen
rezonabil. Nimic nu îl împiedică pe străinul interesat, care nu conține în sine nicio normă cu caracter retroactiv și nu face
manifestă diligență, să depună contestația în termenul stabilit nicio precizare în legătură cu aplicarea în timp a dispozițiilor pe
care le cuprinde, astfel că nu se poate reține că acest text ar
de ordonanța menționată, având posibilitatea ca, ulterior, în fața
încălca principiul neretroactivității legii.
instanței de judecată să utilizeze toate mijloacele de apărare
În fine, Curtea observă că invocarea prevederilor art. 8 din
prevăzute de lege și să se prevaleze de toate garanțiile Convenția pentru apărarea drepturilor omului și a libertăților
procesuale care condiționează într-o societate democratică fundamentale, care garantează dreptul la viață familială și
desfășurarea unui proces echitabil.
privată, nu prezintă relevanță în cauza de față.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 84 alin. (2) și art. 87 alin. (1) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Abdelkader Ben Ahmed Ben Messaoud
Messaoudi în Dosarul nr. 8.390/2/2007 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 940
din 23 septembrie 2008

referitoare la excepția de neconstituționalitate a dispozițiilor art. II din Legea nr. 173/2006
pentru modificarea și completarea Ordonanței de urgență a Guvernului nr. 214/1999
privind acordarea calității de luptător în rezistența anticomunistă persoanelor condamnate
pentru infracțiuni săvârșite din motive politice, persoanelor împotriva cărora au fost dispuse,
din motive politice, măsuri administrative abuzive, precum și persoanelor care au participat
la acțiuni de împotrivire cu arme și de răsturnare prin forță a regimului comunist instaurat
în România
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. II din Legea nr. 173/2006 pentru modificarea
și completarea Ordonanței de urgență a Guvernului nr. 214/1999
privind acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în România,
excepție ridicată de Luca Voicu Constantin în Dosarul
nr. 273/57/2008 al Curții de Apel Alba Iulia — Secția de
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.

Magistratul-asistent referă că autorul excepției a depus la
dosar precizări în susținerea excepției de neconstituționalitate
invocate. De asemenea, partea Ministerul Justiției a depus
concluzii scrise prin care solicită respingerea excepției de
neconstituționalitate.
Ministerul Public pune concluzii de respingere a excepției ca
neîntemeiată, arătând că normele criticate nu încalcă dispozițiile
constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 7 aprilie 2008, pronunțată în Dosarul
nr. 273/57/2008, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. II din Legea nr. 173/2006 pentru modificarea
și completarea Ordonanței de urgență a Guvernului
nr. 214/1999 privind acordarea calității de luptător în
rezistența anticomunistă persoanelor condamnate pentru
infracțiuni săvârșite din motive politice, persoanelor
împotriva cărora au fost dispuse, din motive politice,
măsuri administrative abuzive, precum și persoanelor care
au participat la acțiuni de împotrivire cu arme și de
răsturnare prin forță a regimului comunist instaurat în
România, excepție ridicată de Luca Voicu Constantin.

8

MONITORUL OFICIAL AL ROMÂNIEI, PARTEA I, Nr. 716/22.X.2008

În motivarea excepției de neconstituționalitate se susține,
în esență, că textul de lege criticat este neconstituțional întrucât
cererea de constatare a calității de luptător în rezistența
anticomunistă ar trebui să poată fi formulată oricând, fără
limitarea dreptului prin stabilirea unui termen de 6 luni. Se arată
că ătermenul constituțional trebuie să fie permanent”.
Curtea de Apel Alba Iulia — Secția de contencios
administrativ și fiscal, referindu-se și la jurisprudența Curții
Constituționale, apreciază că excepția de neconstituționalitate
este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată pentru considerentele
care fundamentează deciziile nr. 466/2005 și nr. 270/2006
pronunțate de Curtea Constituțională.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art.1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II din Legea nr. 173/2006 pentru modificarea și
completarea Ordonanței de urgență a Guvernului nr. 214/1999
privind acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice, persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în România,
publicată în Monitorul Oficial al României, Partea I, nr. 438 din
22 mai 2006.
Textul de lege criticat are următorul cuprins: ăSe acordă un
termen de 6 luni de la data intrării în vigoare a prezentei legi, în

care persoanele condamnate sau supuse unei măsuri
administrative abuzive ori, după decesul acestora, soțul sau
rudele până la gradul al patrulea inclusiv pot depune cerere
pentru constatarea calității de luptător în rezistența
anticomunistă.”
Dispozițiile constituționale invocate în susținerea excepției
sunt cele ale art. 1 alin. (3) și (5) privind statul român de drept și
ale art. 16 privind egalitatea în drepturi. Se invocă totodată art. 6
din Convenția pentru apărarea drepturilor omului și a libertăților
fundamentale, privind liberul acces la justiție și dreptul la un
proces echitabil.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Astfel, instituirea unui termen înăuntrul căruia titularul unui
drept subiectiv își poate exercita prerogativa conferită de lege nu
contravine principiului egalității în drepturi, atât timp cât tuturor
persoanelor vizate de ipoteza normei le este aplicabil același
tratament juridic, fără privilegii și fără discriminări. Principiul
egalității în drepturi presupune aplicarea unui tratament juridic
egal persoanelor aflate în situații identice și impune totodată
reguli diferite pentru persoane care se află în situații deosebite.
Or, instituirea unui termen în cadrul căruia se poate valorifica un
drept nu poate crea o stare de inegalitate, de discriminare între
persoanele aflate în aceeași situație, atât timp cât acestea
acționează în concordanță și cu respectarea dispozițiilor legii.
Imposibilitatea exercitării dreptului are natura unei sancțiuni
legale, fiind o consecință firească a nerespectării normelor
juridice aplicabile.
În plus, așa cum a mai statuat Curtea în jurisprudența sa, de
exemplu prin Decizia nr. 466 din 20 septembrie 2005, publicată
în Monitorul Oficial al României, Partea I, nr. 962 din
31 octombrie 2005, recunoașterea calității de luptător în
rezistența anticomunistă și, ca urmare a recunoașterii acestei
calități, acordarea drepturilor prevăzute de Ordonanța de
urgență a Guvernului nr. 214/1999 nu pot avea loc sine die,
stabilirea unui termen pentru exercitarea acestui drept fiind
necesară pentru instituirea și menținerea stabilității și securității
raporturilor juridice civile și a ordinii de drept, specifice unui stat
democratic. Lipsa de diligență a titularului dreptului nu se poate
constitui într-un argument pentru a susține încălcarea principiului
nediscriminării între persoanele care își exercită dreptul
subiectiv în limitele termenului prescris și cele care, neglijând
prevederile legale, sunt în situația de a fi pierdut posibilitatea
exercitării dreptului.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 173/2006 pentru modificarea și completarea
Ordonanței de urgență a Guvernului nr. 214/1999 privind acordarea calității de luptător în rezistența anticomunistă persoanelor
condamnate pentru infracțiuni săvârșite din motive politice, persoanelor împotriva cărora au fost dispuse, din motive politice, măsuri
administrative abuzive, precum și persoanelor care au participat la acțiuni de împotrivire cu arme și de răsturnare prin forță a
regimului comunist instaurat în România, excepție ridicată de Luca Voicu Constantin în Dosarul nr. 273/57/2008 al Curții de Apel
Alba Iulia — Secția de contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 716/22.X.2008

9

CURTEA CONSTITUȚIONALĂ

D E C I Z I A Nr. 942
din 23 septembrie 2008

referitoare la excepția de neconstituționalitate a dispozițiilor art. 136 alin.(6)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Ion Tiucă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție
invocată de Nicoleta Gheorghe în Dosarul nr. 2.779/231/2007
al Judecătoriei Focșani.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă Curții că autoarea excepției a
depus la dosar concluzii scrise, prin care solicită admiterea
excepției de neconstituționalitate.
Reprezentantul Ministerului Public solicită respingerea
excepției ca neîntemeiată, arătând că normele criticate nu
încalcă dispozițiile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 8 februarie 2008, pronunțată în Dosarul
nr. 2.779/231/2007, Judecătoria Focșani a sesizat Curtea
Constituțională cu excepția de neconstituționalitate a
dispozițiilor art. 136 alin. (6) din Ordonanța Guvernului
nr. 92/2003 privind Codul de procedură fiscală, excepție
ridicată de Nicoleta Gheorghe.
În motivarea excepției de neconstituționalitate se susține,
în esență, că prin norma criticată se instituie o derogare de la
dispozițiile Legii nr. 85/2006, instituindu-se astfel un regim
discriminatoriu între diverși debitori — datorită procedurilor
diferite de executare silită, de drept comun, respectiv de drept
fiscal —, precum și un regim diferit creditorilor aceluiași debitor.
Judecătoria Focșani apreciază că excepția de
neconstituționalitate este neîntemeiată întrucât existența unei
proceduri speciale de executare silită nu contravine art. 16 din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Avocatul Poporului consideră că excepția de
neconstituționalitate este neîntemeiată întrucât dispozițiile legale
criticate nu încalcă prevederile constituționale invocate de
autoarea excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 136 alin. (6) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare.
Textul de lege criticat are următorul cuprins: ăÎn cazul în care,
potrivit legii, s-a dispus atragerea răspunderii membrilor
organelor de conducere, în conformitate cu dispozițiile cap. IV
din Legea nr. 85/2006 privind procedura insolvenței, și pentru
creanțe fiscale, prin derogare de la prevederile art. 142 din
Legea nr. 85/2006, executarea silită se efectuează de organul
de executare în condițiile prezentului cod.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi.
Examinând excepția de neconstituționalitate ridicată, Curtea
constată că aceasta este neîntemeiată. Astfel, regimul
derogatoriu de la dreptul comun în materia insolvenței, prevăzut
prin textul de lege criticat, constituie opțiunea legiuitorului, care
poate stabili norme de procedură speciale, derogatorii de la
regulile generale, determinate de anumite situații speciale. În
cazul de față, situația specială este dată de faptul că obiectul
executării silite îl constituie încasarea creanțelor fiscale ce
constituie surse ale bugetului de stat, interesul general ocrotit
impunând adoptarea unor reguli care să asigure protejarea
eficientă a creanțelor statului și recuperarea lor cu prioritate. Nu
se aduce astfel atingere principiului egalității, cu privire la care
Curtea Constituțională a statuat în mod constant în jurisprudența
sa că nu este sinonim cu uniformitatea, astfel încât, dacă la
situații juridice egale se impune un tratament juridic egal, la
situații diferite tratamentul aplicabil nu poate fi decât diferit.

10

MONITORUL OFICIAL AL ROMÂNIEI, PARTEA I, Nr. 716/22.X.2008

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 136 alin. (6) din Ordonanța Guvernului nr. 92/2003 privind
Codul de procedură fiscală, excepție invocată de Nicoleta Gheorghe în Dosarul nr. 2.779/231/2007 al Judecătoriei Focșani.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 950
din 23 septembrie 2008

referitoare la excepția de neconstituționalitate a dispozițiilor art. 82 alin. (5) și art. 86
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Acsinte Gaspar
Ion Predescu
Petre Lăzăroiu
Tudorel Toader
Puskás Valentin Zoltán
Augustin Zegrean
Ion Tiucă
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 82 alin. (5) și art. 86 din Legea nr. 303/2004
privind statutul judecătorilor și procurorilor, excepție ridicată de
Tribunalul Neamț — Secția civilă, din oficiu, în Dosarul
nr. 4.681/103/2007.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, apreciind că nu
se încalcă principiul egalității în fața legii atâta timp cât e vorba
de categorii profesionale diferite.
C U R T E A,

având în vedere actele și lucrările dosarului, constată
următoarele:
Prin Încheierea din 14 martie 2008, pronunțată în Dosarul nr.
4.681/103/2007, Tribunalul Neamț — Secția civilă a sesizat
Curtea Constituțională cu excepția de neconstituționalitate
a dispozițiilor art. 82 alin. (5) și art. 86 din Legea nr. 303/2004
privind statutul judecătorilor și procurorilor. Excepția de
neconstituționalitate a fost ridicată de instanța de judecată, din
oficiu, în dosarul cu numărul de mai sus, având ca obiect
soluționarea unei contestații la decizia de pensionare, formulată
de Alexandrina Jora.
În motivarea excepției de neconstituționalitate instanța
de judecată susține că dispozițiile de lege criticate sunt
neconstituționale deoarece instituie pentru magistrați condiții de
acordare a pensiei de serviciu mai puțin avantajoase decât cele
prevăzute pentru deputați și senatori.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale întrucât legiuitorul este în drept ca
pentru diferite categorii socio-profesionale, având în vedere
situația deosebită a acestora, să stabilească criterii și moduri de
calcul al pensiei diferențiate.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 82 alin. (5) și art. 86 din Legea nr. 303/2004
privind statutul judecătorilor și procurorilor, republicată în
Monitorul Oficial al României, Partea I, nr. 826 din 13 septembrie
2005, dispoziții modificate ultima dată prin Legea nr. 97/2008
privind aprobarea Ordonanței de urgență a Guvernului
nr. 100/2007 pentru modificarea și completarea unor acte
normative în domeniul justiției, publicată în Monitorul Oficial al
României, Partea I, nr. 294 din 15 aprilie 2008.
În prezent, dispozițiile criticate au următorul conținut:
— Art. 82 alin. (5): ăPersoanele care îndeplinesc condițiile de
vechime prevăzute la alin. (1) și (3) în funcția de judecător,
procuror, magistrat-asistent sau personal de specialitate juridică
asimilat judecătorilor, precum și în funcția de judecător ori
procuror financiar sau consilier de conturi de la secția
jurisdicțională a Curții de Conturi se pot pensiona și pot
beneficia, la împlinirea vârstei de 60 de ani, de pensie de
serviciu, chiar dacă la data pensionării au o altă ocupație. În
acest caz, pensia se stabilește dintr-o bază de calcul egală cu

MONITORUL OFICIAL AL ROMÂNIEI, PARTEA I, Nr. 716/22.X.2008
indemnizația de încadrare brută lunară pe care o are un
judecător sau procuror în activitate, în condiții identice de
funcție, vechime și grad al instanței sau parchetului, și sporurile,
în procent, avute la data eliberării din funcție ori, după caz, cu
salariul de bază brut lunar și sporurile avute în ultima lună de
activitate înainte de data pensionării. De această pensie de
serviciu pot beneficia numai persoanele care au fost eliberate
din funcție din motive neimputabile.”;
— Art. 86: ăConstituie vechime în magistratură perioada în
care judecătorul, procurorul, personalul de specialitate juridică
prevăzut la art. 87 alin. (1) sau magistratul-asistent a îndeplinit
funcțiile de judecător, procuror, personal de specialitate juridică
în fostele arbitraje de stat, magistrat-asistent, auditor de justiție,
judecător financiar, judecător financiar inspector, procuror
financiar, procuror financiar inspector, consilier și consilier de
conturi în secția jurisdicțională a Curții de Conturi, grefier cu
studii superioare juridice sau personal de specialitate juridică
prevăzut la art. 87 alin. (1), precum și perioada în care a fost
avocat, notar, asistent judiciar, cadru didactic în învățământul
juridic superior acreditat, jurisconsult, consilier juridic, ofițer de
poliție judiciară cu studii superioare juridice, expert criminalist
cu studii superioare juridice, autorizat potrivit legii, personal de
probațiune cu studii superioare juridice sau care a îndeplinit
funcții de specialitate juridică în Institutul de Cercetări Juridice al
Academiei Române, Institutul Român pentru Drepturile Omului,
în Parlament sau în aparatul acestuia ori în cadrul Administrației
Prezidențiale, Guvernului, Curții Constituționale, Avocatului
Poporului, Curții de Conturi, Consiliului Legislativ.”

11

Excepția de neconstituționalitate se raportează la prevederile
constituționale ale art. 16 alin. (1) privind egalitatea cetățenilor
în fața legii și a autorităților publice.
Examinând excepția de neconstituționalitate, Curtea reține
că instanța de judecată, autoare a excepției de
neconstituționalitate, consideră că dispozițiile de lege criticate
sunt discriminatorii în raport cu prevederile art. 49 din Legea
nr. 96/2006 privind Statutul deputaților și al senatorilor, publicată
în Monitorul Oficial al României, Partea I, nr. 380 din 3 mai 2006,
în sensul că deputații și senatorii pot beneficia și de pensia de
serviciu a magistraților în alte condiții, mai puțin restrictive decât
cele impuse magistraților.
Cu privire la această critică, Curtea constată că este
neîntemeiată deoarece în materia reglementării pensiei de
serviciu, legiuitorul poate stabili condiții de acordare diferite, în
funcție de categoria profesională din care face parte persoana
care solicită pensia de serviciu. Astfel, nu se poate vorbi despre
o egalitate de tratament juridic în ceea ce privește acordarea
pensiei de serviciu între magistrați, pe de-o parte, și senatori
sau deputați, pe de altă parte, aceștia făcând parte din categorii
profesionale diferite.
Ca atare, dispozițiile de lege criticate, care instituie condițiile
de acordare a pensiei de serviciu a magistraților, nu contravin
prevederilor art. 16 din Constituție, deoarece, așa cum a statuat
în mod constant Curtea Constituțională în jurisprudența sa,
egalitatea nu înseamnă uniformitate, iar, la situații diferite,
tratamentul juridic aplicabil nu poate fi decât diferit.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 alin. (5) și art. 86 din Legea nr. 303/2004 privind statutul
judecătorilor și procurorilor, excepție ridicată de Tribunalul Neamț — Secția civilă, din oficiu, în Dosarul nr. 4.681/103/2007.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 952
din 23 septembrie 2008

referitoare la excepția de neconstituționalitate a dispozițiilor art. 11 alin. (1)—(3)
din Ordonanța de urgență a Guvernului nr. 43/2002 privind Direcția Națională Anticorupție
și ale art. 29 pct. 1 lit. a) din Codul de procedură penală
Ioan Vida
Nicolae Cochinescu
Acsinte Gaspar
Ion Predescu
Petre Lăzăroiu
Tudorel Toader
Puskás Valentin Zoltán
Augustin Zegrean
Marinela Mincă
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1)—(3) din Ordonanța de urgență a
Guvernului nr. 43/2002 privind Direcția Națională Anticorupție și
ale art. 29 pct. 1 lit. a) din Codul de procedură penală, excepție
ridicată de Ion Dumitru și de Dumitru Bunea în Dosarul
nr. 6.355/1/2007 al Înaltei Curți de Casație și Justiție — Secția
penală.
La apelul nominal răspunde avocatul Nineta Anghelina, cu
împuternicire avocațială pentru Ion Dumitru, și avocatul Doru

12

MONITORUL OFICIAL AL ROMÂNIEI, PARTEA I, Nr. 716/22.X.2008

Viorel Ursu, cu împuternicire avocațială pentru Dumitru Bunea.
Lipsesc celelalte părți, față de care procedura de citare este
legal îndeplinită.
Având cuvântul, avocatul Nineta Anghelina solicită admiterea
excepției de neconstituționalitate, apreciind că maniera în care
se administrează proba dispusă de procuror și efectuată de
specialiști din cadrul Direcției Naționale Anticorupție încalcă
dreptul părții la un proces echitabil. Depune în acest sens extras
din Hotărârea Cottin contra Belgiei din 2005 a Curții Europene
a Drepturilor Omului.
Avocatul Doru Viorel Ursu solicită admiterea excepției de
neconstituționalitate astfel cum a fost formulată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 mai 2008, pronunțată în Dosarul
nr. 6.355/1/2007, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 11 alin. (1)—(3) din
Ordonanța de urgență a Guvernului nr. 43/2002 privind
Direcția Națională Anticorupție și ale art. 29 pct. 1 lit. a) din
Codul de procedură penală. Excepția de neconstituționalitate
a fost ridicată de Ion Dumitru și de Dumitru Bunea în dosarul cu
numărul de mai sus, având ca obiect soluționarea unei cauze
penale.
În motivarea excepției de neconstituționalitate autorii
acesteia susțin că dispozițiile de lege criticate sunt
neconstituționale deoarece statutul specialiștilor din cadrul
Direcției Naționale Anticorupție nu oferă garanții de
independență și imparțialitate în activitatea pe care aceștia o
desfășoară. Referitor la prevederile art. 29 pct. 1 lit. a) din Codul
de procedură penală, susțin că acestea contravin principiului
constituțional al egalității în drepturi, întrucât îi privează de un
grad de jurisdicție pe inculpații care, fără să fi deținut vreo
demnitate publică, sunt judecați împreună cu foști sau actuali
membri ai Parlamentului.
Înalta Curte de Casație și Justiție — Secția penală și-a
exprimat opinia în sensul că excepția de neconstituționalitate
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, cu referire la jurisprudența Curții
Constituționale în materie.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1)—(3) din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002. Art. 11 alin. (3) din Ordonanța de urgență a
Guvernului nr. 43/2002 privind Parchetul Național Anticorupție
a fost modificat prin art. X pct. 1 al titlului XVI din Legea
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 653 din 22 iulie 2005. De asemenea,
dispozițiile criticate au fost modificate ultima dată prin Legea
nr. 54/2006 privind aprobarea Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Parchetul Național Anticorupție, publicată în Monitorul Oficial al
României, Partea I, nr. 226 din 13 martie 2006.
Ca atare, dispozițiile criticate din Ordonanța de urgență a
Guvernului nr. 43/2002 privind Direcția Națională Anticorupție
au în prezent următorul cuprins:
ă(1) În cadrul Direcției Naționale Anticorupție sunt numiți, prin
ordin al procurorului șef al acestei direcții, cu avizul ministerelor
de resort, specialiști cu înaltă calificare în domeniul economic,
financiar, bancar, vamal, informatic, precum și în alte domenii,
pentru clarificarea unor aspecte tehnice în activitatea de
urmărire penală.
(2) Specialiștii prevăzuți la alin. (1) au calitatea de funcționar
public și își desfășoară activitatea sub directa conducere,
supraveghere și control nemijlocit al procurorilor din Direcția
Națională Anticorupție. Specialiștii au drepturile și obligațiile
prevăzute de lege pentru funcționarii publici, cu excepțiile
menționate în prezenta ordonanță de urgență. De asemenea,
specialiștii beneficiază, în mod corespunzător, de drepturile
prevăzute la art. 26 din Ordonanța de urgență a Guvernului
nr. 177/2002 privind salarizarea și alte drepturi ale magistraților,
cu modificările și completările ulterioare.
(3) Constatarea tehnico-științifică efectuată din dispoziția
scrisă a procurorului de specialiștii prevăzuți la alin. (1)
constituie mijloc de probă, în condițiile legii.”
Dispozițiile art. 29 pct. 1 lit. a) din Codul de procedură penală
au următorul cuprins: ăÎnalta Curte de Casație și Justiție:
1. judecă în primă instanță: a) infracțiunile săvârșite de senatori
și deputați.”
Excepția de neconstituționalitate se raportează la prevederile
constituționale ale art. 16 alin. (1) privind egalitatea cetățenilor
în fața legii și a autorităților publice, ale art. 21 alin. (3) privind
dreptul la un proces echitabil și ale art. 124 alin. (2) privind
unicitatea, imparțialitatea și egalitatea pentru toți a justiției. De
asemenea, sunt invocate prevederile art. 6 paragraful 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea reține
că — asupra prevederilor art. 11 alin. (1)—(3) din Ordonanța de
urgență a Guvernului nr. 43/2002 — s-a pronunțat prin Decizia
nr. 805/2008, publicată în Monitorul Oficial al României, Partea I,
nr. 587 din 5 august 2008, constatând că acestea sunt
constituționale.
Cu acel prilej, Curtea a arătat că o componentă a garanțiilor
unui proces echitabil, în sensul art. 6 paragraful 1 din Convenția
pentru apărarea drepturilor omului și a libertăților fundamentale,
este principiul egalității armelor, ce semnifică tratarea egală a

MONITORUL OFICIAL AL ROMÂNIEI, PARTEA I, Nr. 716/22.X.2008
părților pe toată durata desfășurării procedurii în fața unei
instanțe de judecată, fără ca una să fie dezavantajată în raport
cu cealaltă. Din jurisprudența Curții Europene a Drepturilor
Omului (Cauza Mantovanelli contra Franței, 1997) reiese că se
încalcă principiul egalității armelor atunci când procedura
contestată, în ansamblul ei, nu a respectat prevederile art. 6
paragraful 1 din Convenție. Totodată, principiul contradictorialității, o altă componentă a dreptului la un proces echitabil,
presupune, în esență, posibilitatea pentru părțile unui proces de
a lua la cunoștință de toate probele și observațiile prezentate
judecătorului, de natură să îi influențeze decizia și de a le
discuta (cauzele J.J. contra Olandei, 1998 și Cottin contra
Belgiei, 2005).
Or, Curtea a reținut că partea putea să ia la cunoștință de
existența constatării tehnico-științifice — mijloc de probă
efectuat de specialiștii din cadrul Direcției Naționale Anticorupție,
odată cu prezentarea materialului de urmărire penală, în
condițiile art. 250—254 din Codul de procedură penală. Așadar,
partea poate formula obiecțiuni la raportul de constatare sau
poate contesta în fața instanței de judecată, în condiții de
contradictorialitate, mijlocul de probă respectiv.
De asemenea, Curtea a constatat că o reglementare similară
cu cea criticată este cuprinsă în art. 112 din Codul de procedură
penală, potrivit căruia în anumite cazuri organul de urmărire
penală poate folosi cunoștințele unui specialist sau tehnician,
dispunând, din oficiu sau la cerere, efectuarea unei constatări
tehnico-științifice care se efectuează, de regulă, de către
specialiști sau tehnicieni care funcționează în cadrul ori pe lângă
instituția de care aparține organul de urmărire penală, dar care
poate fi efectuată și de către specialiști sau tehnicieni care
funcționează în cadrul altor organe.
Pe de altă parte, în procesul deliberării judecătorul verifică și
evaluează materialul probator și își fundamentează soluția pe
întregul probatoriu administrat în cauză, prin coroborarea și
aprecierea probelor, iar nu prin raportarea exclusivă la
constatările tehnico-științifice întocmite de specialiștii prevăzuți
de textele de lege criticate. Așadar, judecata se desfășoară de
către o instanță independentă și imparțială, în condiții de
publicitate, oralitate și contradictorialitate, iar judecătorul își
fundamentează soluția pe întregul probatoriu administrat,
verificând, evaluând și coroborând probele, astfel că informațiile
conținute în constatările tehnico-științifice nu pot crea în mod

13

concret riscul unui abuz de procedură. În acest sens s-a
pronunțat Curtea Constituțională prin Decizia nr. 524/2006,
publicată în Monitorul Oficial al României, Partea I, nr. 764 din
7 septembrie 2006.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.
Cu privire la dispozițiile art. 29 pct. 1 lit. a) din Codul de
procedură penală, Curtea constată că susținerile unuia dintre
autorii excepției de neconstituționalitate, în sensul că aceste
norme de procedură penală ar contraveni principiului egalității în
fața legii, privându-i de un grad de jurisdicție pe inculpații care
fără să fi deținut vreo demnitate publică sunt judecați împreună
cu foști sau actuali membri ai Parlamentului, sunt neîntemeiate.
Astfel, stabilirea competenței, inclusiv a celei după calitatea
persoanei, precum și instituirea regulilor de desfășurare a
procesului în fața instanțelor judecătorești, deci și reglementarea
căilor de atac, sunt de competența exclusivă a legiuitorului,
potrivit dispozițiilor art. 126 alin. (2) și ale art. 129 din Constituție.
Astfel, pe de-o parte, accesul liber la justiție nu înseamnă
accesul în toate cazurile la toate structurile judecătorești și la
toate căile de atac, iar pe de altă parte, nicio normă
constituțională nu stabilește un anumit număr al căilor de atac și
nici reglementările internaționale în materie nu impun un anumit
număr al gradelor de jurisdicție. Potrivit art. 2 paragraful 1 din
Protocolul nr. 7 la Convenția pentru apărarea drepturilor omului
și a libertăților fundamentale, orice persoană declarată vinovată
de o infracțiune are dreptul să ceară examinarea declarației de
vinovăție sau a condamnării de către o jurisdicție superioară, iar
exercitarea acestui drept, inclusiv motivele pentru care acesta
poate fi exercitat sunt reglementate de lege.
Referitor la încălcarea principiului egalității cetățenilor în fața
legii și a autorităților publice, consacrat de art. 16 alin. (1) din
Constituție, așa cum a statuat Curtea Constituțională de
nenumărate ori în jurisprudența sa, nu este contrară principiului
egalității instituirea unor reguli speciale, inclusiv în ceea ce
privește căile de atac, atât timp cât ele asigură egalitatea juridică
a cetățenilor în utilizarea lor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1)—(3) din Ordonanța de urgență a Guvernului
nr. 43/2002 privind Direcția Națională Anticorupție și ale art. 29 pct. 1 lit. a) din Codul de procedură penală, excepție ridicată de
Ion Dumitru și de Dumitru Bunea în Dosarul nr. 6.355/1/2007 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

14

MONITORUL OFICIAL AL ROMÂNIEI, PARTEA I, Nr. 716/22.X.2008
CURTEA CONSTITUȚIONALĂ

D E C I Z I A Nr. 953
din 23 septembrie 2008

referitoare la excepția de neconstituționalitate a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
— președinte
Nicolae Cochinescu
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán — judecător
Tudorel Toader
— judecător
Augustin Zegrean
— judecător
Marinela Mincă
— procuror
Afrodita Laura Tutunaru — magistrat-asistent
Pe rol se află soluționarea excepției de neconstituționalitate
a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Mihai Dezsi în Dosarul nr. 4.299/111/2007 al
Tribunalului Bihor — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 iunie 2008, pronunțată în Dosarul
nr. 4.299/111/2007, Tribunalul Bihor — Secția penală a
sesizat Curtea Constituțională cu excepția de
neconstituționalitate a prevederilor art. 6 din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Mihai Dezsi în dosarul
de mai sus având ca obiect soluționarea unei cauze penale.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 alin. (12), art. 11, art. 20
raportat la art. 7 din Convenția pentru apărarea drepturilor
omului și a libertăților fundamentale, art. 73 alin. (3), art. 21
alin. (3) și ale art. 124 alin. (2), deoarece prin intermediul lor este
adusă din procedura comună într-o procedură specială o
infracțiune prevăzută de Codul penal, stabilindu-i în mod
nejustificat un regim discriminator, în sensul că, implicit, textul
art. 6 din Legea nr. 78/2000 autorizează aplicarea prin analogie
a pedepsei prevăzute de Codul penal.
Tribunalul Bihor — Secția penală opinează că excepția de
neconstituționalitate este neîntemeiată deoarece art. 6 din
Legea nr. 78/2000 cuprinde o normă de trimitere uzitată de
tehnica legislativă, fără ca prin aceasta să se încalce dispozițiile
constituționale invocate. Reglementarea legală criticată nu
aduce atingere principiului egalității, imparțialității și unicității
justiției și se aplică în mod nediscriminatoriu tuturor persoanelor
aflate în ipoteza normei. De asemenea, prevederile art. 6 din

Legea nr. 78/2000 nu conțin norme de procedură, ci de drept
substanțial, iar aplicarea acestora nu poate duce la încălcarea
dispozițiilor constituționale privind dreptul la un proces echitabil.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată, sens în care face
trimitere la jurisprudența Curții Constituționale în materie.
Președinții celor două Camere și Guvernul nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
care au următorul conținut: ăInfracțiunile de luare de mită —
prevăzută la art. 254 din Codul penal, de dare de mită —
prevăzută la art. 255 din Codul penal, de primire de foloase
necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului instanței de contencios constituțional prin raportare la
critici similare. Astfel, cu prilejul pronunțării Deciziei nr. 315 din
13 martie 2008, publicată în Monitorul Oficial al României,
Partea I, nr. 271 din 7 aprilie 2008, Curtea Constituțională a
respins ca neîntemeiată excepția de neconstituționalitate a
dispozițiilor art. 6 din Legea nr. 78/2000.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 716/22.X.2008

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Mihai Dezsi în Dosarul nr. 4.299/111/2007 al Tribunalului Bihor — Secția
penală.
Definitivă și general obligatorie.
Pronunțată în ședința publică din data de 23 septembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 989
din 1 octombrie 2008

privind constituționalitatea dispozițiilor art. 155 alin. (3) din Regulamentul Camerei Deputaților,
republicat
Cu Adresa nr. 51/2.182 din 7 iulie 2008, secretarul general al
Camerei Deputaților a trimis Curții Constituționale sesizarea
formulată de 52 de deputați, în temeiul dispozițiilor art. 27 alin. (2)
din Legea nr. 47/1992 privind organizarea și funcționarea Curții
Constituționale, în legătură cu neconstituționalitatea art. 155
alin. (3) din Regulamentul Camerei Deputaților, republicat.
Autorii sesizării sunt următorii: Cristian I. Rădulescu, AncaDaniela C. Boagiu, Grațiela Denisa M. Iordache, Corneliu V.
Momanu, Marcel Adrian O. Piteiu, Cornel Ștefan C. Bardan,
Gheorghe G. Sârb, Alexandru A. Ciocâlteu, Constantin M.
Petrea, Dumitru M. Pardău, Mircea Teodor M. S. Iustian,
Corneliu L. Popescu, Marian V. Hoinaru, Constantin V. Tudor,
Anca M. Constantinescu, Cristian B. Ilie, Daniel I. Buda, Costică
N. Canacheu, Petru I. Călian, Cosmin Gabriel C. Popp, Petru
C. Lificiu, Stelian G. Fuia, Iulian-Gabriel P. Bîrsan, Ion I. Gonțea,
Marius I. Rogin, Ion I. Stoica, Diana Maria C. Bușoi, Liviu D.
Codîrlă, Valeriu I. Tabără, Ioan C. Oltean, Daniel I. Ionescu,
Romică C. Andreica, Ionela I. Bruchental-Pop, Gheorghe G.
Barbu, Radu V. D. Lambrino, Petre Străchinaru, Liviu Alexandru
H. Miroșeanu, Bogdan C. Cantaragiu, Claudius Mihail Gh.
Zaharia, Marian Sorin C. Paveliu, Dumitru Gheorghe Mircea O.
Coșea, Traian Constantin A. Igaș, Petre I. Ungureanu,
Gheorghe I. Albu, Raluca D. Turcan, Alexandru E. Mocanu,
Constantin C. Amarie, Viorel N. Oancea, Gabriel L. Sandu,
Marcel Laurențiu M. Romanescu, Cornel H. Știrbeț și Laurențiu
C. Mironescu.
Sesizarea a fost înregistrată la Curtea Constituțională sub
nr. 7,809 din 7 iulie 2008 și formează obiectul Dosarului
nr. 1,633C/2008.
Obiectul sesizării îl constituie dispozițiile art. 155 alin. (3) din
Regulamentul Camerei Deputaților, aprobat prin Hotărârea
Camerei Deputaților nr. 8 din 24 februarie 1994, republicată în
Monitorul Oficial al României, Partea I, nr. 35 din 16 ianuarie
2006, care au următorul cuprins: ă(3) Cererea se adoptă cu votul
a cel puțin două treimi din numărul deputaților.”
În motivarea sesizării se arată că art. 155 alin. (3) din
regulament, care prevede că cererea privind punerea sub
urmărire penală a membrilor Guvernului se adoptă cu votul a
cel puțin două treimi din numărul deputaților, contravine
dispozițiilor constituționale ale art. 76 alin. (2), potrivit cărora
ă(2) Legile ordinare și hotărârile se adoptă cu votul majorității

membrilor prezenți din fiecare Cameră”, și ale art. 16 alin. (1),
care stabilesc că ăCetățenii sunt egali în fața legii și a autorităților
publice, fără privilegii și fără discriminări”. Așadar, conform
prevederilor constituționale menționate, cererea de urmărire
penală a membrilor Guvernului se adoptă prin ăhotărârea și
nicidecum legea, regulamentul în sine sau moțiunea, acte
juridice care au alte domenii de reglementare”, iar această
hotărâre ătrebuia să fie adoptată tot cu majoritatea membrilor
prezenți din fiecare Cameră, în cazul nostru din Camera
Deputaților, și nu cu majoritatea de două treimi din numărul
deputaților, așa cum prevede textul regulamentar criticat”. În
continuare, se consideră că această majoritate ătrebuia să fie
reglementată și de art. 155 alin. (2) din Regulamentul Camerei
Deputaților, ceea ce nu s-a întâmplat”, astfel că textul criticat din
regulament este neconstituțional, întrucât încalcă art. 76
alin. (2) din Constituție. Se arată că susținerea nu este
contrazisă de argumente constituționale, legale sau doctrinare,
și că, de altfel, art. 149 alin. (3) din Regulamentul Senatului
prevede că hotărârea de punere sub urmărire penală a
membrilor Guvernului, care sunt senatori, se adoptă cu votul
majorității senatorilor, iar nu cu majoritatea de două treimi din
numărul acestora.
Cât privește încălcarea art. 16 alin. (1) din Constituție, se
susține că ăpentru situații mult mai importante, față de cea
reglementată de textul criticat, în care se adoptă hotărâri,
majoritatea utilizată, prevăzută de Constituție sau de
regulamente, este mai mică, și anume majoritatea deputaților și
a senatorilor”. Se exemplifică cu situațiile referitoare la
suspendarea Președintelui României, la acordarea încrederii
Guvernului, la adoptarea sau respingerea unei moțiuni de
cenzură. De asemenea, pentru situații mult mai grave decât cea
reglementată de art. 155 alin. (3) din Regulament, ăpotrivit
Constituției, este necesară majoritatea de două treimi din
numărul parlamentarilor, și anume atunci când Președintele
României este pus sub acuzare penală pentru înaltă trădare”.
Or, această din urmă situație ănu se poate compara, ca
gravitate, cu cea de punere sub urmărire penală a membrilor
Guvernului și, cu toate acestea, majoritatea este aceeași”.
În conformitate cu dispozițiile art. 27 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost trimisă președintelui Camerei

16

MONITORUL OFICIAL AL ROMÂNIEI, PARTEA I, Nr. 716/22.X.2008

Deputaților, pentru a comunica punctul de vedere al Biroului
permanent.
Președintele Camerei Deputaților a comunicat, cu Adresa
nr. 51/2753 din 10 septembrie 2008, înregistrată la Curtea
Constituțională sub nr. 10.071 din 11 septembrie 2008, punctul
de vedere al Biroului permanent al Camerei Deputaților, prin
care se consideră că sesizarea de neconstituționalitate
formulată este neîntemeiată. În acest sens, se arată
următoarele:
1. Motivarea potrivit căreia hotărârea Camerei Deputaților
referitoare la cererea de punere sub urmărire penală a
membrilor Guvernului ar trebui să fie adoptată cu votul majorității
deputaților prezenți la ședința Camerei nu are la bază nicio
dispoziție constituțională sau regulamentară. Solicitarea
urmăririi penale a unui membru al Guvernului de către o Cameră
legislativă reprezintă o acțiune politică de o foarte mare
importanță și care presupune o motivare bine întemeiată. Or,
ăCamera Deputaților nu este o autoritate judiciară care să
administreze și să interpreteze probe de natură diversă, se
impune de la sine alegerea unei proceduri care să prevină
arbitrariul și să suplinească lipsa unei specializări judiciare a
membrilor acesteia”, și, ăde aceea, decizia Camerei Deputaților
de a solicita o asemenea procedură impune întrunirea acordului
majorității calificate a membrilor săi, care să împiedice
subiectivismul și interesul partizan ale unui număr mic de
parlamentari, inerent și explicabil pe scena oricărei confruntări
politice”. Așa fiind, se consideră că ăcererea de urmărire
formulată de Camera Deputaților poate fi socotită, pe bună
dreptate, un act politic mai degrabă decât unul juridic”. Se invocă
Decizia Curții Constituționale nr. 1.133 din 27 noiembrie 2007
prin care s-a statuat ăcă cele două Camere ale Parlamentului,
cât și Președintele României au libertatea de a stabili modul de
exercitare” a dreptului de a cere urmărirea penală a membrilor
Guvernului, fără o altă reglementare exterioară și aplicând direct
Legea fundamentală.
Prevederile alin. (3) al art. 155 din Regulamentul Camerei
Deputaților, potrivit cărora ăCererea se adoptă cu votul a cel
puțin două treimi din numărul deputaților”, au fost adoptate fără
nicio obiecție chiar în textul inițial al regulamentului, majoritatea
calificată de voturi cerută în acest caz fiind deplin justificată. Se
mai apreciază că, ădacă în dreptul parlamentar este statuată
interzicerea oricăror imixtiuni, ingerințe în activitatea
parlamentarilor, precum și intimidarea sau șicanarea acestora
de către puterea executivă sau de cea judecătorească, tot astfel
se impune a fi protejată și activitatea membrilor Guvernului
împotriva unor astfel de ingerințe, indiferent dacă aceștia au sau
nu și calitatea de parlamentari”. ăDacă această procedură ar fi
lăsată la latitudinea unei majorități simple din numărul membrilor
unei Camere, s-ar deschide calea unor șicanări judiciare
sistematice a membrilor Guvernului, ceea ce ar avea consecințe
extrem de grave pentru stabilitatea politică a țării” și, ăîntr-o
asemenea ipoteză, Guvernul ar fi nevoit să apeleze sistematic
la procedura remanierii, în loc să se dedice rolului său
constituțional prevăzut în art. 102 din Constituție”.
2. Se apreciază că ătrebuie făcută o distincție clară între
imunitatea de percheziție, de reținere și arestare, care poate fi
ridicată de Camera Deputaților cu votul majorității membrilor săi
prezenți la ședința acesteia, și solicitarea urmăririi penale a unui
membru al Guvernului, care poate fi aprobată numai cu
majoritatea calificată de două treimi din numărul membrilor
Camerei Deputaților”. Sub aspect procedural, cererea de
urmărire penală corespunde cu o plângere prealabilă în vederea
urmăririi penale a unei persoane, care produce efecte extrem
de grave asupra libertății acesteia, și este firesc ca ea să
exprime o voință politică cât mai largă, ăatunci când este
convertită într-un act adoptat de o Adunare legiuitoare.” Niciun
temei constituțional sau regulamentar nu justifică extinderea
aplicării unei proceduri regulamentare la o altă instituție juridică,
ăîn condițiile în care între cele două proceduri regulamentare nu
există nicio legătură”. Se mai consideră că ăstabilirea unei

anumite majorități pentru adoptarea de către o Cameră
legislativă a unei decizii presupune o evaluare politică a
problemei care a făcut obiectul deciziei respective”, astfel că
importanța problemei asupra căreia Camera trebuie să
hotărască impune și stabilirea majorității pentru luarea deciziei.
Așa fiind, ăhotărârea prin care Camera Deputaților decide
ridicarea imunității parlamentare de percheziție, reținere sau
arestare a unui deputat nu implică evaluarea de către aceasta
a vinovăției persoanei în cauză — probată de organisme
judiciare autorizate —, pe când cererea de urmărire penală a
unui membru al Guvernului presupune o motivare de fapt,
acceptată de o majoritate calificată a membrilor Camerei
Deputaților, privind vinovăția celui în cauză, desigur urmând ca
instanța să constate definitiv și irevocabil această vinovăție.”
3. Aprobarea cererii de urmărire penală a membrilor
Guvernului cu majoritatea de două treimi din numărul deputaților
a fost prevăzută de Comisia specială pentru elaborarea
propunerilor de modificare a Regulamentului Camerei
Deputaților, constituită în baza Hotărârii nr. 56 din 29 octombrie
1992. Se consideră că ăo asemenea majoritate de voturi
corespunde importanței sociale a funcției de membru al
Guvernului, ceea ce justifică un regim juridic special pentru
începerea actelor de urmărire penală din inițiativa Camerei
Deputaților și nicidecum un privilegiu, chiar și procedural”.
4. Constituția statuează asupra principiului autonomiei
organizatorice și funcționale a Camerelor legislative , adică
ăfiecare Cameră se organizează și își stabilește procedurile
parlamentare așa cum dorește”, așa încât ăfaptul că în
Regulamentul Senatului se prevede o altă majoritate de voturi
necesară punerii sub urmărire penală a membrilor Guvernului,
nu are o relevanță semnificativă”.
5. Cu prilejul soluționării unei sesizări formulate de
președintele Camerei Deputaților referitoare la Regulamentul
C a m e r e i D e p u t a ț i l o r, a p r o b a t p r i n H o t ă r â r e a n r. 8
din 24 februarie 1994, Curtea Constituțională ănu a apreciat” că
art. 139 alin. (3) — în prezent art. 155 alin. (3) — din regulament
ăar fi neconstituțional”.
C U R T E A,

examinând sesizarea de neconstituționalitate, punctul de vedere
al Biroului permanent al Camerei Deputaților, raportul întocmit
de judecătorul-raportor, dispozițiile criticate din Regulamentul
Camerei Deputaților, republicat, prin raportare la prevederile
Constituției României și dispozițiile Legii nr. 47/1992 privind
organizarea și funcționarea Curții Constituționale, reține
următoarele:
Curtea a fost legal sesizată și este competentă, potrivit
dispozițiilor art. 146 lit.c) din Constituție, precum și ale art. 1, 10,
27 și 28 din Legea nr. 47/1992, să se pronunțe asupra
constituționalității prevederilor criticate din Regulamentul
Camerei Deputaților .
Obiectul controlului de constituționalitate îl constituie
prevederile art. 155 alin. (3) din Regulamentul Camerei
Deputaților, aprobat prin Hotărârea Camerei Deputaților nr. 8 din
24 februarie 1994, republicată în Monitorul Oficial al României,
Partea I, nr. 35 din 16 ianuarie 2006, prevederi potrivit cărora
ă(3) Cererea se adoptă cu votul a cel puțin două treimi din
numărul deputaților.”
În opinia autorilor sesizării, aceste prevederi regulamentare
sunt contrare dispozițiilor din Constituție cuprinse în art. 76 alin. (2),
potrivit cărora ă(2) Legile ordinare și hotărârile se adoptă cu votul
majorității membrilor prezenți din fiecare Cameră”, și ale art. 16
alin. (1), care stabilesc că ă(1) Cetățenii sunt egali în fața legii și
a autorităților publice, fără privilegii și fără discriminări.”
Examinând sesizarea de neconstituționalitate formulată,
Curtea Constituțională constată că aceasta este întemeiată și
urmează a fi admisă pentru următoarele considerente:
Într-adevăr, art. 76 din Constituție — ăAdoptarea legilor și
hotărârilor” stabilește reguli esențiale ale procedurii legislative.
Astfel, potrivit alin. (1) al art. 76, legile organice și hotărârile

MONITORUL OFICIAL AL ROMÂNIEI, PARTEA I, Nr. 716/22.X.2008
privind regulamentele Camerelor se adoptă cu votul majorității
parlamentarilor fiecărei Camere. Sub acest aspect, prin Decizia
nr. 45 din 17 mai 1994 privind constituționalitatea
Regulamentului Camerei Deputaților, publicată în Monitorul
Oficial al României, Partea I, nr. 131 din 27 mai 1994, Curtea
Constituțională a statuat, cu valoare de principiu, că ămajoritatea
absolută impusă de Constituție pentru adoptarea unei
asemenea hotărâri urmărește să asigure o exprimare cât mai
largă a voinței deputaților în prevederile regulamentare, lucru
firesc într-un sistem parlamentar care implică, prin definiție, o
majoritate și o opoziție parlamentară”. De asemenea, potrivit
alin. (2) al art. 76, adoptarea legilor ordinare și a hotărârilor celor
două camere se face cu votul majorității membrilor prezenți în
fiecare Cameră, în condițiile în care numărul acestora se ridică
la cel puțin jumătate plus unu din numărul membrilor fiecărei
Camere, în condițiile respectării cvorumului legal de adoptare
prevăzut de art. 67 din Constituție.
În privința naturii juridice a actului prin care se cere urmărirea
penală a membrilor Guvernului, Curtea constată că această
cerere se aprobă printr-o hotărâre a Camerei Deputaților, astfel
cum prevede art. 76 alin. (1) și (2) din Constituție, precum și
art. 85 din Regulamentul Camerei Deputaților. Art. 85 din
Regulament, care face parte din capitolul II — ăDesfășurarea
lucrărilor Camerei Deputaților”, secțiunea 1 — ăSesiunea și

17

actele Camerei Deputaților” stabilește: ăCamera Deputaților
adoptă legi, hotărâri, moțiuni simple, mesaje, declarații, rezoluții
și alte acte politice în prezența majorității deputaților, conform
prevederilor prezentului regulament.” Tot astfel, și art. 121 din
Regulamentul criticat prevede că ăLegile, hotărârile și moțiunile
simple se adoptă de Camera Deputaților prin vot. Legile
adoptate de Camera Deputaților pot fi legi constituționale, legi
organice și legi ordinare.”
Curtea mai constată, de asemenea, că, de altfel, în sensul
prevederilor constituționale ale art. 76 alin. (2) sunt și dispozițiile
art. 129 alin. (3) din Regulamentul Camerei Deputaților, în
conformitate cu care ăLegile ordinare și hotărârile luate în
procesul legiferării se adoptă cu votul majorității deputaților
prezenți, în condițiile existenței cvorumului legal.”
Așa fiind, Curtea constată că art. 155 alin. (3) din
Regulamentul Camerei Deputaților, potrivit căruia cererea
privind urmărirea penală a membrilor Guvernului ă[...] se adoptă
cu votul a cel puțin două treimi din numărul deputaților”,
contravine art. 76 alin. (2) din Constituție și, în consecință, este
neconstituțional.
Față de argumentele înfățișate, din care rezultă
neconstituționalitatea art. 155 alin. (3) din Regulamentul
Camerei Deputaților, analizarea susținerilor privind încălcarea
prevederilor art. 16 alin. (1) din Constituție sunt irelevante.

Având în vedere considerentele expuse, în temeiul dispozițiilor art. 146 lit. c) și art. 147 alin. (1) și (4) din Constituție,
precum și al prevederilor art. 11 alin. (1) lit. A.c), art. 27 și art. 28 din Legea nr. 47/1992 privind organizarea și funcționarea Curții
Constituționale, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că prevederile art. 155 alin. (3) din Regulamentul Camerei Deputaților, aprobat prin Hotărârea Camerei
Deputaților nr. 8 din 24 februarie 1994, republicată în Monitorul Oficial al României, Partea I, nr. 35 din 16 ianuarie 2006, sunt
neconstituționale.
Definitivă și general obligatorie.
Decizia se comunică președintelui Camerei Deputaților și se publică în Monitorul Oficial al României, Partea I.
Dezbaterea a avut loc la data de 1 octombrie 2008 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán și Augustin Zegrean, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu
CURTEA CONSTITUȚIONALĂ

D E C I Z I A Nr. 990
din 1 octombrie 2008

privind constituționalitatea dispozițiilor art. 150 alin. (3) din Regulamentul Senatului
Cu Adresa nr. XXXV/1.764 din 21 iulie 2008, secretarul
general al Senatului a trimis Curții Constituționale sesizarea
formulată de 25 de senatori, în temeiul dispozițiilor art. 146 lit. c)
din Constituție, în legătură cu neconstituționalitatea art. 150
alin. (3) din Regulamentul Senatului.
Autorii sesizării sunt următorii: Ștefan-Mihail T. Antonie,
Viorel A. Arion, Vasile A. Blaga, Dan S. Cârlan, Cornelia Gh.
Cazacu, Mircea A. Cinteză, Ivan O. Cismaru, Cristian C.
Cucuian, Gheorghe I. David, Constantin Dumitru A., Constantin
N. Gheorghe, Paula Maria Ivănescu T., Dorel V. Jurcan, Gh. Ioan
Gheorghe Mihețiu, Nicolae N. Neagu, Dorel-Constantin I.
Onaca, Alexandru A. Pereș, Tudor I. Panțuru, Dan Gabriel P.

Popa, Ionel E. Popescu, Ovidiu O. Rădoi, Dan G. Sabău,
Virginia Șt. Șerbănescu, Jan C. Vraciu și Gelu B. Vișan.
Sesizarea a fost înregistrată la Curtea Constituțională sub
nr. 8.300 din 21 iulie 2008 și formează obiectul Dosarului
nr. 1.713C/2008.
Obiectul sesizării îl constituie dispozițiile art. 150 alin. (3) din
Regulamentul Senatului, aprobat prin Hotărârea Senatului
nr. 28 din 24 octombrie 2005, publicat în Monitorul Oficial al
României, Partea I, nr. 948 din 25 octombrie 2005, care au
următorul cuprins: ă(3) Hotărârea se adoptă cu votul majorității
senatorilor.”
În motivarea sesizării se arată că art. 150 alin. (3) din
regulament care prevede că hotărârea privind punerea sub

18

MONITORUL OFICIAL AL ROMÂNIEI, PARTEA I, Nr. 716/22.X.2008

urmărire penală a membrilor Guvernului se adoptă cu votul
majorității senatorilor contravine dispozițiilor constituționale ale
art. 76 alin. (2), potrivit cărora ă(2) Legile ordinare și hotărârile se
adoptă cu votul majorității membrilor prezenți din fiecare
Cameră”, și ale art. 16 alin. (1), care stabilesc că ă(1) Cetățenii
sunt egali în fața legii și a autorităților publice, fără privilegii și
fără discriminări.” Așadar, conform prevederilor constituționale
menționate, cererea de urmărire penală a membrilor Guvernului
se adoptă prin ăhotărârea și nicidecum legea, regulamentul în
sine sau moțiunea, acte juridice care au alte domenii de
reglementare”, iar această hotărâre ătrebuia să fie adoptată tot
cu majoritatea membrilor prezenți din fiecare Cameră, în cazul
nostru din Senat, și nu cu majoritatea senatorilor, așa cum
prevede textul de care facem vorbire.” În continuare, se arată
că susținerea nu este contrazisă de argumente constituționale,
legale sau doctrinare și că, de altfel, ăart. 15 din Legea
responsabilității ministeriale — text de lege care face referire la
cererea de urmărire penală a membrilor Guvernului —
menționează explicit faptul că procedura de trimitere a miniștrilor
parlamentari în judecată trebuie să respecte articolele 67 și 76
alin. (2) din Constituția României”. Așadar, se consideră că
ălegiuitorul a intenționat să pună hotărârea Camerei
parlamentare sesizate, în chestiunea trimiterii în judecată a unui
ministru parlamentar, sub auspiciile textelor constituționale care
fac vorbire la tipul de majoritate cu care se adoptă hotărârile
Parlamentului”, adică art. 76 din Constituție.
Cât privește încălcarea art. 16 alin. (1) din Constituție, se
susține că ăpentru situații mult mai importante în care se
adoptă hotărâri, majoritatea utilizată, prevăzută de Constituție
sau de regulamente, este majoritatea simplă.” Se exemplifică
cu situațiile referitoare la suspendarea Președintelui României,
la acordarea
încrederii Guvernului, la adoptarea sau
respingerea unei moțiuni de cenzură. De asemenea, pentru
situații mult mai grave, decât cea reglementată de art. 150
alin. (3) din Regulament, ăpotrivit Constituției, este necesară
majoritatea de două treimi din numărul parlamentarilor, și anume
atunci când Președintele României este pus sub acuzare
penală pentru înaltă trădare.” Or, această din urmă situație ănu
se poate compara, din punct de vedere al gravității, cu cea de
punere sub urmărire penală a membrilor Guvernului și, cu
toate acestea, majoritatea este aceeași.”
În conformitate cu dispozițiile art. 27 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost trimisă Președintelui Senatului,
pentru a comunica punctul de vedere al Biroului permanent.
Președintele Senatului a comunicat, cu Adresa nr. I/457 din
17 septembrie 2008, înregistrată la Curtea Constituțională sub
nr. 10.213 din 17 septembrie 2008, punctul de vedere al Biroului
permanent al Senatului, prin care se consideră că sesizarea de
neconstituționalitate formulată este neîntemeiată și nelegală și
solicită respingerea acesteia, pentru următoarele motive:
cererea de începere a urmăririi penale pe care o adoptă Senatul,
conform art. 109 alin. (2) din Constituție, prevederilor Legii
nr. 115/1999 privind responsabilitatea ministerială, republicată, cu
modificările și completările ulterioare, precum și Deciziei Curții
Constituționale nr. 270 din 10 martie 2008, reprezintă o etapă în
derularea procedurii de tragere la răspundere a membrilor
Guvernului pentru faptele săvârșite în exercitarea mandatului
lor. Potrivit art. 73 alin. (3) lit. h) din Constituție, regimul juridic al
infracțiunilor și pedepselor, ca și regimul executării acestora fac
parte din domeniile rezervate reglementării prin lege organică.
Rezultă, prin extrapolare, că orice act de decizie, care emană de
la Parlament și care antrenează răspunderea penală a
membrilor Guvernului care sunt și senatori, trebuie să fie adoptat
tot cu majoritatea impusă pentru adoptarea unei legi organice.
Altfel, ăînseamnă a goli de conținut filozofia textului
constituțional, a cărei rațiune de a fi constituie consacrarea unui
regim juridic pentru răspunderea penală a acestei categorii de
demnitari, de natură a-i feri de arbitrariul unei situații politice
conjuncturale. Mai arată că, deși fiecare Cameră are autonomie

funcțională și regulament propriu în ceea ce privește instituirea
procedurilor de organizare și funcționare, ănu este mai puțin
adevărat că limita acestei autonomii trebuie raportată la statutul
Parlamentului în ansamblul său, de organ suprem reprezentativ
al țării și de unică autoritate legiuitoare, ceea ce înseamnă că nu
pot fi consacrate soluții regulamentare care să diferențieze
fundamental activitatea celor două Camere ale Parlamentului.”
Consideră că, pentru aceleași argumente, ăși în Regulamentul
Camerei Deputaților se prevede o majoritate specifică aprobării
cererii de urmărire penală, respectiv majoritatea de 2/3 din
numărul total al deputaților”.
C U R T E A,

examinând sesizarea de neconstituționalitate, punctul de vedere
al Biroului permanent al Senatului, raportul întocmit de
judecătorul-raportor, dispozițiile criticate din Regulamentul
Senatului, republicat, prin raportare la prevederile Constituției
României și dispozițiile Legii nr. 47/1992 privind organizarea și
funcționarea Curții Constituționale, reține următoarele:
Curtea a fost legal sesizată și este competentă, potrivit
dispozițiilor art. 146 lit. c) din Constituție, precum și celor ale
art. 1, 10, 27 și 28 din Legea nr. 47/1992, să se pronunțe asupra
constituționalității prevederilor criticate din Regulamentul
Senatului.
Obiectul controlului de constituționalitate îl constituie
prevederile art. 150 alin. (3) din Regulamentul Senatului,
aprobat prin Hotărârea Senatului nr. 28 din 24 octombrie 2005,
publicat în Monitorul Oficial al României, Partea I, nr. 948 din
25 octombrie 2005, prevederi potrivit cărora, ă(3) Hotărârea se
adoptă cu votul majorității senatorilor.”
În opinia autorilor sesizării, aceste prevederi regulamentare
sunt contrare dispozițiilor din Constituție cuprinse în art. 76
alin. (2), potrivit cărora ă(2) Legile ordinare și hotărârile se adoptă
cu votul majorității membrilor prezenți din fiecare Cameră”, și
ale art. 16 alin. (1), care stabilesc că ă(1) Cetățenii sunt egali în
fața legii și a autorităților publice, fără privilegii și fără
discriminări.”
Examinând sesizarea de neconstituționalitate formulată,
Curtea Constituțională constată că aceasta este întemeiată și
urmează a fi admisă pentru următoarele considerente:
Într-adevăr, art. 76 din Constituție — ăAdoptarea legilor și a
hotărârilor” stabilește reguli esențiale ale procedurii legislative.
Astfel, potrivit alin. (1) al art. 76, legile organice și hotărârile
privind regulamentele Camerelor se adoptă cu votul majorității
parlamentarilor fiecărei Camere. Sub acest aspect, prin Decizia
nr. 46 din 17 mai 1994 privind constituționalitatea
Regulamentului Senatului, publicată în Monitorul Oficial al
României, Partea I, nr. 131 din 27 mai 1994, Curtea
Constituțională a statuat, cu valoare de principiu, că ămajoritatea
absolută impusă de Constituție pentru adoptarea Hotărârii
privind Regulamentul Senatului urmărește să asigure o
exprimare cât mai largă a voinței senatorilor în prevederile
regulamentare, cerință firească într-un sistem parlamentar
democratic, care implică, prin definiție, o majoritate și o opoziție
parlamentară.” De asemenea, potrivit alin. (2) al art. 76,
adoptarea legilor ordinare și a hotărârilor celor două Camere,
se face cu votul majorității membrilor prezenți în fiecare Cameră,
în condițiile în care numărul acestora se ridică la cel puțin
jumătate plus unu din numărul membrilor fiecărei Camere, în
condițiile respectării cvorumului legal de adoptare prevăzut de
art. 67 din Constituție.
În privința naturii juridice a actului prin care se cere urmărirea
penală a membrilor Guvernului, Curtea constată că această
cerere se aprobă printr-o hotărâre a Senatului, astfel cum
prevede art. 76 alin. (1) și (2) din Constituție, precum și art. 121
din Regulamentul Senatului. Art. 121 din Regulament, care face
parte din Secțiunea 6 — ăDesfășurarea ședințelor Senatului”,
stabilește că ăSenatul adoptă legi, hotărâri, moțiuni și alte acte
cu caracter politic, în prezența majorității senatorilor.” De
asemenea, art. 130 din Regulamentul criticat prevede că ăLegile,

MONITORUL OFICIAL AL ROMÂNIEI, PARTEA I, Nr. 716/22.X.2008
hotărârile, moțiunile simple, precum și celelalte acte se adoptă
de către Senat prin vot.” Curtea mai constată, de asemenea, că,
de altfel, în sensul prevederilor art. 76 alin. (2) din Constituție
sunt și dispozițiile art. 136 alin. (3) din Regulamentul Senatului,
conform cărora ăLegile ordinare și hotărârile luate în procesul
legiferării se adoptă cu votul majorității senatorilor prezenți.”
Așa fiind, Curtea constată că art. 150 alin. (3) din
Regulamentul Senatului, potrivit căruia hotărârea privind

19

urmărirea penală a membrilor Guvernului ăse adoptă cu votul
majorității senatorilor”, contravine art. 76 alin. (2) din Constituție
și, în consecință, este neconstituțional.
Față de argumentele înfățișate, din care rezultă
neconstituționalitatea art. 150 alin. (3) din Regulamentul
Senatului, analizarea susținerilor privind încălcarea prevederilor
art. 16 alin. (1) din Constituție sunt irelevante.

Având în vedere considerentele expuse, în temeiul dispozițiilor art. 146 lit. c) și art. 147 alin. (1) și (4) din Constituție,
precum și al prevederilor art.11 alin. (1) lit. A.c), art. 27 și art. 28 din Legea nr. 47/1992 privind organizarea și funcționarea Curții
Constituționale, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că prevederile art. 150 alin. (3) din Regulamentul Senatului, aprobat prin Hotărârea Senatului nr. 28 din
24 octombrie 2005, publicată în Monitorul Oficial al României, Partea I, nr. 948 din 25 octombrie 2005, sunt neconstituționale.
Definitivă și general obligatorie.
Decizia se comunică președintelui Senatului și se publică în Monitorul Oficial al României, Partea I.
Dezbaterea a avut loc la data de 1 octombrie 2008 și la aceasta au participat: Ioan Vida, președinte, Nicolae Cochinescu,
Aspazia Cojocaru, Acsinte Gaspar, Petre Lăzăroiu, Ion Predescu, Puskás Valentin Zoltán, Tudorel Toader și Augustin Zegrean,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Gabriela Dragomirescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR

ORDIN
privind modificarea anexei la Ordinul ministrului lucrărilor publice, transporturilor și locuinței nr. 207/2003
pentru aprobarea formei și conținutului Documentului de conformitate, Documentului
de conformitate interimar, Certificatului de management al siguranței și Certificatului
de management al siguranței interimar
În temeiul prevederilor art. 12 lit. b) din Ordonanța Guvernului nr. 19/1997 privind transporturile, republicată, cu modificările
și completările ulterioare, ale art. 4 alin. (1) din Ordonanța Guvernului nr. 42/1997 privind transportul maritim și pe căile navigabile
interioare, republicată, cu modificările și completările ulterioare, ale art. 5 alin. (4) din Hotărârea Guvernului nr. 367/2007 privind
organizarea și funcționarea Ministerului Transporturilor, cu modificările ulterioare,
ministrul transporturilor emite următorul ordin:
Art. I. — Anexa la Ordinul ministrului lucrărilor publice,
transporturilor și locuinței nr. 207/2003 pentru aprobarea formei
și conținutului Documentului de conformitate, Documentului de
conformitate interimar, Certificatului de management al
siguranței și Certificatului de management al siguranței interimar,
publicat în Monitorul Oficial al României, Partea I, nr. 123 din

26 februarie 2003, se modifică și se înlocuiește cu anexa la
prezentul ordin.
Art. II. — Autoritatea Navală Română va lua măsurile
necesare pentru punerea în aplicare a prezentului ordin.
Art. III. — Prezentul ordin se publică în Monitorul Oficial al
României, Partea I.

p. Ministrul transporturilor,
Septimiu Buzașu,
secretar de stat
București, 14 octombrie 2008.
Nr. 1.280.

20

MONITORUL OFICIAL AL ROMÂNIEI, PARTEA I, Nr. 716/22.X.2008
ANEXĂ*)
(Anexa la Ordinul nr. 207/2003)

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 716/22.X.2008

21

22

MONITORUL OFICIAL AL ROMÂNIEI, PARTEA I, Nr. 716/22.X.2008

MONITORUL OFICIAL AL ROMÂNIEI, PARTEA I, Nr. 716/22.X.2008

23

24

MONITORUL OFICIAL AL ROMÂNIEI, PARTEA I, Nr. 716/22.X.2008

MONITORUL OFICIAL AL ROMÂNIEI, PARTEA I, Nr. 716/22.X.2008

25

26

MONITORUL OFICIAL AL ROMÂNIEI, PARTEA I, Nr. 716/22.X.2008

MINISTERUL DEZVOLTĂRII, LUCRĂRILOR PUBLICE
ȘI LOCUINȚELOR
Nr. 1.298 din 9 octombrie 2008

INSPECTORATUL DE STAT ÎN CONSTRUCȚII — I.S.C.
Nr. 1.619 din 10 octombrie 2008

ORDIN
privind modificarea Metodologiei de emitere a avizului tehnic de către Inspectoratul de Stat
în Construcții — I.S.C. pentru documentațiile tehnico-economice aferente obiectivelor de investiții
finanțate din fonduri publice, aprobată prin Ordinul ministrului dezvoltării, lucrărilor publice
și locuințelor și al inspectorului general de stat al Inspectoratului de Stat în Construcții
nr. 726/549/2007
În conformitate cu dispozițiile art. 3 alin. (1) din Hotărârea Guvernului nr. 1.072/2003 privind avizarea de către Inspectoratul
de Stat în Construcții a documentațiilor tehnico-economice pentru obiectivele de investiții finanțate din fonduri publice, cu
modificările ulterioare,
în temeiul prevederilor art. 10 alin. (5) din Hotărârea Guvernului nr. 361/2007 privind organizarea și funcționarea
Ministerului Dezvoltării, Lucrărilor Publice și Locuințelor, cu modificările și completările ulterioare, precum și ale art. 5 pct. 4 și ale
art. 13 pct. 2 din Regulamentul de organizare și funcționare a Inspectoratului de Stat în Construcții — I.S.C., aprobat prin Decizia
primului-ministru nr. 164/2008,
ministrul dezvoltării, lucrărilor publice și locuințelor și inspectorul general de stat al Inspectoratului de Stat în
Construcții emit următorul ordin:
Art. I. — Metodologia de emitere a avizului tehnic de către
Inspectoratul de Stat în Construcții — I.S.C. pentru
documentațiile tehnico-economice aferente obiectivelor de
investiții finanțate din fonduri publice, aprobată prin Ordinul
ministrului dezvoltării, lucrărilor publice și locuințelor și al
inspectorului general de stat al Inspectoratului de Stat în
Construcții nr. 726/549/2007, publicat în Monitorul Oficial al
României, Partea I, nr. 597 din 29 august 2007, se modifică
după cum urmează:
1. Punctul 2.5 va avea următorul cuprins:
ă2.5. Regulamentul de organizare și funcționare a
Inspectoratului de Stat în Construcții — I.S.C., aprobat prin
Decizia primului-ministru nr. 164/2008.”

2. Punctul 5.2 va avea următorul cuprins:
ă5.2. Prin excepție de la dispozițiile pct. 5.1, emiterea avizelor
tehnice pentru lucrările de intervenții prevăzute la art. 1 alin. (3)
din Hotărârea Guvernului nr. 1.072/2003, cu modificările
ulterioare, care se finanțează integral din fonduri publice locale,
este de competența inspectoratelor teritoriale în construcții, ale
căror adrese sunt prezentate pe pagina web www.isc-web.ro.”
3. Nota de subsol nr. 4 a anexei la metodologie va avea
următorul conținut:
ă4) sau inspectorul teritorial-șef, pentru avizele emise în
condițiile pct. 5.2. din metodologie.”
Art. II. — Prezentul ordin se publică în Monitorul Oficial al
României, Partea I.

Ministrul dezvoltării, lucrărilor publice și locuințelor,
László Borbély

Inspectorul general de stat
al Inspectoratului de Stat în Construcții,
Dorina Nicolina Isopescu

MONITORUL OFICIAL AL ROMÂNIEI, PARTEA I, Nr. 716/22.X.2008

27

MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea Normelor tehnice privind utilizarea Sistemului de monitorizare și securitate
a transporturilor rutiere de mărfuri
Având în vedere prevederile art. 12 alin. (3) din Hotărârea Guvernului nr. 495/2007 privind organizarea și funcționarea
Agenției Naționale de Administrare Fiscală, cu modificările și completările ulterioare,
în aplicarea art. 186 din Legea nr. 571/2003 privind Codul fiscal, cu modificările și completările ulterioare, și a pct. 13
alin. (3) și (4) din Normele metodologice de aplicare a Legii nr. 571/2003 privind Codul fiscal, aprobate prin Hotărârea Guvernului
nr. 44/2004, cu modificările și completările ulterioare, a art. 14 din Legea nr. 86/2006 privind Codul vamal al României, precum și
a prevederilor art. 590 și 664 din Regulamentul de aplicare a Codului vamal al României, aprobat prin Hotărârea Guvernului
nr. 707/2006,
în temeiul art. 5 alin. (3) din Hotărârea Guvernului nr. 532/2007 privind organizarea și funcționarea Autorității Naționale a
Vămilor, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă Normele tehnice privind utilizarea
Sistemului de monitorizare și securitate a transporturilor rutiere
de mărfuri, prevăzute în anexa care face parte integrantă din
prezentul ordin.

Art. 2. — Normele tehnice prevăzute la art. 1 vor fi
publicate pe pagina de web a Autorității Naționale a
Vămilor.
Art. 3. — Prezentul ordin se publică în Monitorul Oficial al
României, Partea I, și intră în vigoare în termen de 15 zile de la
data publicării.

Președintele Agenției Naționale de Administrare Fiscală,
Daniel Chițoiu
București, 30 septembrie 2008.
Nr. 1.339.
ANEXĂ

NORME TEHNICE

privind utilizarea Sistemului de monitorizare și securitate a transporturilor rutiere de mărfuri
CAPITOLUL I
Dispoziții generale
Art. 1. — (1) Sistemul de monitorizare și securitate a
transporturilor rutiere de mărfuri este un sistem bazat pe
utilizarea unor dispozitive electronice și a unei aplicații
informatice având drept scop urmărirea deplasării pe cale rutieră
a mărfurilor aflate sub supravegherea autorității vamale.
(2) Prin Sistemul de monitorizare și securitate a
transporturilor rutiere de mărfuri se implementează o metodă
automatizată și rapidă de gestionare a siguranței încărcăturilor
în ceea ce privește integritatea transporturilor, precum și
respectarea rutei de deplasare, prin punerea la dispoziție în timp
real de informații cu privire la poziția geografică și la evenimente
de natură a pune în pericol securitatea transportului.
Art. 2. — În aplicarea dispozițiilor prezentelor norme tehnice,
termenii și expresiile de mai jos au următoarele semnificații:
a) sigiliu inteligent — dispozitivul electronic utilizat alături de
sigiliile vamale, sigiliile aplicate de autoritatea fiscală
competentă, precum și de sigiliile aplicate de către expeditorii
mărfurilor, pentru sigilarea containerelor încărcate cu mărfuri
aflate sub supravegherea autorității vamale. Acestea se aplică
în baza Normelor metodologice de aplicare a Legii nr. 571/2003
privind Codul fiscal, aprobate prin Hotărârea Guvernului
nr. 44/2004, cu modificările și completările ulterioare;

b) baliză — dispozitivul electronic de înregistrare a datelor și
de transmitere a informațiilor de stare și poziție către aplicația
informatică, care se montează pe mijlocul de transport
monitorizat;
c) dispozitiv de introducere și citire a datelor — dispozitivul
electronic portabil utilizat pentru a introduce/citi date în/din
memoria sigiliului inteligent, respectiv pentru a transfera
respectivele informații în aplicația informatică;
d) monitorizare integrată — monitorizarea bazată pe
utilizarea balizei și a sigiliilor inteligente aplicate containerelor;
e) monitorizare cu sigilii inteligente — monitorizarea bazată
pe utilizarea sigiliilor inteligente;
f) monitorizare cu baliză — monitorizarea bazată pe utilizarea
balizei;
g) eveniment deosebit — evenimentul care se referă la
deschiderea neautorizată a sigiliului inteligent, la scoaterea
sigiliului din zona apropiată vehiculului și la abaterea de la ruta
prestabilită a acestuia, care este transmis de baliză la serverul
central;
h) fișă de monitorizare a transportului — documentul care se
întocmește la momentul amplasării dispozitivelor electronice de
supraveghere și care atestă faptul că pe mijlocul de transport
monitorizat au fost amplasate baliza, respectiv sigiliul inteligent,
și care constituie baza depunerii/returnării/reținerii contravalorii
balizelor și a sigiliilor inteligente;

28

MONITORUL OFICIAL AL ROMÂNIEI, PARTEA I, Nr. 716/22.X.2008

i) birou vamal de plecare — biroul vamal/direcția județeană
pentru accize și operațiuni vamale care inițiază operațiunea de
monitorizare a deplasării unor mărfuri pe cale rutieră, aflate sub
supravegherea autorității vamale;
j) birou vamal de destinație — biroul vamal/direcția județeană
pentru accize și operațiuni vamale care încheie operațiunea de
monitorizare a deplasării unor mărfuri pe cale rutieră, aflate sub
supravegherea autorității vamale;
k) transportator — operator de transport rutier cu sediul sau
domiciliul în România ori operator de transport rutier cu sediul
sau domiciliul în străinătate, autorizat să efectueze transporturi
rutiere internaționale;
l) container — un mecanism-cadru, cisternă, caroserie sau
alt mecanism analog, precum un compartiment, total sau parțial
închis, care este destinat să fie încărcat cu mărfuri.
Art. 3. — (1) Sistemul de monitorizare și securitate a
transporturilor rutiere de mărfuri va fi utilizat în baza analizei de
risc, pentru monitorizarea deplasării mărfurilor aflate sub
supravegherea autorității vamale:
a) plasate în regim de tranzit între două birouri vamale de
frontieră și care sunt supuse unor reglementări speciale de
introducere sau transport pe teritoriul național;
b) plasate în regim vamal de tranzit între un birou vamal de
frontieră și un birou vamal din interiorul țării și care prezintă un
risc ridicat în ceea ce privește descărcarea frauduloasă;
c) declarate pentru export și care fac obiectul unor măsuri
speciale la export;
d) privind mișcarea în interiorul țării a produselor supuse la
plata accizei armonizate și nearmonizate, astfel: produsele
aflate în regim suspensiv, produsele eliberate pentru consum
până la primul beneficiar, precum și produsele la care plata
accizei este exceptată sau cu scutire directă.
(2) Procedura de monitorizare și securitate a transporturilor
rutiere de mărfuri se aplică persoanelor juridice române sau
străine care efectuează operațiuni vamale ori de mișcare a
produselor de natura celor menționate la alin. (1), precum și
transportatorilor rutieri români sau străini.
CAPITOLUL II
Formalități efectuate la biroul vamal de plecare
Art. 4. — (1) În cazul monitorizării integrate, autoritatea
vamală desemnată pentru utilizarea Sistemului de monitorizare
și securitate a transporturilor rutiere de mărfuri efectuează
următoarele operațiuni:
a) stabilește parametrii referitori la ruta de transport, la datele
cu privire la durata transportului, respectiv la timpul de
monitorizare;
b) aplică sigiliul inteligent la containerul de pe mijlocul de
transport;
c) setează sigiliul inteligent prin intermediul dispozitivului de
introducere și citire a datelor;
d) amplasează baliza pe mijlocul de transport monitorizat,
astfel încât să se realizeze o bună vizibilitate către cer și o
distanță de maximum 30 m față de locul de aplicare a sigiliului
inteligent;
e) acționează sistemul de pornire al balizei și verifică
instalarea corectă a componentelor;
f) utilizează aplicația informatică și inițiază procedura de
monitorizare;

g) completează fișa de monitorizare a transportului,
prevăzută în anexa nr. 1, care face parte integrantă din
prezentele norme tehnice, și înscrie în documentele vamale, de
transport sau comerciale de însoțire a mărfurilor, după caz,
seriile de identificare a sigiliilor inteligente, a balizei aplicate și
numărul de înregistrare a fișei de monitorizare a transportului;
h) transmite fișa de monitorizare a transportului către biroul
vamal de destinație, imediat după plecarea transportului.
(2) La monitorizarea cu sigilii inteligente, autoritatea vamală
desemnată pentru utilizarea Sistemului de monitorizare și
securitate a transporturilor rutiere de mărfuri efectuează
operațiunile de la alin. (1) lit. a)—c) și f)—h).
(3) La monitorizarea cu baliză, autoritatea vamală
desemnată pentru utilizarea Sistemului de monitorizare și
securitate a transporturilor rutiere de mărfuri efectuează
operațiunile de la alin. (1) lit. a) și d)—h).
Art. 5. — Montarea balizei și amplasarea sigiliilor inteligente
se vor efectua numai în prezența conducătorului mijlocului de
transport monitorizat. În cazul în care mărfurile sunt supuse unui
regim vamal, la montarea acestora va asista și comisionarul în
vamă sau principalul obligat ori declarantul în nume propriu,
după caz, care va semna fișa de monitorizare a transportului.
Art. 6. — (1) Ca urmare a deciziei de monitorizare,
transportatorul este obligat să depună un angajament de plată,
prevăzut în anexa nr. 2, care face parte integrantă din prezentele
norme tehnice, prin care se obligă să plătească contravaloarea
balizelor și a sigiliilor inteligente montate și înscrise în fișa de
monitorizare a transportului, în cazul în care pe timpul
transportului până la destinație acestea dispar sau suferă
deteriorări din vina transportatorului. Angajamentul de plată se
întocmește în două exemplare, exemplarul nr. 1 pentru
transportator, iar exemplarul nr. 2 pentru biroul vamal de plecare.
(2) În cazul operațiunilor vamale, obligația pentru depunerea
angajamentului de plată revine comisionarului în vamă.
(3) În conformitate cu prevederile art. 604 alin. (1) din
Regulamentul de aplicare a Codului vamal al României, aprobat
prin Hotărârea Guvernului nr. 707/2006, cu modificările și
completările ulterioare, precum și ale art. 4 alin. (1) pct. 41 din
Hotărârea Guvernului nr. 532/2007 privind organizarea și
funcționarea Autorității Naționale a Vămilor, cu modificările și
completările ulterioare, conducătorul mijlocului de transport este
obligat:
a) să permită montarea sigiliilor inteligente și a balizei de
către autoritatea vamală pe mijlocul de transport;
b) să semneze angajamentul de plată în calitate de
reprezentant legal al transportatorului, conform prevederilor
alin. (1);
c) să asigure integritatea sigiliilor aplicate pentru
supravegherea transportului.
Art. 7. — (1) Ruta de transport va fi declarată de
conducătorul mijlocului de transport și aprobată de autoritatea
vamală.
(2) În cazul în care conducătorul auto nu declară ruta de
transport sau ruta declarată de acesta nu este temeinic
justificată, biroul vamal de plecare stabilește ruta de transport
optimă.
Art. 8. — (1) La montarea dispozitivelor electronice de
monitorizare pe mijlocul de transport se utilizează fișa de
monitorizare a transportului, editată în limbile română și engleză.

MONITORUL OFICIAL AL ROMÂNIEI, PARTEA I, Nr. 716/22.X.2008
(2) Fișa de monitorizare a transportului se întocmește de
autoritatea vamală în două exemplare în limba română, având
următoarele destinații:
a) exemplarul nr. 1, pentru biroul vamal de plecare;
b) exemplarul nr. 2, care însoțește transportul până la biroul
vamal de destinație;
(3) Fișa de monitorizare a transportului se semnează de
conducătorul auto după montarea dispozitivelor electronice pe
mijlocul de transport sau de către comisionarul în vamă, în cazul
în care mărfurile sunt supuse unor operațiuni vamale.
(4) Semnarea fișei de monitorizare a transportului de către
conducătorul mijlocului de transport sau de către comisionarul în
vamă reprezintă acceptul acestora cu privire la obligațiile care le
revin conform prezentelor norme tehnice.
(5) Exemplarul nr. 1 al fișei de monitorizare a transportului
se transmite de către biroul vamal de plecare, prin mijloace
informatice sau fax, biroului vamal de destinație, imediat după
plecarea transportului.
(6) Exemplarul nr. 2 al fișei de monitorizare a transportului
se prezintă în cazul controalelor în trafic executate de echipele
mobile și se predă, împreună cu o copie a diagramei tahograf,
autorității vamale de la biroul vamal de destinație, la închiderea
operațiunii de supraveghere.
CAPITOLUL III
Formalități efectuate de biroul vamal de destinație
Art. 9. — La prezentarea transportului la biroul vamal de
destinație, autoritatea vamală nominalizată cu atribuții privind
gestionarea și utilizarea sistemului de monitorizare efectuează
următoarele operațiuni:
a) oprirea funcționării balizei și preluarea acesteia de pe
mijlocul de transport;
b) citirea datelor cu privire la evenimentele produse, precum
și a datelor de identificare a transportului din memoria sigiliului
inteligent cu ajutorul dispozitivul de introducere și citire a datelor;
c) desprinderea fizică a sigiliilor de pe mijlocul de transport;
d) descărcarea informațiilor din dispozitivul de introducere și
citire a datelor în aplicația informatică.
Art. 10. — (1) Exemplarul nr. 2 al fișei de monitorizare a
transportului se vizează la biroul vamal de destinație cu
semnătura și ștampila lucrătorului vamal care asigură
efectuarea operațiunilor prevăzute la art. 9.
(2) Biroul vamal de destinație transmite exemplarul nr. 2 al
fișei de monitorizare a transportului biroului vamal de plecare,
imediat după preluarea dispozitivelor electronice.
(3) În cazul în care se constată lipsa sau deteriorarea
balizelor sau a sigiliilor montate conform art. 4, acestea se
consemnează în fișa de monitorizare a transportului pentru
punerea în aplicare a obligațiilor de plată asumate în
conformitate cu art. 6 alin. (1) și (2).
(4) Dispozitivele electronice montate pe mijlocul de transport
supravegheat, preluate de biroul vamal de destinație, se
expediază biroului vamal de plecare prin echipele mobile ale
direcțiilor regionale pentru accize și operațiuni vamale limitrofe,
împreună cu exemplarul nr. 2 al fișei de monitorizare a
transportului.

29

CAPITOLUL IV
Evenimente pe timpul activității de monitorizare
Art. 11. — Pentru asigurarea continuității procesului de
monitorizare, la nivelul central autoritatea vamală asigură un
serviciu de dispecerat care va funcționa permanent 24 de ore.
Art. 12. — Serviciul de dispecerat monitorizează toate
transporturile supuse Sistemului de monitorizare și securitate a
transporturilor rutiere de mărfuri și va comunica direcțiilor
regionale/județene pentru accize și operațiuni vamale alertele
destinate intervenției echipelor mobile în cazul evenimentelor
deosebite.
Art. 13. — În scopul intervenției operative ca urmare a
producerii unui eveniment deosebit, fiecare direcție regională/
județeană pentru accize și operațiuni vamale planifică echipe
mobile pentru intervenție pe timp de zi și de noapte, în baza
informațiilor transmise de către dispeceratul central, astfel încât
intervenția să poată fi efectuată în cel mai scurt timp.
Art. 14. — În cazul intervenției ca urmare a producerii unui
eveniment deosebit, echipa mobilă stabilește cauzele producerii
acestuia și procedura care trebuie urmată în funcție de
eveniment. Constatările și măsurile luate se consemnează în
fișa de monitorizare a transportului de către șeful echipei mobile.
Art. 15. — Dacă în urma evenimentului deosebit nu se pot
remedia defecțiunile de stare sau de funcționare a sigiliilor sau
a balizei amplasate pe mijlocul de transport și dacă acestea nu
pot fi înlocuite în condiții optime de timp și de spațiu, mijlocul de
transport va fi însoțit de echipa mobilă până la destinație.
Art. 16. — În cazuri deosebite șeful echipei mobile poate
decide însoțirea mijlocului de transport până la cel mai apropiat
birou vamal sau orice spațiu amenajat în care se poate efectua
controlul fizic al mărfurilor transportate, în condiții
corespunzătoare.
Art. 17. — Conducătorul auto este obligat să anunțe de
îndată biroul vamal de plecare, serviciul de dispecerat, în cazul
unui accident rutier în care a fost implicat ori al altor evenimente
sau cazuri de forță majoră care au avut ca rezultat modificarea
în orice fel a modului de amplasare ori de funcționare a sigiliilor
inteligente sau a balizelor.
Art. 18. — Neîndeplinirea de către conducătorul auto a
obligației de a asigura integritatea sigiliilor inteligente și a balizei
se sancționează conform prevederilor titlului XII din Codul vamal
al României, aprobat prin Legea nr. 86/2006, și ale cap. X din
partea a VI-a din Regulamentul de aplicare a Codului vamal al
României, aprobat prin Hotărârea Guvernului nr. 707/2006, cu
modificările și completările ulterioare, sau, după caz, prevederilor
titlului X din Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare.
CAPITOLUL V
Dispoziții finale
Art. 19. — În cazul în care este necesar ca sigiliile inteligente
și baliza aplicate pe un mijloc de transport să fie recuperate
înainte ca acesta să ajungă la destinație sau în orice alte situații
în care mijlocul de transport în cauză nu mai ajunge la locul de
destinație, operațiunile prevăzute la art. 9 lit. a)—d) vor fi
efectuate de echipele mobile de pe raza de competență unde se
află mijlocul de transport la momentul respectiv.

30

MONITORUL OFICIAL AL ROMÂNIEI, PARTEA I, Nr. 716/22.X.2008
ANEXA Nr. 1
la normele tehnice

Exemplar 1 — destinat biroului vamal de plecare
FIȘA DE MONITORIZARE A TRANSPORTULUI

Nr.

................/

................

Biroul vamal de plecare/Direcția pentru Accize și Operațiuni Vamale a Județului .....
Lucrător vamal: Numele și prenumele, funcția

, data și ora inițierii supravegherii:

......

............................................................................................................................

Mijloc de transport: ......................................................................................................................................................................
Conducător autor: Numele și prenumele, CNP, telefon mobil ......................................................................................................
Traseul declarat până la destinație: .............................................................................................................................................
.....................................................................................................................................................................................................
Documente însoțitoare: ................................................................................................................................................................
Mărfurile transportate: ..................................................................................................................................................................
Firma de transport:.......................................................................................................................................................................
Serie diagramă tahograf:..............................................................................................................................................................
Firmă de expediție:.......................................................................................................................................................................
Firmă destinatară: ........................................................................................................................................................................
Biroul vamal de destinație/Direcția pentru Accize și Operațiuni Vamale a Județului

............, data și ora închiderii supravegherii

electronice .........................................................................................................................................................................................
Lucrător vamal: Numele și prenumele, funcția.............................................................................................................................
Sigiliu electronic/baliza de monitorizare: serii de identificare, starea de funcționare ...................................................................
Valoarea echipamentului electronic de supraveghere: ...............................................................................................................
Angajament de plată: ..................................................................................................................................................................
Locul aplicării balizei/sigiliilor inteligente la momentul plecării: ...................................................................................................
Setări introduse: ..........................................................................................................................................................................
.....................................................................................................................................................................................................
.....................................................................................................................................................................................................
Demontarea balizei/sigiliilor: .......................................................................................................................................................
Descărcarea și citirea datelor la momentul sosirii la destinație:...................................................................................................
.....................................................................................................................................................................................................
.....................................................................................................................................................................................................
Incidente pe parcursul traseului: ..................................................................................................................................................
.....................................................................................................................................................................................................
.....................................................................................................................................................................................................
Am predat/primit
Biroul vamal plecare/Direcția
pentru Accize și Operațiuni
Vamale a Județului ...........

Conducător auto/comisionar
în vamă/principal obligat,
declarant în nume propriu,

Am predat/primit
Conducător auto/comisionar
în vamă/principal obligat,
declarant în nume propriu,

Biroul vamal de destinație/Direcția
pentru Accize și Operațiuni
Vamale a Județului ...........

MONITORUL OFICIAL AL ROMÂNIEI, PARTEA I, Nr. 716/22.X.2008

31
ANEXA Nr. 2
la normele tehnice

A N G A J A M E N T D E P L AT Ă

Având în vedere prevederile art. 6 alin. (1) din Ordinul președintelui Agenției Naționale de Administrare Fiscală
nr. 1.339/2008, Societatea Comercială .......................................... . se obligă la plata contravalorii în cuantum de ............ lei
a echipamentelor electronice de supraveghere aplicate conform Fișei de monitorizare a transportului nr. .............................. din
data de .................................. , în contul ........................ al ................., ca urmare a aplicării prevederilor art. 9 alin. (3).
Prezentul angajament de plată este completat și semnat de către delegatul nostru ....................................................,
domiciliat în ......................................, str. .............................. .. nr. ., bl. ., sc. , et. , ap. , județul .........................,
care se legitimează cu ... seria .... nr. ......... ., emis de ......................... . în anul ................., CNP ........................,
având funcția de ..................................... . .
Data: ...............................................................................
Numele și prenumele: .....................................................
Semnătura: .....................................................................
Prezentul document constituie titlu executoriu, iar în cazul în care debitorul nu își respectă obligațiile de plată, acesta va
fi învestit cu titlu executoriu și se va trece la executarea silită.

MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea programelor școlare revizuite pentru disciplinele de studiu din aria curriculară
ăLimbă și comunicare” — limbi moderne
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 366/2007 privind organizarea și funcționarea Ministerului Educației, Cercetării și
Tineretului, cu modificările și completările ulterioare,
în conformitate cu Hotărârea Guvernului nr. 231/2007 privind înființarea, organizarea și funcționarea Centrului Național
pentru Curriculum și Evaluare în Învățământul Preuniversitar,
ministrul educației, cercetării și tineretului emite prezentul ordin.
Art. 1. — Se aprobă programele școlare revizuite pentru
disciplinele de studiu din aria curriculară ăLimbă și comunicare”:
limba engleză L1 și L2 pentru clasele a V-a — a VIII-a, limba
franceză L1 și L2 pentru clasele a V-a — a VIII-a, limba germană
L1 și L2 pentru clasele a V-a — a VIII-a, limba italiană pentru
clasele a V-a — a VI-a și a VII-a — a VIII-a, limba spaniolă
pentru clasele a V-a — a VI-a și a VII-a — a VIII-a, limba
portugheză L2 pentru clasele a V-a — a VIII-a, limba rusă L1 și
L2 pentru clasele a V-a — a VIII-a. Programele sunt cuprinse în
anexele nr. 1—13*), care fac parte integrantă din prezentul
ordin.
Art. 2. — Prezentul ordin intră în vigoare astfel:
a) începând cu anul școlar 2008—2009, pentru programele
școlare revizuite la clasele a V-a — a VII-a pentru disciplinele
limbilor moderne menționate la art. 1;

b) începând cu anul școlar 2009—2010, pentru programele
școlare revizuite la clasa a VIII-a pentru disciplinele limbilor
moderne menționate la art. 1.
Art. 3. — La data intrării în vigoare a prezentului ordin, orice
altă dispoziție contrară privind programele școlare pentru
disciplinele menționate la art. 1, clasele a V-a — a VIII-a, se
abrogă.
Art. 4. — Prezentul ordin se publică în Monitorul Oficial al
României, Partea I.
Art. 5. — Direcția generală management învățământ
preuniversitar, Centrul Național pentru Curriculum și Evaluare
în Învățământul Preuniversitar, inspectoratele școlare, unitățile
de învățământ preuniversitar duc la îndeplinire prevederile
prezentului ordin.

p. Ministrul educației, cercetării și tineretului,
Zvetlana Preoteasa,
secretar de stat
București, 22 iulie 2008.
Nr. 4.877.
*) Anexele nr. 1—13 se publică ulterior în Monitorul Oficial al României, Partea I, nr. 716 bis în afara abonamentului, care se poate achiziționa de la Centrul
de vânzări și informare al Regiei Autonome ăMonitorul Oficial”, București, șos. Panduri nr. 1.

ABONAMENTE LA PUBLICAȚIILE OFICIALE
— Prețuri pentru anul 2008 —
Abonament
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar legislativ
Repertoriul actelor normative apărute în Partea I

Suport fizic
Abonament
trimestrial (lei)

Abonament
lunar (lei)

1.670
285
1.500
2.250
430
1.720
1.600
540
450
750
70
120

428
—
375
562
107
430
400
135
112
187
17
—

150
—
—
—
—
—
—
—
—
—
—
—

Suport electronic
Abonament
Abonament
anual (lei)
lunar (lei)

960

90

420
720
240
1.080
900
240
—
—
40
—

40
65
25
100
85
25
—
—
—
—

* Cu excepția numerelor bis de interes restrâns, disponibile prin comandă.

Prețurile includ TVA 9%.
Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.05.37; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/47.05.96; 0268/47.56.68)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/46.08.75)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
MIMPEX — S.R.L.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 716/22.X.2008 conține 32 de pagini.

Prețul: 2,50 lei

&JUYDGY|284487|
ISSN 1453—4495

