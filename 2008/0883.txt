PARTEA I

Anul 176 (XX) — Nr. 883

Miercuri, 24 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

306. — Lege privind abilitarea Guvernului de a emite
ordonanțe ..................................................................

1–3

1.366. — Decret pentru promulgarea Legii privind abilitarea
Guvernului de a emite ordonanțe ..............................

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.801. — Ordin al președintelui Agenției Naționale de
Administrare Fiscală pentru aprobarea Deciziei
Comisiei de proceduri fiscale nr. 3/2008 ....................

4

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind abilitarea Guvernului de a emite ordonanțe
Parlamentul României adoptă prezenta lege.
Art. 1. — În temeiul art. 115 alin. (1) din Constituția României,
republicată, Guvernul este abilitat ca, de la data intrării în
vigoare a prezentei legi, dar nu înainte de încheierea celei de-a
doua sesiuni ordinare a anului 2008, și până la reluarea
lucrărilor Parlamentului în prima sesiune ordinară a anului 2009,
să emită ordonanțe în domenii care nu fac obiectul legilor
organice, după cum urmează:
I. Finanțe publice și economie:
1. reglementarea unor măsuri financiar-fiscale aplicabile în
implementarea programului ăFacilitatea de tranziție pentru
România”, prevăzut în Decizia Comisiei Europene C(2007) 5.793
din 30 noiembrie 2007;

2. înființarea activității de derulare și gestionare a proiectelor
de înfrățire instituțională finanțate de Uniunea Europeană,
pentru care România are calitatea de donator de asistență
tehnică;
3. modificarea și completarea Ordonanței de urgență a
Guvernului nr. 198/2005 privind constituirea, alimentarea și
utilizarea Fondului de întreținere, înlocuire și dezvoltare pentru
proiectele de dezvoltare a infrastructurii serviciilor publice care
beneficiază de asistență financiară nerambursabilă din partea
Uniunii Europene, aprobată prin Legea nr. 108/2006, cu
modificările și completările ulterioare;

2

MONITORUL OFICIAL AL ROMÂNIEI, PARTEA I, Nr. 883/24.XII.2008

4. modificarea și completarea Ordonanței de urgență a
Guvernului nr. 214/2000 privind unele măsuri pentru execuția
lucrărilor de reabilitare a Grupului nr. 1 din Centrala
Termoelectrică Mintia—Deva, aprobată cu modificări prin Legea
nr. 449/2001, cu modificările și completările ulterioare;
5. modificarea și completarea Ordonanței de urgență a
Guvernului nr. 113/2006 privind înființarea Fondului național de
dezvoltare, aprobată prin Legea nr. 186/2008;
6. aprobarea plății costurilor naționale de participare la
proiectele din cadrul Programului de cooperare tehnică cu
Agenția Internațională pentru Energie Atomică (AIEA);
7. reglementări privind asigurarea resurselor financiare
necesare susținerii sistemului pensiilor de stat;
8. reglementarea unor măsuri privind creșterea finanțării de
la bugetul de stat a reabilitării termice a locuințelor și clădirilor
administrației publice centrale și locale;
9. măsuri privind reducerea taxelor pentru înregistrarea de
mărci și brevete pentru invenții;
10. măsuri pentru simplificarea procedurilor privind
exproprierea pentru cauză de utilitate publică;
11. asigurarea capitalizării Băncii de Export-Import a
României EXIMBANK — S.A., în vederea activizării și extinderii
instrumentelor de sprijin al producției;
12. majorarea capitalului CEC Bank în scopul finanțării
proiectelor întreprinderilor mici și mijlocii;
13. capitalizarea Fondului național de garantare a creditelor
pentru întreprinderile mici și mijlocii;
14. reglementări privind unele măsuri financiar-fiscale și
bugetare, cu excepția domeniilor reglementate prin lege
organică.
II. Amenajarea teritoriului, infrastructură și transporturi:
1. măsuri privind reorganizarea activității de construcție și
întreținere a infrastructurii de transport rutier prin înființarea
Companiei Naționale de Autostrăzi și a Companiei Naționale de
Drumuri;
2. modificarea și completarea legislației privind măsurile
prealabile lucrărilor de construcție de drumuri de interes
național, județean și local;
3. modificarea și completarea legislației privind autorizarea
executării lucrărilor de construcție privind infrastructura de
transport;
4. organizarea și exercitarea profesiei de geodez;
5. modificarea și completarea Legii nr. 350/2001 privind
amenajarea teritoriului și urbanismul, cu modificările și
completările ulterioare;
6. modificarea și completarea legislației privind achizițiile
publice, cu excepția domeniilor reglementate prin lege organică.
III. Justiție:
1. modificarea și completarea Ordonanței Guvernului
nr. 2/2000 privind organizarea activității de expertiză tehnică
judiciară și extrajudiciară, aprobată prin Legea nr. 156/2002;
2. modificarea și completarea Ordonanței Guvernului
nr. 75/2000 privind autorizarea experților criminaliști care pot fi
recomandați de părți să participe la efectuarea expertizelor
criminalistice, aprobată cu modificări prin Legea nr. 488/2002;
3. reglementări privind cetățenia, cu excepția situațiilor
prevăzute de art. 5 din Constituția României, republicată.
IV. Administrație publică:
1. modificarea și completarea Ordonanței Guvernului
nr. 15/1998 privind înființarea, organizarea și funcționarea
Institutului European din România, aprobată cu modificări prin
Legea nr. 207/1998, cu modificările și completările ulterioare;
2. modificarea și completarea Ordonanței Guvernului
nr. 128/2000 privind stabilirea unor taxe pentru serviciile prestate
pentru persoanele fizice și juridice de către Ministerul Internelor

și Reformei Administrative, aprobată cu modificări prin Legea
nr. 570/2002, cu modificările ulterioare;
3. modificarea și completarea Ordonanței de urgență a
Guvernului nr. 97/2005 privind evidența, domiciliul, reședința și
actele de identitate ale cetățenilor români, aprobată cu modificări
și completări prin Legea nr. 290/2005, cu modificările și
completările ulterioare;
4. modificarea și completarea Ordonanței Guvernului
nr. 84/2001 privind înființarea, organizarea și funcționarea
serviciilor publice comunitare de evidență a persoanelor,
aprobată cu modificări și completări prin Legea nr. 372/2002, cu
modificările și completările ulterioare;
5. modificarea și completarea Ordonanței Guvernului
nr. 41/2003 privind dobândirea și schimbarea pe cale
administrativă a numelor persoanelor fizice, aprobată cu
modificări și completări prin Legea nr. 323/2003, cu modificările
ulterioare;
6. reglementări privind reorganizarea unor instituții și
autorități ale administrației publice centrale de specialitate;
7. reglementări privind descentralizarea financiară a
administrației publice.
V. Sănătate:
1. măsuri privind compensarea în proporție de minimum 90%
din prețul de referință al medicamentelor pentru pensionari și
persoane cu venituri mici;
2. reglementarea asigurării de medicamente gratuite pentru
copii, elevi, studenți, gravide și lăuze;
3. măsuri privind stimularea deschiderii de farmacii și puncte
farmaceutice în mediul rural;
4. reglementări privind vaccinarea antigripală gratuită a
copiilor, pensionarilor și a persoanelor cu risc sau din zone
izolate;
5. modificarea și completarea Ordonanței Guvernului
nr. 53/2000 privind obligativitatea raportării bolilor și a efectuării
vaccinărilor, aprobată cu modificări prin Legea nr. 649/2001;
6. reglementări privind reforma în domeniul sănătății, cu
excepția domeniilor reglementate prin lege organică;
7. modificarea și completarea Ordonanței de urgență a
Guvernului nr. 162/2008 privind transferul ansamblului de
atribuții și competențe exercitate de Ministerul Sănătății Publice
către autoritățile administrației publice locale;
8. măsuri economico-financiare și organizatorice pentru
desfășurarea activității unităților sanitare în cadrul procesului de
reformă și operaționalizare.
VI. Cultură:
1. modificarea și completarea Legii monumentelor de for
public nr. 120/2006;
2. modificarea și completarea Legii nr. 35/1994 privind
timbrul literar, cinematografic, teatral, muzical, folcloric, al artelor
plastice, al arhitecturii și de divertisment, republicată;
3. modificarea și completarea Ordonanței Guvernului
nr. 9/1996 privind îmbunătățirea sistemului de finanțare a
instituțiilor publice de cultură finanțate din venituri extrabugetare
și alocații de la bugetul de stat sau de la bugetele locale, a
sistemului de salarizare a personalului din aceste instituții,
precum și îmbunătățirea salarizării personalului din instituțiile și
activitățile cu profil cultural, aprobată cu modificări și completări
prin Legea nr. 86/1996, cu modificările și completările ulterioare;
4. modificarea și completarea Ordonanței Guvernului
nr. 39/2005 privind cinematografia, aprobată cu modificări și
completări prin Legea nr. 328/2006, cu modificările și
completările ulterioare;
5. modificarea și completarea Legii nr. 26/2008 privind
protejarea patrimoniului cultural imaterial;

MONITORUL OFICIAL AL ROMÂNIEI, PARTEA I, Nr. 883/24.XII.2008
6. aprobarea Programului național multianual pentru
digitizarea resurselor culturale naționale și crearea Bibliotecii
Digitale a României.
VII. Salarizare:
1. reglementări privind creșterile salariale în sectorul bugetar
în anul 2009;
2. modificarea și completarea Ordonanței Guvernului
nr. 64/2006 privind salarizarea și alte drepturi ale funcționarilor
publici cu statut special din sistemul administrației penitenciare,
aprobată cu modificări prin Legea nr. 462/2006, cu modificările
ulterioare;
3. modificarea și completarea Ordonanței de urgență a
Guvernului nr. 115/2004 privind salarizarea și alte drepturi ale
personalului contractual din unitățile sanitare publice din sectorul
sanitar, aprobată cu modificări și completări prin Legea
nr. 125/2005, cu modificările și completările ulterioare;
4. modificarea și completarea unor acte normative privind
salarizarea și alte drepturi ale personalului din organele
autorității judecătorești.
VIII. Tineret și sport:
— modificarea și completarea Legii tinerilor nr. 350/2006, cu
modificările ulterioare.
IX. Agricultură:
1. reglementarea unor măsuri financiare pentru stimularea
gradului de absorbție a fondurilor alocate pentru agricultură;
2. modificarea și completarea Legii nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, cu modificările și completările
ulterioare;
3. modificarea și completarea Ordonanței de urgență a
Guvernului nr. 27/2008 privind gestionarea fondurilor

3

nerambursabile alocate de la Comunitatea Europeană din
Fondul European pentru Pescuit și a fondurilor de cofinanțare și
prefinanțare alocate de la bugetul de stat, aprobată prin Legea
nr. 168/2008;
4. modificarea și completarea Ordonanței de urgență a
Guvernului nr. 13/2006 privind înființarea, organizarea și
funcționarea Agenției de Plăți pentru Dezvoltare Rurală și
Pescuit prin reorganizarea Agenției SAPARD, aprobată cu
modificări și completări prin Legea nr. 198/2006, cu modificările
și completările ulterioare.
X. Turism:
— modificarea și completarea Ordonanței Guvernului
nr. 58/1998 privind organizarea și desfășurarea activității de
turism în România, aprobată cu modificări și completări prin
Legea nr. 755/2001, cu modificările ulterioare.
XI. Educație:
— reglementări în domeniul educației și cercetării, cu
excepția domeniilor reglementate prin lege organică.
XII. Mediu:
— stabilirea unor măsuri privind taxa pe poluare pentru
autovehicule.
XIII. Prorogarea unor termene prevăzute în acte
normative cu putere de lege.
Art. 2. — În conformitate cu dispozițiile art. 115 alin. (3) din
Constituția României, republicată, ordonanțele emise de Guvern
în temeiul art. 1 vor fi înaintate spre aprobare Parlamentului,
potrivit procedurii legislative, până la reluarea lucrărilor
Parlamentului în prima sesiune ordinară a anului 2009.
Nerespectarea termenului atrage încetarea efectelor ordonanței.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 24 decembrie 2008.
Nr. 306.
PREȘEDINTELE ROMÂNIEI

DECRET
pentru promulgarea Legii privind abilitarea Guvernului
de a emite ordonanțe
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind abilitarea Guvernului de a emite
ordonanțe și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 24 decembrie 2008.
Nr. 1.366.

4

MONITORUL OFICIAL AL ROMÂNIEI, PARTEA I, Nr. 883/24.XII.2008

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea Deciziei Comisiei de proceduri fiscale nr. 3/2008
În temeiul art. 12 alin. (3) din Hotărârea Guvernului nr. 495/2007 privind organizarea și funcționarea Agenției Naționale de
Administrare Fiscală, cu modificările și completările ulterioare, și al art. 4 din Ordonanța Guvernului nr. 92/2003 privind Codul de
procedură fiscală, republicată, cu modificările și completările ulterioare.
președintele Agenției Naționale de Administrare Fiscală emite următorul ordin:
Art. 1. — Se aprobă Decizia Comisiei de proceduri fiscale nr. 3/2008,
prevăzută în anexa care face parte integrantă din prezentul ordin.

Art. 2. — Prezentul ordin se publică în Monitorul Oficial al
României, Partea I.

p. Președintele Agenției Naționale de Administrare Fiscală,
Eugen Ciorici
București, 22 decembrie 2008.
Nr. 1.801.
ANEXĂ

DECIZIA

Comisiei de proceduri fiscale nr. 3 din 18 decembrie 2008
În aplicarea art. 12, art. 111, art. 114, art. 119 și art. 120 din Ordonanța Guvernului nr. 92/2003 privind
Codul de procedură fiscală, republicată în Monitorul Oficial al României, Partea I, nr. 513 din 31 iulie 2007:
ăÎn situația în care contribuabilul, cu bună-credință, efectuează o plată mai mare decât cuantumul
creanței fiscale înscrise eronat într-o declarație fiscală care a fost corectată ulterior de către contribuabil
sau au fost stabilite de către organul fiscal diferențe datorate în plus față de creanța fiscală inițială, în
condițiile legii, data stingerii, în limita sumei plătite suplimentar, este data plății astfel cum aceasta este
definită de lege, dacă suma plătită suplimentar nu a fost stinsă până la data corectării de către contribuabil
sau până la data stabilirii de către organul fiscal a diferenței datorate în plus.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 883/24.XII.2008 conține 4 pagini.

Prețul: 0,35 lei

&JUYDGY|323339]
ISSN 1453—4495

