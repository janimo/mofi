Anul 176 (XX) — Nr. 798 bis

PARTEA I

Joi, 27 noiembrie 2008

LEGI, DECRETE, HOTĂRÂRI ȘI ALTE ACTE

SUMAR

Pagina
Anexele nr. 1 și 2 la Hotărârea Guvernului nr. 1.218/2008
privind recunoașterea Codului de Drept Canonic al
Bisericii Romano-Catolice și a Codului Canoanelor
Bisericilor Orientale ........................................................

3–509

2

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind recunoașterea Codului de Drept Canonic
al Bisericii Romano-Catolice și a Codului Canoanelor
Bisericilor Orientale*)
În temeiul art. 108 din Constituția României, republicată, și al art. 49 alin. (2)
şi (3) din Legea nr. 489/2006 privind libertatea religioasă și regimul general al
cultelor,
Guvernul României adoptă prezenta hotărâre.
Articol unic. — Se recunoaște Codul de drept canonic al Bisericii RomanoCatolice și Codul Canoanelor Bisericilor Orientale, pe baza cărora se organizează
şi funcționează Biserica Romano-Catolică din România, respectiv Biserica
Română Unită cu Roma, Greco-Catolică, prevăzute în anexele nr. 1 și 2, care fac
parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii şi cultelor,
Adrian Iorgulescu

București, 1 octombrie 2008.
Nr. 1.218.

*) Hotărârea Guvernului nr. 1.218/2008 a fost publicată în Monitorul Oficial al României, Partea I,
nr. 798 din 27 noiembrie 2008 și este reprodusă și în acest număr bis.

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3

CODUL DE
DREPT CANONIC
Textul oficial
şi traducerea în limba română

Sapientia
Iaşi 2004

1

4

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CONSTITUŢIA APOSTOLICĂ
SACRAE DISCIPLINAE LEGES
VENERABILILOR FRAŢI
CARDINALI, ARHIEPISCOPI, EPISCOPI,
PREOŢI, DIACONI
ŞI TUTUROR CELORLALŢI MEMBRI
AI POPORULUI LUI DUMNEZEU

IOAN PAUL AL II-LEA
SLUJITOR AL SLUJITORILOR LUI DUMNEZEU
SPRE VEŞNICA AMINTIRE

În decursul secolelor, Biserica Catolică a obişnuit să reformeze şi să reînnoiască Legile
disciplinei sacre, pentru ca – păstrându-se necontenit fidelitatea faţă de dumnezeiescul
Întemeietor – ele să fie mai conforme cu misiunea salvifică ce i-a fost încredinţată. Îndemnaţi
şi noi de acelaşi gând şi împlinind, în sfârşit, aşteptarea întregii lumi catolice, poruncim
astăzi, 25 ianuarie 1983, promulgarea Codului de Drept Canonic revizuit. Făcând aceasta,
gândul nostru se duce înapoi la aceeaşi zi, din anul 1959, când înaintaşul nostru Ioan al
XXIII-lea, de fericită amintire, a anunţat pentru prima oară în mod public că a luat decizia de
a reforma Corpus-ul legilor canonice în vigoare, ce fusese promulgat în solemnitatea
Rusaliilor din anul 1917.
Decizia de a reînnoi Codul a fost luată împreună cu alte două decizii, pe care acel Pontif
le-a anunţat tot în aceeaşi zi: celebrarea unui sinod al diecezei de Roma şi convocarea unui
conciliu ecumenic. Dintre aceste două evenimente – deşi primul nu are o legătură strânsă cu
reformarea Codului – cel de-al doilea, adică celebrarea conciliului, este totuşi de o importanţă
deosebită pentru problema pe care o discutăm şi în strânsă legătură cu ea.
Dacă se pune întrebarea de ce a intuit Ioan al XXIII-lea necesitatea reformării Codului în
vigoare, răspunsul poate fi găsit chiar în Codul promulgat în anul 1917. Există însă şi un alt
răspuns, şi acesta e cel principal: reformarea Codului de Drept Canonic apărea întru totul
voită şi cerută chiar de Conciliu, care şi-a concentrat cea mai mare atenţie asupra Bisericii.
Desigur, când a fost anunţată pentru prima oară necesitatea revizuirii Codului, Conciliul
era o chestiune de viitor. Trebuie apoi adăugat şi faptul că actele magisteriului său, îndeosebi
învăţătura sa despre Biserică, au fost puse la punct abia în anii 1962-1963. Cu toate acestea,
toţi vedem că intuiţia lui Ioan al XXIII-lea a fost cât se poate de exactă şi trebuie afirmat pe
drept cuvânt că decizia sa a privit în perspectivă la binele Bisericii.
De aceea, noul Cod, care este publicat astăzi, a avut absolută nevoie de opera Conciliului
şi, deşi a fost anunţat împreună cu Conciliul, din punct de vedere cronologic îi urmează,
deoarece lucrările întreprinse pentru pregătirea lui, care trebuiau să se bazeze pe Conciliu, nu
au putut începe decât după terminarea acestuia.
Întorcându-se astăzi gândul nostru spre începutul acelui drum lung, adică la ziua de 25
ianuarie 1959, şi la persoana lui Ioan al XXIII-lea, iniţiatorul revizuirii Codului, trebuie să
recunoaştem că acest Cod a izvorât din una şi aceeaşi intenţie: necesitatea de a reînnoi viaţa

2

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

5

creştină. De fapt, întreaga operă a Conciliului şi-a extras normele şi orientarea mai ales din
această intenţie.
Dacă luăm în consideraţie natura lucrărilor premergătoare promulgării Codului, precum şi
modul în care ele au fost efectuate, îndeosebi în timpul pontificatului lui Paul al VI-lea şi al
lui Ioan Paul I, şi de atunci până azi, este absolut necesar să se scoată bine în evidenţă faptul
că aceste lucrări au fost duse la bun sfârşit într-un excepţional spirit de colegialitate, şi acest
lucru este valabil nu numai în ce priveşte redactarea materială a operei, dar chiar substanţa
însăşi a legilor elaborate.
Acest aspect colegial, care caracterizează cât se poate de bine procesul de formare a
Codului, corespunde perfect cu magisteriul şi spiritul Conciliului Vatican II. De aceea, Codul,
nu numai în conţinutul său, dar şi în însăşi geneza sa, permite să se vadă inspiraţia ce vine din
acest Conciliu, în ale cărui documente Biserica, ăsacrament universal de mântuire” (cf. Const.
Dogm. despre Biserică Lumen gentium 1,5,48), este prezentată ca popor al lui Dumnezeu, iar
structura ei ierarhică este întemeiată pe Colegiul apostolilor împreună cu Capul acestuia.
Din acest motiv, Episcopii şi episcopatele au fost invitaţi să colaboreze la pregătirea
noului Cod, şi astfel, pe parcursul unui drum atât de lung, cu o metodă cât mai colegială
posibil, să se maturizeze, puţin câte puţin, formulele juridice, care apoi trebuiau să fie
utilizate de întreaga Biserică. În plus, în toate fazele acestei lucrări au participat şi experţi,
adică persoane specializate în teologie, în istorie şi, mai ales, în Dreptul Canonic, care au fost
chemaţi din toate părţile lumii.
Tuturor şi fiecăruia în parte le manifestăm astăzi sentimentele noastre de vie recunoştinţă.
În primul rând, apar în faţa ochilor noştri cardinalii răposaţi, care au condus Comisia
pregătitoare: cardinalul Pietro Ciriaci, care a început lucrarea, şi cardinalul Pericle Felici, care
ani de-a rândul a coordonat desfăşurarea lucrărilor, aproape până la terminarea lor. Ne
gândim apoi la secretarii aceleiaşi Comisii: mons. Giacomo Violardo, devenit ulterior
cardinal, şi părintele Raimundo Bigador, membru al Societăţii lui Isus, ambii oferindu-şi
darurile ştiinţei şi înţelepciunii lor în îndeplinirea acestei funcţii. Împreună cu ei, îi amintim
pe cardinalii, arhiepiscopii, episcopii şi pe toţi aceia care au fost membri ai acelei Comisii, ca
şi pe consultanţii fiecărui grup de studii, care s-au dedicat în aceşti ani unei activităţi atât de
dificile, dar pe care între timp Dumnezeu i-a chemat la răsplata veşnică. Pentru sufletele
tuturor acestora se înalţă la Dumnezeu rugăciunea noastră.
Dar ne place să-i amintim şi pe cei care sunt în viaţă, în primul rând, pe actualul preşedinte
al Comisiei, venerabilul frate Rosalio Castillo Lara, care foarte mult timp a desfăşurat o
muncă remarcabilă într-o funcţie atât de importantă; apoi pe iubitul nostru fiu Wilhelm
Onclin, preot care a contribuit enorm de mult, cu tenacitate şi zel, la terminarea cu bine a
lucrării, şi pe toţi ceilalţi care, în cadrul aceleiaşi Comisii, fie în calitate de membri cardinali,
fie în calitatea de Oficiali, consultanţi şi colaboratori în grupurile de studii sau în alte oficii,
au avut o contribuţie foarte valoroasă la elaborarea şi desăvârşirea unei opere atât de
importante şi complexe.
Aşadar, promulgând astăzi Codul, suntem pe deplin conştienţi că acest act provine din
autoritatea noastră de Pontif şi, prin urmare, îmbracă un caracter ăprimaţial”. Dar tot atât de
conştienţi suntem că acest Cod, în ce priveşte conţinutul său, reflectă grija colegială faţă de
Biserică a tuturor fraţilor noştri în episcopat; ba, mai mult, făcând o anumită asemănare cu
Conciliul însuşi, acest Cod trebuie considerat ca fiind rodul unei colaborări colegiale
izvorâte din eforturile convergente ale persoanelor şi instituţiilor specializate răspândite în
întreaga Biserică.
Se pune o a doua întrebare: ce este Codul de Drept Canonic? Pentru a da un răspuns corect
la această întrebare, trebuie să ne întoarcem cu mintea la îndepărtata moştenire a dreptului,
conţinută în cărţile Vechiului şi Noului Testament, din care provine, ca de la izvorul său
principal, întreaga tradiţie juridică şi legislativă a Bisericii.
3

6

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

De fapt, Cristos Domnul nicidecum nu a abolit moştenirea bogată a Legii şi a profeţilor,
care s-a format treptat din experienţa istorică a poporului lui Dumnezeu în Vechiul
Testament, dar a desăvârşit-o (cf. Mt 5,17), astfel încât să aparţină într-o manieră nouă şi mai
elevată la moştenirea Noului Testament. De aceea, chiar dacă sfântul Paul, prezentând
misterul pascal, învaţă că justificarea nu se dobândeşte prin faptele legii, ci prin credinţă (cf.
Rom 3,28; Gal 2,16), el totuşi nu exclude obligativitatea Decalogului (cf. Rom 13,8-10; Gal
5,13-25; 6,2) şi nu neagă importanţa disciplinei în Biserica lui Dumnezeu (cf. 1Cor cap. 5 şi
6). În felul acesta, scrierile Noului Testament ne permit să cunoaştem şi mai mult importanţa
însăşi a disciplinei şi să putem înţelege mai bine cât de strâns unită este ea cu caracterul
salvific al mesajului evanghelic.
Astfel stând lucrurile, apare destul de limpede că scopul Codului nu este nicidecum de a
înlocui în viaţa Bisericii credinţa, harul şi, mai ales, carismele credincioşilor. Dimpotrivă,
Codul tinde mai degrabă să creeze în societatea eclezială o ordine care, acordând iubirii
primatul, de asemenea, harului şi carismelor, să faciliteze totodată dezvoltarea lor armonioasă
atât în viaţa societăţii ecleziale, cât şi în aceea a fiecărui membru al acestei societăţi.
Fiind Codul principalul document legislativ al Bisericii bazat pe moştenirea juridică şi
legislativă a revelaţiei şi a tradiţiei, el trebuie considerat un instrument indispensabil pentru a
se asigura ordinea necesară atât în viaţa individuală şi socială, cât şi în activitatea însăşi a
Bisericii. De aceea, pe lângă elementele fundamentale ale structurii ierarhice a Bisericii,
stabilite pe dumnezeiescul Întemeietor sau înrădăcinate în tradiţia apostolică, sau, în orice
caz, în tradiţia foarte veche, precum şi pe lângă principalele norme privind exercitarea triplei
funcţii încredinţate aceleiaşi Biserici, Codul trebuie să stabilească şi unele reguli şi norme de
comportare.
Acest instrument, care este Codul, corespunde pe deplin cu natura Bisericii, îndeosebi aşa
cum este ea prezentată de magisteriul Conciliului Vatican II, în general, şi de către doctrina
ecleziologică a acestuia, în special. Mai mult, într-un anumit sens, acest Cod nou poate fi
considerat ca un mare efort de a traduce în limbaj canonistic însăşi această doctrină, adică
ecleziologia conciliară. Deşi practic este imposibil să se transpună în mod perfect în limbaj
canonistic imaginea Bisericii, aşa cum este ea prezentată de învăţătura Conciliului, totuşi
Codul trebuie să-şi îndrepte mereu privirea spre ea ca spre principalul său model, şi din firea
lui este ţinut să redea conţinutul sau trăsăturile esenţiale ale acestei imagini.
De aici provin câteva criterii fundamentale după care se ghidează întregul Cod, atât în ce
priveşte conţinutul, cât şi în ce priveşte limbajul.
S-ar putea afirma că de aici derivă acea notă caracteristică în virtutea căreia Codul este
considerat ca o completare a magisteriului oferit de Conciliul Vatican II, îndeosebi de
constituţiile Lumen gentium şi Gaudium et spes.
Aşadar, ceea ce constituie noutatea esenţială a Conciliului Vatican al II-lea – în continuitate
cu tradiţia legislativă a Bisericii – mai ales cu privire la doctrina sa ecleziologică, constituie,
de fapt, şi noutatea actualului Cod.
Între elementele care redau imaginea adevărată şi specifică a Bisericii trebuie menţionate
mai ales următoarele: învăţătura conform căreia Biserica este popor al lui Dumnezeu (cf.
Lumen gentium, 2), iar autoritatea ierarhică, slujire (cf. ibid., 3); apoi învăţătura potrivit
căreia Biserica este comuniune, pe baza căreia se stabilesc relaţiile ce trebuie să existe între
Bisericile particulare şi Biserica universală, între colegialitate şi primat; de asemenea,
învăţătura conform căreia toţi membrii poporului lui Dumnezeu sunt părtaşi, fiecare în felul
său specific, la tripla funcţie a lui Cristos: sacerdotală, profetică şi regească; acestei învăţături
i se alătură şi cea referitoare la îndatoririle şi drepturile credincioşilor creştini, îndeosebi ale
laicilor; în sfârşit, interesul pe care Biserica trebuie să-l aibă faţă de ecumenism.
Dacă, aşadar, Conciliul Vatican al II-lea a scos din tezaurul tradiţiei lucruri vechi şi noi,
iar noutatea constă tocmai în aceste elemente pe care le-am menţionat mai sus, ca, de altfel, şi
4

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

7

în altele, atunci e limpede că şi Codul trebuie să-şi însuşească această caracteristică de
fidelitate în noutate şi de noutate în fidelitate, conformându-se ei atât în ceea ce priveşte
conţinutul, cât şi în ceea ce priveşte limbajul.
Noul Cod de Drept Canonic vede lumina într-un moment în care Episcopii întregii Biserici
nu numai că îi cer promulgarea, dar i-o cer cu insistenţă şi chiar cu nerăbdare.
Într-adevăr, Codul de Drept Canonic este absolut necesar Bisericii. Fiind constituită ca un
organism social şi vizibil, Biserica are nevoie de norme pentru ca structura ei ierarhică şi
organică să fie vizibilă, exercitarea funcţiilor ce i-au fost încredinţate de dumnezeiescul
Întemeietor, îndeosebi puterea sacră şi administrarea sacramentelor, să fie bine organizată,
legăturile reciproce dintre credincioşi să fie reglementate după dreptate bazată pe caritate,
drepturile fiecăruia să fie precizate şi garantate şi, în fine, iniţiativele comune, asumate în
vederea trăirii desăvârşite a vieţii creştine, să fie vizibilă, exercitarea funcţiilor ce i-au fost
încredinţate de dumnezeiescul Întemeietor, îndeosebi puterea sacră şi administrarea
sacramentelor, să fie bine organizată, legăturile reciproce dintre credincioşi să fie
reglementate după dreptate bazată pe caritate, drepturile fiecăruia să fie precizate şi garantate
şi, în fine, iniţiativele comune, asumate în vederea trăirii desăvârşite a vieţii creştine, să fie
sprijinite, întărite şi promovate de legi canonice.
În sfârşit, prin natura lor, legile canonice cer să fie respectate; de aceea, s-a depus tot
efortul ca, în îndelungata elaborare a Codului, normele să fie formulate cu grijă şi bazate pe
un solid fundament juridic, canonic şi teologic.
După toate aceste consideraţii, să sperăm că noua legislaţie canonică va deveni un mijloc
eficient care să permită Bisericii să se dovedească din ce în ce tot mai capabilă în a-şi
îndeplini în lume misiunea salvatoare.
Oferim tuturor cu plăcere şi încredere aceste consideraţii ale Noastre, acum, cu prilejul
promulgării principalului Corpus de legi ecleziastice pentru Biserica Latină.
Să dea Dumnezeu ca bucuria şi pacea, împreună cu dreptatea şi ascultarea, să facă să fie
respectat acest Cod, şi ceea ce este poruncit de către cap să fie respectat şi de către corp.
Încrezători, aşadar, în ajutorul harului dumnezeiesc, sprijiniţi de autoritatea sfinţilor
apostoli Petru şi Paul, pe deplin conştienţi de ceea ce îndeplinim, acceptând dorinţele
Episcopilor din lumea întreagă, care au colaborat cu noi cu afect colegial, în virtutea
autorităţii supreme cu care suntem învestiţi, prin această Constituţie a noastră, care să fie
mereu valabilă în viitor, promulgăm prezentul Cod aşa cum a fost el întocmit şi revizuit şi,
totodată, poruncim ca de acum înainte să aibă putere de lege pentru întreaga Biserică Latină
şi îl încredinţăm în paza şi supravegherea tuturor acelora care au datoria de a-l face să fie
respectat. Şi pentru ca toţi să poată să se informeze cum trebuie şi să cunoască mai profund
aceste dispoziţii înainte ca ele să intre în vigoare, declarăm şi poruncim ca ele să aibă putere
de lege din prima zi a Adventului din acest an 1983, în ciuda existenţei oricăror dispoziţii,
constituţii, privilegii – chiar vrednice de o semnalare specială şi particulară – şi cutume
contrare.
Aşadar, îi îndemnăm pe toţi fiii Noştri preaiubiţi să respecte cu sinceritate şi bunăvoinţă
normele propuse, cu speranţa că se va reintroduce în Biserică o disciplină activă şi că, în
consecinţă, cu ajutorul Preasfintei Fecioare Maria, Maica Bisericii, va spori din ce în ce tot
mai mult grija pentru mântuirea sufletelor.
Roma, Palatul Vatican, 25 ianuarie 1983, al cincilea an al Pontificatului Nostru.

PAPA IOAN PAUL AL II-LEA

5

8

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Prefaţă

Chiar din primele veacuri ale Bisericii s-a introdus obiceiul de a aduna împreună sfintele
canoane, pentru a se facilita cunoaşterea, aplicarea şi respectarea lor, îndeosebi de către
clerici, deoarece, aşa cum atrăgea atenţia papa Celestin într-o scrisoare adresată episcopilor
din Puglia şi Calabria, ănici unui preot nu-i este permis să ignore canoanele” (21 iulie 429.
Cf. Jaffé 2, nr. 371; Mansi, IV, col. 469). În concordanţă cu aceste cuvinte este şi Conciliul al
IV-lea din Toledo (a. 633) care, după refacerea disciplinei ecleziastice în regatul vizigoţilor,
eliberat de arianism, stabilea: ăPreoţii să cunoască Sfintele Scripturi şi canoanele”, deoarece
ăignoranţa – mama tuturor erorilor – trebuie evitată mai ales de către preoţii lui Dumnezeu”
(can. 25; Mansi X, col. 627).
De fapt, în decursul primelor zece secole au apărut nenumărate colecţii de legi
ecleziastice, în cea mai mare parte alcătuite de persoane particulare, care conţineau cu
precădere normele date de concilii şi de pontifii romani, precum şi altele extrase din izvoare
de mai mică importanţă. Pe la jumătatea secolului al XII-lea, această acumulare de colecţii şi
de norme, nu de puţine ori în dezacord unele cu altele, a fost transformată – tot din iniţiativă
particulară – de către monahul Graţian într-o culegere unitară de legi şi colecţii pe care a
intitulat-o ăConcordia discordantium canonum”. Această ăarmonizare”, care mai apoi a
primit denumirea de Decretum Gratiani, a constituit prima parte a acelei mari colecţii de legi
ecleziastice, care, după exemplul lui Corpus Iuris Civilis al împăratului Iustinian, a fost
numită Corpus Iuris Canonici şi cuprindea legile emise, timp de aproape două secole, de
autoritatea supremă a pontifilor romani, cu ajutorul unor specialişti în dreptul canonic, numiţi
ăglosatori”. Pe lângă Decretum Gratiani, în care erau conţinute legile anterioare, acest
Corpus constă din Liber Extra al lui Grigore al IX-lea, Liber VI al lui Bonifaciu al VIII-lea,
Clementinae sau colecţia lui Clement al V-lea, promulgată de Ioan al XXII-lea, cărora li se
adaugă Extravagantes ale lui Ioan al XXII-lea şi Extravagantes communes, adică decre-talii
ale diferiţilor pontifi romani, niciodată reunite într-o colecţie autentică. Dreptul ecleziastic
care este conţinut în acest Corpus constituie ădreptul clasic” al Bisericii Catolice şi poartă în
general această denumire.
Acestui Corpus al Bisericii Latine îi corespunde într-un fel Syntagma Canonum sau
Corpus canonum orientale din Biserica greacă.
Legile care au urmat, mai ales cele emise pe vremea reformei catolice înfăptuite de
Conciliul Tridentin şi cele promulgate de diferitele congregaţii ale Curiei romane, nu au fost
niciodată adunate într-o colecţie unică, şi acesta a fost motivul pentru care legislaţia
răspândită în afara lui Corpus Iuris Canonici a format, odată cu trecerea timpului, ăun imens
cumul de legi suprapuse unele peste altele”, în care nu numai dezordinea, ci şi nesiguranţa
împreună cu inutilitatea şi lacunele multor legi, toate laolaltă au făcut ca însăşi disciplina
Bisericii Catolice să fie pusă din ce în ce mai mult într-o situaţie periculoasă şi critică.
Ca urmare a acestui fapt, mulţi episcopi au cerut, chiar în perioada de pregătire a
Conciliului Vatican I, apariţia unei colecţii de legi, nouă şi unică, pentru a rezolva într-un
mod mai clar şi mai sigur problemele privind grija pastorală faţă de poporul lui Dumnezeu.
Nefiind posibilă realizarea acestei opere de către conciliu, Scaunul apostolic, după ce a
reglementat doar chestiuni mai urgente considerate ca având o legătură mai strânsă cu
disciplina, s-a gândit la o nouă sistematizare a legilor. În cele din urmă, papa Pius al X-lea,
chiar la începutul Pontificatului său, s-a ocupat personal de această problemă, luând hotărârea
de a aduna şi de a reforma toate legile ecleziastice, şi a dat ordin ca lucrarea, sub îndrumarea
cardinalului Pietro Gasparri, să fie dusă la bun sfârşit.

6

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

9

Pentru realizarea unei opere atât de importante şi anevoioase, a fost necesară, în primul
rând, rezolvarea problemei privind forma internă şi externă a noii colecţii. Abandonându-se
sistemul de compilare, adică reproducerea pe larg a fiecărei legi după textul original, s-a
adoptat metoda modernă de codificare, şi astfel, textele care conţineau şi propuneau un
precept au fost redactate într-o formă nouă şi mai scurtă. Întregul material a fost apoi divizat
în cinci cărţi, imitându-se substanţial sistemul instituţional al dreptului roman: persoane,
lucruri, acţiuni. Opera a fost realizată în decurs de doisprezece ani, contribuind la ea
specialişti, consultanţi şi episcopi din întreaga Biserică. Trăsătura caracteristică a noului Cod
este subliniată în preambulul can. 6: ăDe cele mai multe ori, Codul păstrează disciplina în
vigoare, deşi introduce şi unele schimbări necesare”. Deci nu este vorba de întocmirea unui
nou drept, ci mai degrabă de aşezarea într-o formă nouă a dreptului în vigoare în acel
moment. Decedând papa Pius al X-lea, această colecţie universală, exclusivă şi autentică a
fost promulgată de urmaşul său, papa Benedict al XV-lea, în ziua de 27 mai 1917, şi a intrat
în vigoare la 19 mai 1918.
Dreptul universal conţinut în acest Cod pio-benedictin a fost unanim recunoscut şi a
contribuit enorm de mult în timpurile noastre la promovarea eficientă a activităţii pastorale în
întreaga Biserică ce dobândea între timp noi dimensiuni. Cu toate acestea, atât condiţiile
externe ale Bisericii în lumea contemporană, care numai în câteva decenii a cunoscut
răsturnări foarte rapide şi schimbări destul de grave în conduita morală, cât şi treptatele
transformări interne ale comunităţii ecleziastice au făcut să fie din ce în ce tot mai necesară şi
mai solicitată o revizuire a legilor canonice. De bună seamă, aceste semne ale timpurilor au
fost văzute cu claritate de către papa Ioan al XXIII-lea care, anunţând pentru prima oară, la
25 ianuarie 1959, convocarea sinodului roman şi a Conciliului Vatican al II-lea, a afirmat, în
acelaşi timp, şi faptul că aceste evenimente constituiau pregătirea necesară pentru începerea
unei atât de dorite reînnoiri a Codului.
În realitate însă, deşi Comisia de revizuire a Codului de Drept Canonic fusese formată la
28 martie 1963 (Conciliul deja începuse), avându-l ca preşedinte pe cardinalul Pietro Ciriaci,
iar ca secretar pe preotul Giacomo Violardo, în reuniunea din 12 noiembrie a aceluiaşi an,
membrii cardinali, împreună cu preşedintele, au ajuns la concluzia că lucrările propriu-zise de
revizuire trebuiau să fie amânate şi că puteau fi reluate numai după terminarea conciliului.
Într-adevăr, revizuirea trebuia să fie făcută în conformitate cu opţiunile şi principiile stabilite
de conciliul însuşi. Între timp, Comisiei înfiinţate de Ioan al XXIII-lea, succesorul acestuia,
Paul al VI-lea, i-a adăugat şaptezeci de consultanţi, iar ulterior a numit alţi membri cardinali
şi a chemat consultanţi din toată lumea, care să contribuie la realizarea operei. După
promovarea preotului Giacomo Violardo în funcţia de secretar general al Congregaţiei pentru
disciplina sacramentelor, la 24 februarie 1965, Suveranul Pontif l-a numit pe părintele
Raimondo Bidagor S.J. în funcţia de secretar al Comisiei, iar în ziua de 17 noiembrie a
aceluiaşi an, l-a numit pe preotul Wilhelm Onclin în funcţia de secretar adjunct. Decedând
cardinalul Ciriaci, la 21 februarie 1967, a fost numit în funcţia de pro-preşedinte fostul
secretar al Conciliului Vatican al II-lea, Arhiepiscopul Pericle Felici, care, în ziua de 26 iunie
a aceluiaşi an, a fost cooptat în Sacrul Colegiu al cardinalilor, primind deci funcţia de
preşedinte al Comisiei. După ce preotul Bigador a împlinit la 1 noiembrie 1973 vârsta de 80
ani şi s-a retras din funcţia de secretar, la 12 februarie 1975 a fost numit în funcţia de secretar
al Comisiei monseniorul Rosalio Castillio Lara S.D.B., episcop titular de Precausa şi
coauditor de Trujjilo în Venezuela, care, după moartea prematură a cardinalului Felici, a fost
numit la 17 mai 1982 pro-preşedinte al Comisiei.
Spre sfârşitul Conciliului Vatican al II-lea, mai precis în ziua de 20 noiembrie 1965, a avut
loc, în prezenţa papei Paul al VI-lea, o sesiune solemnă a Comisiei, la care au luat parte
cardinalii membri, secretarii, consultanţii şi oficialii Secretariatului (constituit între timp),
prilej cu care au fost inaugurate în mod public lucrările de revizuire a Codului. În discursul
7

10

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Suveranului Pontif au fost puse într-un fel bazele întregii lucrări şi s-a reamintit că Dreptul
Canonic emană, de fapt, din însăşi natura Bisericii, că rădăcina lui se află în puterea de
jurisdicţie pe care Cristos a acordat-o Bisericii, iar scopul lui îl constituie grija faţă de suflete,
pentru ca ele să poată ajunge la mântuirea veşnică. În continuare este ilustrat caracterul
specific al Dreptului Bisericii, este revendicată necesitatea împotriva celor mai răspândite
obiecţii, se vorbeşte în treacăt de istoria progresului dreptului şi al colecţiilor şi, mai ales, este
subliniată necesitatea urgentă a noii revizuiri, pentru ca disciplina Bisericii să fie adaptată
cum se cuvine condiţiilor schimbate ale realităţii.
Suveranul Pontif a indicat apoi comisiei două principii care trebuiau să călăuzească
întreaga muncă de revizuire. În primul rând, nu era vorba numai de o nouă sistematizare a
legilor, cum se procedase în elaborarea Codului pio-benedictin, dar, mai presus de toate, şi de
o reformare a normelor, adaptându-le noilor mentalităţi şi necesităţi, chiar dacă vechiul drept
trebuia să-i furnizeze fundamentele. În al doilea rând, în această muncă de revizuire trebuia să
se ţină seama de toate decretele şi actele Conciliului Vatican al II-lea, deoarece în ele se
găseau elementele de bază ale reînnoirii legislative, fie pentru că au fost deja emise unele
norme care se refereau direct la instituţii noi şi la disciplina ecleziastică, fie pentru că era
necesar ca bogăţiile doctrinale ale acestui conciliu, care au contribuit atât de mult la viaţa
pastorală, să-şi aibă corolariile şi împlinirea necesară şi în legislaţia canonică.
În anii care au urmat, Suveranul Pontif a repetat deseori membrilor Comisiei, prin
numeroase discursuri, dispoziţii şi sugestii, aceste două principii şi el însuşi nu a încetat
nicicând să dirijeze şi să urmărească întreaga lucrare.
Pentru ca subcomisiile şi grupurile de studiu să poată începe această operă în mod organic,
era, în primul rând, necesar să fie clarificate şi aprobate unele principii care să stabilească cu
precizie calea de urmat în întreaga muncă de revizuire a Codului. Un grup central de
consultanţi a pregătit textul unui document care, din ordinul Suveranului Pontif, a fost studiat
de Adunarea Generală a Sinodului Episcopilor ce a avut loc în luna octombrie 1967.
Episcopii au aprobat, aproape în unanimitate, următoarele principii:
1. Reînnoind dreptul, trebuie să se păstreze întru totul caracterul juridic al noului Cod,
lucru impus de natura socială a Bisericii. De aceea, Codul are datoria să dea norme care să
prevadă ca toţi credincioşii creştini, trăind viaţa creştină, să devină părtaşi ai bunurilor ce le
sunt oferite de Biserică, şi care să-i călăuzească spre mântuirea veşnică. În vederea acestui
scop, Codul trebuie să stabilească şi să apere drepturile şi obligaţiile fiecăruia faţă de alţii şi
faţă de societatea ecleziastică, în măsura în care ele au legătură cu cultul adus lui Dumnezeu
şi cu mântuirea sufletelor.
2. Între forul extern şi forul intern – distincţie care este specifică dreptului eclezial şi care
durează de secole – să existe o strânsă coordonare, pentru a se evita astfel orice conflict între
ele.
3. Pentru a promova cât mai mult posibil grija pastorală faţă de suflete, în noul drept, pe
lângă virtutea dreptăţii, să se ţină seama şi de caritate, temperanţă, bunăvoinţă şi moderaţie,
favorizându-se astfel echitatea nu numai în aplicarea legilor de către păstorii de suflete, ci şi
în însăşi elaborarea legislaţiei; de aceea, să se renunţe la legile prea severe, ba chiar să se
recurgă la îndemnuri şi recomandări în cazurile în care nu există necesitatea respectării stricte
a dreptului, impusă de binele public şi de disciplina generală a Bisericii.
4. Pentru ca legiuitorul suprem şi episcopii să desfăşoare o activitate armonizată în grija
faţă de suflete, iar funcţia păstorilor să apară într-o formă mai pozitivă, facultăţile referitoare
la dispensa de la legile generale, care până acum erau considerate facultăţi extraordinare, să
devină facultăţi obişnuite, rămânând rezervate autorităţii supreme a Bisericii universale şi
altor autorităţi superioare numai acele facultăţi care, pentru binele comun, cer o excepţie.
5. Să se acorde o atenţie specială principiului care derivă din cel anterior, adică
principiului subsidiarităţii, care în Biserică trebuie aplicat mai mult, deoarece oficiul
8

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

11

episcopilor, împreună cu puterile ce îi sunt anexate, este de drept divin. În virtutea acestui
principiu, menţinându-se unitatea legislativă, precum şi dreptul universal şi general, să fie
apărate oportunitatea şi necesitatea de a se prevedea mai cu seamă binele fiecărei instituţii
prin drepturile particulare şi printr-o autonomie sănătoasă a puterii executive particulare
recunoscută lor. Bazându-se, aşadar, pe acest principiu, noul Cod să încredinţeze fie
drepturilor particulare, fie puterii executive, chestiunile care nu sunt necesare pentru unitatea
disciplinei Bisericii universale, astfel încât să se instaureze la momentul potrivit o aşa-zisă
ădescentralizare” sănătoasă, evitându-se totuşi pericolul dezagregării şi al formării de Biserici
naţionale.
6. Datorită egalităţii fundamentale a tuturor credincioşilor creştini şi datorită diversităţilor
oficiilor şi funcţiilor, diversitate ce îşi are fundamentul în însăşi orânduirea ierarhică a
Bisericii, este bine să fie stabilite cum se cuvine şi ocrotite drepturile persoanelor. Acest lucru
va scoate mai bine în evidenţă faptul că exercitarea autorităţii este o slujire şi însăşi
autoritatea va fi întărită şi se vor evita abuzurile.
7. Pentru ca toate acestea să fie puse cum trebuie în practică, este necesar să fie
reglementată cu deosebită grijă procedura privind apărarea drepturilor subiective. De aceea,
în elaborarea noului drept să se acorde atenţie acelor chestiuni din acest sector, care erau
foarte mult dorite până acum, adică recursurilor administrative şi administrării justiţiei.
Pentru a se obţine acest lucru, este necesar să se facă o distincţie clară între diferitele funcţii
ale puterii ecleziastice, adică funcţia legislativă, administrativă şi judiciară, şi să se
stabilească cu precizie de către cine trebuie exercitată fiecare funcţie.
8. Într-o anumită măsură, trebuie să fie revizuit principiul păstrării criteriului teritorialităţii
în exercitarea conducerii ecleziastice; se pare că cerinţele apostolatului din zilele noastre
recomandă şi existenţa unor unităţi jurisdicţionale personale. De aceea, în elaborarea noului
drept să se stabilească principiul conform căruia, ca regulă generală, jurisdicţia asupra unei
porţiuni a poporului lui Dumnezeu să fie determinată de teritoriu. Dar aceasta nu înseamnă
că, acolo unde se consideră că este util, nu ar putea fi admise, împreună cu criteriul teritorial,
şi alte criterii pentru a stabili o comunitate de credincioşi.
9. Cât priveşte dreptul coercitiv, la care Biserica, întrucât este şi societate externă, vizibilă
şi independentă, nu poate să renunţe, pedepsele să fie în general ferendae sententiae, aplicate
şi iertate numai în forul extern. Pedepsele latae sententiae să fie reduse la puţine cazuri şi să
fie impuse numai împotriva unor delicte foarte grave.
10. În sfârşit, după cum toţi recunosc, noua sistematizare a Codului, cerută de reînnoire,
poate fi schiţată chiar de la început, dar nu poate fi precizată şi decisă cu exactitate. De aceea,
ea va fi efectuată numai după o revizuire suficientă a fiecărei părţi, ba chiar după ce întreaga
operă va fi aproape terminată.
Din aceste principii care trebuiau să traseze calea revizuirii noului Cod rezultă clar
necesitatea de a se aplica întotdeauna doctrina ecleziologică a Conciliului Vatican II, care
într-adevăr stabileşte că trebuie să se acorde atenţie nu numai aspectelor externe şi sociale ale
Trupului mistic al lui Cristos, dar şi – şi aceasta mai înainte de toate – vieţii lui interne.
Într-adevăr, în elaborarea noului text al Codului, consultanţii s-au călăuzit îndeaproape
după aceste principii.
Între timp, printr-o scrisoare datată 15 ianuarie 1966 şi adresată de cardinalul preşedinte al
Comisiei preşedinţilor conferinţelor episcopale, toţi episcopii catolici au fost rugaţi să facă
propuneri şi să ofere sugestii cu privire la însăşi codificarea dreptului şi la modul cum ar
trebui iniţiate legăturile între conferinţele episcopale şi comisie pentru a exista o cooperare
cât mai mare în această privinţă, spre binele Bisericii. S-a cerut apoi să fie trimise
Secretariatului Comisiei numele specialiştilor în dreptul canonic, care, după aprecierea
episcopilor, în regiunile respective sunt cei mai competenţi în această materie, indicându-se
totodată şi ramura juridică în care sunt specializaţi, astfel încât din rândul lor să poată fi aleşi
9

12

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

şi numiţi consultanţi şi colaboratori. De fapt, chiar de la începerea lucrărilor, ca şi pe toată
durata lor, pe lângă membrii cardinali, au fost cooptaţi în rândul consultanţilor Comisiei
episcopi, preoţi, călugări şi laici din întreaga lume catolică, specialişti în dreptul canonic, în
teologie, în pastorală şi în dreptul civil, pentru a contribui la elaborarea noului Cod de Drept
Canonic. Pe toată durata lucrărilor au contribuit în cadrul Comisiei, în calitate de membri,
consultanţi şi colaboratori, 105 cardinali, 77 arhiepiscopi şi episcopi, 73 preoţi seculari, 47
preoţi călugări, 3 călugăriţe, 12 laici provenind din cele cinci continente şi din 31 de ţări.
Deja înainte de ultima sesiune a Conciliului Vatican al II-lea, mai exact în ziua de 6 mai
1965, consultanţii Comisiei au fost convocaţi într-o sesiune privată, în care, cu
consimţământul Sfântului Părinte, preşedintele Comisiei le-a încredinţat spre examinare trei
chestiuni fundamentale, şi anume: dacă trebuie elaborate două coduri, unul latin şi unul
oriental, sau un singur Cod; ce ordine de lucru trebuie să fie urmată în redactarea lui, sau, cu
alte cuvinte, cum trebuie să procedeze Comisia şi organismele ei; în sfârşit, care ar trebui să
fie modalitatea cea mai potrivită de împărţire a muncii ce trebuie încredinţată diferitelor
subcomisii ca să lucreze simultan. Trei grupuri, special constituite, au întocmit relatări despre
aceste chestiuni, care au fost transmise tuturor membrilor.
La 25 noiembrie 1965, cardinalii membri ai Comisiei au ţinut o a doua sesiune, în care au
fost rugaţi să răspundă la anumite dubii referitoare aceleaşi chestiuni.
La cererea membrilor grupului central de consultanţi, care s-au reunit între 3 şi 7 aprilie
1967, a fost redactat un text cu privire la împărţirea sistematică a noului Cod, spre a fi propus
Sinodului episcopilor. După sesiunea Sinodului, s-a considerat că e bine să fie format, în
noiembrie 1967, un grup special de consultanţi care să studieze distribuirea sistematică. În
cadrul sesiunii acestui grup, care a avut loc la începutul lunii aprilie 1968, toţi au fost de
acord că noul Cod nu trebuie să conţină nici legile strict liturgice, nici normele cu privire la
procesele de beatificare şi canonizare, şi nici cele referitoare la raporturile externe ale
Bisericii. De asemenea, toţi au fost de părere ca, în partea care tratează despre poporul lui
Dumnezeu, să fie introdusă chestiunea privind statutul personal al tuturor credincioşilor
creştini şi să se vorbească separat despre puterile şi facultăţile referitoare la exercitarea
diferitelor oficii şi funcţii. În fine, toţi au fost de acord că, în noul Cod, nu mai poate fi
păstrată în întregime structura cărţilor Codului pio-benedictin.
În cea de a treia sesiune a cardinalilor membri ai comisiei, care a avut loc în ziua de 28
mai 1968, a fost aprobată în esenţă o ordine provizorie, după care, grupurile de studiu,
constituite anterior, au primit o nouă repartizare: ăÎmpărţirea sistematică a Codului”,
ăNormele generale”, ăIerarhia sacră”, ăInstitutele de perfecţiune”, ăLaicii”, ăPersoanele
fizice şi morale în general”, ăCăsătoria”, ăSacramentele, cu excepţia căsătoriei”, ăMagisteriul
ecleziastic”, ăDreptul patrimonial al Bisericii”, ăProcesele”, ăDreptul penal”.
Temele examinate de către grupul ăPersoanele fizice şi juridice” (aşa a fost după aceea
numit) au fost introduse în cartea ăNormele generale”. De asemenea, s-a crezut că este
oportun să se constituie grupul ăLocurile şi timpurile sacre şi cultul divin”. În vederea unei
competenţe mai ample, au fost schimbate denumirile altor grupuri: grupul ăLaicii” a fost
numit ăDrepturile şi asociaţiile credincioşilor, şi laicii”; grupul ăCălugării” a fost denumit
ăInstitutele de perfecţiune”, iar ulterior, ăInstitutele de viaţă consacrată prin profesiunea
sfaturilor evanghelice”.
Trebuie amintite pe scurt aspectele mai importante ale metodei folosite timp de
şaisprezece ani în munca de revizuire a Codului. Consultanţii fiecărui grup şi-au îndeplinit
remarcabila lor muncă cu cea mai mare dăruire, având în vedere numai binele Bisericii. Ei au
pregătit în scris propunerile referitoare la fiecare parte a schemei ce le-a fost încredinţată, au
participat la dezbaterile din timpul sesiunilor ce se ţineau la Roma la intervale stabilite şi au
examinat observaţiile, propunerile şi părerile despre schemă, care soseau la Comisie.
Procedura era următoarea: tuturor consultanţilor, care între opt şi paisprezece inşi constituiau
10

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

13

un grup de studiu, li se prezenta un subiect bazat pe Codul în vigoare, ce trebuia supus
revizuirii. După ce chestiunea era examinată, fiecare trimitea în scris propria părere la
Secretariatul Comisiei, iar un exemplar era înmânat raportorului şi, dacă era timp, tuturor
membrilor grupului. La sesiunile de studiu, care se desfăşurau la Roma după un calendar de
lucru, luau parte consultanţii grupului şi, la propunerea raportorului, erau examinate cu
atenţie toate chestiunile şi opiniile, până când textul canoanelor, chiar pe părţi, era acceptat
prin vot şi introdus în schemă. În timpul sesiunii, raportorul era ajutat de un oficial care
îndeplinea funcţia de grefier.
Numărul de sesiuni al fiecărui grup era mai mare sau mai mic, în funcţie de subiectele
tratate, iar lucrările se prelungeau ani de zile.
Mai ales în anii care au urmat, au fost constituite câteva grupuri mixte pentru a se da
posibilitatea unor consultanţi, aparţinând diferitelor grupuri, să dezbată împreună subiecte
care interesau direct mai multe grupuri şi care trebuiau rezolvate de comun acord.
După ce grupurile de studiu au terminat elaborarea unor scheme, Legiuitorul suprem a
cerut indicaţii concrete referitoare la calea ce trebuie urmată în continuarea lucrărilor, care,
după normele date atunci, era următoarea:
Schemele, însoţite de un raport explicativ, erau trimise Suveranului Pontif care hotăra dacă
trebuia să se procedeze la consultare. După ce se obţinea această permisiune, schemele erau
tipărite şi supuse spre examinare întregului episcopat şi celorlalte organisme consultative
(Congregaţiile Curiei romane, Universităţile şi Facultăţile ecleziastice şi Uniunea superiorilor
generali), care trebuiau ca, într-o perioadă de timp nu mai mică de şase luni, să-şi exprime
părerea. Totodată, schemele erau trimise şi cardinalilor membri ai Comisiei, pentru ca,
începând din această fază a lucrării, să facă observaţiile lor, atât de ordin general, cât şi
particular.
Iată ordinea în care schemele au fost trimise spre consultare: în 1972 a fost trimisă schema
ăProcedura administrativă”; în 1973, ăSancţiunile în Biserică”; în 1975, ăSacramentele”; în
1976, ăProcedura privind apărarea drepturilor, sau procesele”; în 1977, ăInstitutele de viaţă
consacrată prin profesiunea sfaturilor evanghelice”, ăNormele generale”, ăPoporul lui
Dumnezeu”, ăFuncţia Bisericii de a învăţa”, ăLocurile şi timpurile sacre şi cultul divin”,
ăDreptul patrimonial al Bisericii”.
Fără îndoială, revizuirea Codului de Drept Canonic nu ar fi putut fi făcută cum se cuvine
fără colaborarea incalculabilă şi continuă a episcopilor şi a Conferinţelor episcopale, care au
prezentat Comisiei observaţii numeroase şi foarte pertinente, mai cu seamă de natură
pastorală. Într-adevăr, episcopii au făcut foarte multe observaţii scrise, atât generale, cu
privire la scheme, cât şi particulare, cu privire la fiecare canon.
În afară de aceasta, de mare utilitate au fost observaţiile trimise de congregaţiile,
tribunalele şi celelalte organisme ale Curiei romane, observaţii bazate pe experienţa acestora
în conducerea centrală a Bisericii, precum şi ideile de ordin ştiinţific şi tehnic şi sugestiile
prezentate de Universităţile şi Facultăţile ecleziastice aparţinând diferitelor şcoli şi moduri de
gândire.
Studierea, examinarea şi discutarea colegială a tuturor observaţiilor generale şi particulare,
care au fost trimise Comisiei, a însemnat, de fapt, o muncă imensă şi anevoioasă, prelungită
pe o durată de şapte ani. Secretariatul Comisiei a avut o grijă deosebită ca toate observaţiile,
propunerile, sugestiile să fie aşezate în ordine şi redactate pe scurt, iar după ce erau studiate
cu atenţie de către consultanţi, erau dezbătute din nou în sesiunile colegiale de lucru ţinute de
către cele zece grupuri de studii.
Nu a existat observaţie care să nu fi fost evaluată cu cea mai mare grijă şi sârguinţă. Se
proceda astfel chiar şi atunci când era vorba de observaţii contradictorii (lucru care se
întâmpla deseori), ţinându-se seama nu numai de importanţa lor sociologică (adică de
numărul organelor consultative şi al persoanelor care propuneau aceste observaţii), dar mai
11

14

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ales de valoarea lor doctrinală şi pastorală, ca şi de coerenţa lor cu învăţătura şi cu normele
aplicative ale Conciliului Vatican II şi cu magisteriul pontifical; de asemenea, în ce priveşte
modalităţile specific tehnice şi ştiinţifice, de concordanţa lor cu sistemul juridic canonic. Mai
mult, ori de câte ori era vorba de vreun dubiu sau erau dezbătute chestiuni de importanţă
majoră, se cerea din nou părerea cardinalilor membri ai Comisiei, reuniţi în sesiune plenară.
În alte cazuri, avându-se în vedere materia specifică asupra căreia se discuta, erau consultate
şi Congregaţia pentru doctrina credinţei, ca şi alte congregaţii ale Curiei romane. În sfârşit, la
cererea sau la sugestia episcopilor şi a altor organisme consultative, s-au efectuat multe
corectări şi modificări în schemele precedente, aşa încât unele scheme au ajuns să fie complet
reînnoite sau corectate.
După ce au fost revizuite toate schemele, Secretariatul comisiei şi consultanţii au început o
nouă muncă anevoioasă. Trebuia efectuată coordonarea internă a tuturor schemelor, trebuia
asigurată uniformitatea lor terminologică, mai cu seamă din punct de vedere tehnico-juridic,
trebuiau redactate canoanele în formule scurte şi bine stilizate şi trebuia stabilită definitiv
împărţirea sistematică, pentru ca toate schemele şi fiecare în parte, pregătite de diferitele
grupuri, să fie îmbinate într-un singur cod coerent în fiecare parte a sa.
Noua împărţire sistematică, apărută aproape spontan o dată cu înaintarea lucrării, se
bazează pe două principii, dintre care unul are în vedere fidelitatea faţă de criteriile generale
stabilite anterior de către grupul central de studiu, iar celălalt, utilitatea practică, pentru ca
noul cod să fie înţeles cu uşurinţă şi folosit nu numai de către specialişti, ci şi de către păstori,
ba chiar de către toţi credincioşii.
Noul cod cuprinde şapte cărţi care sunt intitulate astfel: Normele generale, Poporul lui
Dumnezeu, Funcţia Bisericii de a învăţa, Funcţia Bisericii de a sfinţi, Bunurile materiale ale
Bisericii, Sancţiunile în Biserică, Procesele. Deosebirea dintre codul vechi şi codul nou este
destul de evidentă, chiar din felul cum este intitulată fiecare dintre cărţile în care aceste două
coduri sunt divizate, dar mai ales prin denumirea pe care o au părţile, secţiunile, titlurile şi
capitolele lor. Cu siguranţă, noua împărţire sistematică nu numai că este mai conformă, în
comparaţie cu cea veche, cu materia şi caracterul specific al dreptului canonic, dar, ceea ce
este mai important, se adaptează şi mai mult ecleziologiei Conciliului Vatican al II-lea şi
principiilor care derivă din ea şi care au fost propuse chiar la începutul revizuirii.
În ziua de 29 iunie 1980, în solemnitatea sfinţilor apostoli Petru şi Paul, schema tipărită a
întregului cod a fost prezentată Suveranului Pontif care a poruncit să fie trimisă tuturor
cardinalilor membri ai comisiei pentru a o examina şi a-şi da părerea definitivă. Şi pentru a se
scoate şi mai mult în evidenţă participarea întregii Biserici, chiar şi în faza finală a lucrărilor,
Suveranul Pontif a decis ca în cadrul Comisiei să facă parte şi alţi membri, cardinali şi
episcopi, aleşi din întreaga Biserică la propunerea Conferinţelor sau Consiliilor episcopale
sau a grupurilor de Conferinţe episcopale, şi astfel, de data aceasta, ea a atins numărul de 74
de membri. Aceştia au trimis la începutul anului 1981 foarte multe observaţii, pe care apoi
Secretariatul Comisiei le-a supus unei examinări şi studieri atente, precum şi unor dezbateri
colegiale, cu sprijinul unor consultanţi deosebit de experţi în fiecare materie luată în
consideraţie. Sinteza tuturor consideraţiilor, împreună cu răspunsurile Secretariatului şi ale
consultanţilor, a fost transmisă în luna august 1981 membrilor Comisiei.
Între 20 şi 28 octombrie 1981, în aula Sinodului episcopilor, a avut loc o sesiune plenară,
convocată de Suveranul Pontif, cu scopul de a se lua o hotărâre asupra întregului text al
noului cod şi de a fi votat definitiv. Cu acest prilej, au fost discutate în special şase chestiuni
de o pondere şi importanţă mai mare, dar şi altele, la cererea a cel puţin zece părinţi sinodali.
La sfârşitul sesiunii plenare, părinţii sinodali au fost întrebaţi ădacă acceptă sau nu ca schema
Codului de Drept Canonic – după ce a fost examinată în Plenară împreună cu amendamentele
deja făcute, după ce vor fi introduse în ea şi amendamentele care obţinuseră în Plenară
majoritatea voturilor, după ce se va acorda o atenţie deosebită şi observaţiilor care au fost
12

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

15

făcute şi după ce va fi efectuată şi o finisare a stilului şi purităţii limbii latine în care a fost
redactată (toate aceste sarcini fiind încredinţate preşedintelui şi secretariatului) – să fie
considerată vrednică de a fi prezentată cât mai curând posibil Suveranului Pontif spre a o
promulga la timpul şi în modul pe care el le va crede de cuviinţă”, şi toţi au răspuns în
unanimitate: ăse acceptă”.
După ce a fost corectat şi aprobat astfel, după ce i s-au adăugat şi canoanele schemei
referitoare la legea fundamentală a Bisericii şi după ce a fost finisat şi în ce priveşte puritatea
limbii latine, textul integral al codului a fost în cele din urmă retipărit, iar la 22 aprilie 1982 a
fost înmânat Suveranului Pontif ca să se poată proceda deja la promulgare.
Însă Suveranul Pontif, ajutat de câţiva specialişti şi ascultând părerea preşedintelui
Comisiei pontificale pentru revizuirea Codului de Drept Canonic, a reexaminat personal
această ultimă schemă şi, evaluând totul cu chibzuinţă, a decis ca noul cod să fie promulgat la
25 ianuarie 1983, adică în ziua aniversării primului anunţ făcut de papa Ioan al XXIII-lea cu
privire la revizuirea codului.
După aproape douăzeci de ani, Comisia pontificală, special înfiinţată, şi-a dus la
îndeplinire cu rezultate fericite misiunea ce i-a fost încredinţată. Iată, acum se află la
dispoziţia păstorilor şi a credincioşilor dreptul cel mai nou al Bisericii, un drept care se
remarcă prin simplitate, claritate, eleganţă şi o adevărată ştiinţă juridică. În plus, nefiind lipsit
de caritate, echitate şi bunăvoinţă şi fiind profund pătruns de adevărat spirit creştin, el
încearcă să răspundă naturii externe şi interne date de Dumnezeu Bisericii şi, totodată,
doreşte să facă faţă condiţiilor şi necesităţilor ei în lumea de azi. Dacă, datorită rapidelor
transformări ale societăţilor umane contemporane, unele norme păreau a fi mai puţin perfecte
chiar în perioada elaborării noului drept, iar în viitor vor avea nevoie de o nouă revizuire,
Biserica are suficiente forţe, aşa cum a avut şi în decursul secolelor, de a-şi reînnoi propriile
legi. Acum legea nu mai poate fi ignorată; păstorii dispun de norme sigure pentru a-şi
îndeplini corect slujirea sacră; de acum înainte, toţi pot să-şi cunoască propriile drepturi şi
îndatoriri şi poate fi împiedicată orice arbitrarietate; abuzurile, care eventual au pătruns în
disciplina ecleziastică din cauza lipsei de legi, vor fi mai uşor extirpate şi împiedicate; în
sfârşit, întreaga activitate apostolică, atât cea care deja s-a consolidat, cât şi cea care este
începută, dispune de acum înainte de baze solide pentru a progresa repede şi pentru a fi
promovată, căci existenţa unor norme juridice sănătoase este absolut necesară pentru
consolidarea, creşterea şi înflorirea comunităţii ecleziale. Să dea Dumnezeu acest lucru prin
mijlocirea Preasfintei Fecioare Maria, Maica Bisericii, a sfântului Iosif, patronul Bisericii şi a
sfinţilor apostoli Petru şi Paul.

13

16

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CODUL DE DREPT CANONIC
Textul oficial şi traducerea în limba română

14

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

17

CARTEA I
NORME GENERALE

Can. 1 – Canoanele acestui Cod privesc doar Biserica Latină.
Can. 2 – În general, Codul nu stabileşte riturile ce trebuie respectate în celebrarea
acţiunilor liturgice. De aceea, legile liturgice, care sunt în vigoare până în prezent, îşi
păstrează obligativitatea, în afară de cazul când vreuna dintre ele este contrară canoanelor
Codului.
Can. 3 – Canoanele Codului nu abrogă convenţiile încheiate de Scaunul Apostolic cu
statele sau cu alte societăţi politice şi nici nu modifică ceva din conţinutul lor. De aceea, ele
continuă să fie în vigoare ca şi până în prezent şi nu se opun nicidecum dispoziţiilor contrare
acestui Cod.
Can. 4 – Drepturile câştigate şi, de asemenea, privilegiile acordate până în prezent
persoanelor atât fizice, cât şi juridice de către Scaunul apostolic, care sunt în uz şi nu sunt
revocate, rămân neatinse, în afară de cazul în care sunt revocate în mod expres de canoanele
acestui Cod.
Can. 5 – § 1. Cutumele, atât cele universale cât şi cele particulare, în vigoare în prezent,
dar contrare acestor canoane, care sunt dezaprobate de către canoanele acestui Cod, sunt
complet suprimate şi este interzisă reapariţia lor în viitor. Şi celelalte să fie considerate
suprimate, în afară de cazul când este prevăzut în mod expres altfel de către Cod, ori dacă
sunt centenare sau imemoriale; totuşi, acestea din urmă pot fi tolerate dacă, potrivit aprecierii
Ordinariului, nu pot fi abolite datorită circumstanţelor locurilor şi persoanelor.
§ 2. Cutumele din afara dreptului, fie universale, fie particulare, care sunt în vigoare în
prezent, sunt păstrate.
Can. 6 – § 1. Prin intrarea în vigoare a acestui Cod, se abrogă:
1° Codul de Drept Canonic promulgat în anul 1917;
2° celelalte legi, atât universale cât şi particulare, contrare dispoziţiilor acestui Cod, în
afară de cazul când este prevăzut în mod expres altfel cu privire la legile particulare;
3° toate legile penale, atât universale, cât şi particulare, promulgate de Scaunul apostolic,
în afară de cazul când sunt reluate de acest Cod;
4° celelalte legi disciplinare universale care se referă la o materie ce este rânduită în
întregime de către acest Cod.
§ 2. În măsura în care reiau dreptul vechi, canoanele acestui Cod trebuie interpretate
ţinându-se seama şi de tradiţia canonică.

15

18

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL I
Legile ecleziastice
Can. 7 – Legea ia fiinţă când este promulgată.
Can. 8 – § 1. Legile ecleziastice universale sunt promulgate prin publicarea lor în
Monitorul oficial Acta Apostolicae Sedis, cu excepţia unor cazuri particulare când este
prescris un alt mod de promulgare, şi intră în vigoare numai după trecerea a trei luni de la
data când au fost publicate în Acta, în afară de cazul când din însăşi natura lucrurilor obligă
imediat, sau chiar în lege a fost stabilită în mod special şi expres o vacanţă mai scurtă sau mai
lungă.
§ 2. Legile particulare sunt promulgate în modul stabilit de legislator şi încep să oblige
după o lună de zile de la data promulgării, în afară de cazul când chiar în lege este stabilit un
alt termen.
Can. 9 – Legile privesc viitorul, nu trecutul, în afară de cazul când în ele este specificat în
mod nominal trecutul.
Can. 10 – Trebuie să fie considerate anulante ori incapacitante numai acele legi în care
este stabilit în mod expres că un act este nul sau că o persoană este incapabilă.
Can. 11 – Legile exclusiv ecleziastice îi obligă numai pe cei botezaţi în Biserica Catolică
sau primiţi ulterior în sânul ei, care se bucură de uzul suficient al raţiunii şi, dacă nu este
prevăzut în mod expres altfel de către drept, au împlinit vârsta de şapte ani.
Can. 12 – § 1. Legile universale îi obligă pretutindeni pe toţi cei pentru care au fost date.
§ 2. Sunt scutiţi de la legile universale, care nu sunt în vigoare într-un anumit teritoriu, toţi
cei ce se află de fapt în acel teritoriu.
§ 3. Sunt supuşi legilor create pentru un anumit teritoriu cei pentru care ele au fost date şi
care îşi au acolo domiciliul sau cvasidomiciliul şi, totodată, locuiesc de fapt în acel teritoriu,
rămânând neschimbat can. 13.
Can 13 – § 1. Legile particulare nu sunt presupuse a fi personale, ci teritoriale, în afară de
cazul când se constată altfel.
§ 2. Călătorii nu sunt obligaţi:
1° la legile particulare din propriul teritoriu cât timp ei absentează de acolo, în afară de
cazul în care nerespectarea acestor legi este dăunătoare în teritoriul propriu sau când legile
sunt personale;
2° nici la legile din teritoriul în care se află, cu excepţia acelor legi care au în vedere
ordinea publică sau stabilesc formalităţile actelor sau privesc bunurile imobile ce se află pe
acel teritoriu.
§ 3. Pribegii sunt obligaţi să respecte legile, atât cele universale, cât şi cele particulare,
care sunt în vigoare în locul unde ei se află.
16

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

19

Can. 14 – Legile, chiar cele anulante şi incapacitante, în dubiul de drept nu obligă; în
dubiul de fapt, Ordinariii pot să dispenseze de la ele, cu condiţia ca, atunci când este vorba de
o dispensă rezervată, autoritatea căreia îi este rezervată să obişnuiască să o acorde.
Can 15 – § 1. Ignoranţa sau eroarea cu privire la legile anulante şi incapacitante nu
împiedică efectul acestora, în afară de cazul când este stabilit în mod expres altfel.
§ 2. Ignoranţa sau eroarea cu privire la o lege sau la o pedeapsă sau la un fapt personal sau
la un fapt străin notoriu, nu se presupune; cu privire la un fapt străin nenotoriu, se presupune,
până se dovedeşte contrarul.
Can. 16 – § 1. Legile sunt interpretate în mod autentic de către legislator şi de către cel
căruia legislatorul i-a acordat puterea de a le interpreta în mod autentic.
§ 2. Interpretarea autentică prezentată în formă de lege are aceeaşi putere ca şi legea însăşi
şi trebuie să fie promulgată; dacă declară numai cuvintele legii, în sine clare, are valoare
retroactivă; dacă restrânge sau extinde legea sau o explică pe cea nesigură, nu este
retroactivă.
§ 3. Interpretarea în formă de sentinţă judecătorească sau în formă de act administrativ,
într-un caz particular, nu are putere de lege şi obligă numai persoanele şi afectează numai
lucrurile pentru care a fost dată.
Can. 17 – Legile ecleziastice trebuie înţelese conform semnificaţiei proprii a cuvintelor,
considerate în text şi în context; dacă aceasta rămâne nesigură şi neclară, trebuie să se recurgă
la locurile paralele, dacă există, la scopul şi circumstanţele legii şi la intenţia legislatorului.
Can. 18 – Legile care stabilesc o pedeapsă sau cele care limitează libera exercitare a
drepturilor sau cele care conţin o excepţie de la lege trebuie interpretate în sens strict.
Can. 19 – Dacă, referitor la o anumită materie, nu există o dispoziţie expresă a legii
universale sau a legii particulare sau o cutumă, cauza, dacă nu este penală, trebuie soluţionată
ţinându-se seama de legile date pentru cazuri similare, de principiile generale ale dreptului,
aplicate cu echitate canonică, de jurisprudenţa şi practica Curiei Romane şi de părerea
comună şi constantă a experţilor în drept.
Can. 20 – Legea nouă abrogă legea precedentă sau derogă de la ea, dacă menţionează
acest lucru în mod expres sau dacă este direct contrară legii precedente sau dacă
reglementează din nou şi în întregime materia legii precedente; totuşi, legea universală nu
derogă câtuşi de puţin de la dreptul particular sau special, în afară de cazul când este prescris
în mod expres altfel în drept.
Can. 21 – În dubiu, revocarea unei legi preexistente nu se presupune, dar legile
posterioare trebuie să fie apropiate de cele anterioare şi, pe cât e posibil, trebuie să fie puse de
acord cu ele.
Can. 22 – Legile civile, la care face trimitere dreptul Bisericii, trebuie să fie respectate în
dreptul canonic cu aceleaşi efecte, numai să nu fie contrare dreptului divin şi dreptul canonic
să nu prescrie altfel.
17

20

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL II
Cutuma

Can. 23 – Numai acea cutumă are putere de lege, care, introdusă de o comunitate de
credincioşi, a fost aprobată de legislator, în conformitate cu canoanele care urmează.
Can. 24 – § 1. Nici o cutumă contrară dreptului divin nu poate dobândi putere de lege.
§ 2. Nu poate dobândi putere de lege nici cutuma contrară dreptului canonic sau în afara
lui, decât dacă este raţională; însă cutuma dezaprobată în mod expres de către drept nu este
raţională.
Can. 25 – Nici o cutumă nu dobândeşte putere de lege dacă nu a fost respectată de către o
comunitate capabilă cel puţin să primească o lege şi cu intenţia de a introduce un drept.
Can. 26 – Dacă nu a fost aprobată în mod special de către legislator, o cutumă contrară
dreptului canonic în vigoare sau una în afara legii canonice dobândeşte putere de lege numai
dacă a fost respectată în mod legitim timp de treizeci de ani continui şi compleţi; în schimb, o
cutumă contrară legii canonice, care conţine clauza interzicerii cutumelor viitoare, poate fi
valabilă numai dacă este centenară sau imemorială.
Can. 27 – Cutuma este cea mai bună interpretă a legii.
Can. 28 – Rămânând neschimbată dispoziţia can. 5, cutuma contra legii sau cea în afara
legii este revocată printr-o cutumă contrară sau printr-o lege; dacă nu le menţionează în mod
expres, legea nu revocă cutumele centenare sau imemoriale, şi nici legea universală nu revocă
cutumele particulare.

TITLUL III
Decretele generale şi instrucţiunile
Can. 29 – Decretele generale, prin care legislatorul competent dă dispoziţii comune pentru
o comunitate capabilă să primească o lege, sunt legi propriu-zise şi sunt reglementate de
canoanele despre legi.
Can. 30 – Cine deţine numai puterea executivă nu poate să dea un decret general, despre
care vorbeşte can. 29, decât dacă, în cazuri particulare, legislatorul competent i-a acordat în
mod expres acest lucru conform dreptului şi respectându-se condiţiile stabilite în actul de
concesiune.
Can. 31 – § 1. Cei care deţin puterea executivă pot să dea, în limitele competenţei lor,
decrete generale executive prin care sunt stabilite cu mai mare precizie modalităţile ce trebuie
respectate în aplicarea legii sau prin care se solicită cu insistenţă respectarea legilor.
§ 2. Cât priveşte promulgarea şi vacanţa decretelor despre care este vorba în § 1, să se
respecte prevederile can. 8.
18

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

21

Can. 32 – Decretele generale executive îi obligă pe cei care sunt ţinuţi la respectarea
legilor cărora aceleaşi decrete le stabilesc modalităţile de aplicare sau le solicită respectarea.
Can. 33 – § 1. Decretele generale executive, chiar dacă sunt publicate în ăîndreptare” sau
în documente care poartă alte denumiri, nu derogă de la legi, iar eventualele lor prevederi
contrare legilor sunt lipsite de orice valoare.
§ 2. Decretele generale executive îşi pierd valabilitatea prin revocarea explicită sau
implicită, efectuată de către autoritatea competentă, precum şi prin încetarea legii pentru
executarea căreia au fost date; nu încetează, însă, prin încetarea dreptului celui care le-a dat,
în afară de cazul când este prevăzut în mod expres contrarul.
Can. 34 – § 1. Instrucţiunile, care exprimă prevederile legilor şi clarifică şi stabilesc
modalităţile ce trebuie respectate în aplicarea acestora, sunt adresate celor cărora le revine
obligaţia de a se îngriji ca legile să fie aplicate şi îi obligă la executarea lor. Cei ce deţin
puterea executivă le publică în mod legitim în cadrul propriei competenţe.
§ 2. Dispoziţiile instrucţiunilor nu derogă de la legi, iar dacă unele sunt în contradicţie cu
prevederile legilor, sunt lipsite de orice valoare.
§ 3. Instrucţiunile îşi pierd valabilitatea nu numai prin revocarea lor explicită sau implicită de
către autoritatea competentă care le-a dat sau de către superiorul acesteia, dar şi prin încetarea
legii pentru a cărei clarificare sau executare au fost date.

TITLUL IV
Actele administrative particulare
CAPITOLUL I
Norme comune
Can. 35 – Actul administrativ particular, fie că este un decret sau un precept, fie că este un
rescript, poate fi emis de către cel care deţine puterea executivă, în cadrul propriei
competenţe, rămânând neschimbată dispoziţia can. 76 § 1.
Can. 36 – § 1. Actul administrativ trebuie înţeles conform semnificaţiei proprii a
cuvintelor şi uzului comun al limbii; în dubiu, actele care se referă la litigii sau au în vedere
pedepsele ce trebuie impuse sau aplicate sau limitează drepturile persoanei sau lezează
drepturile câştigate de alţii, trebuie interpretate în sens strict; toate celelalte, în sens larg.
§ 2. Un act administrativ nu trebuie extins la alte cazuri, ci să se refere numai la cele ce
sunt luate în consideraţie.
Can. 37 – Un act administrativ care priveşte forul extern trebuie să fie dat în scris; tot
astfel, şi actul executării lui, dacă este dat în formă comisorie.
Can. 38 – Un act administrativ, chiar dacă este vorba de un rescript dat Motu proprio, nu
este valid dacă lezează un drept câştigat de altcineva sau este contrar unei legi sau unei

19

22

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

cutume aprobate, în afară de cazul când autoritatea competentă a adăugat în mod expres o
clauză derogatorie.
Can. 39 – Într-un act administrativ, condiţiile sunt considerate ca fiind adăugate pentru
validitate numai atunci când sunt exprimate prin conjuncţiile si, nisi, dummodo (dacă, în afară
de cazul când, numai să).
Can. 40 – Executorul unui act administrativ îşi îndeplineşte în mod invalid mandatul, dacă
mai întâi nu a primit documentele şi nu le-a verificat autenticitatea şi integritatea, în afară de
cazul când autoritatea competentă care a emis actul l-a înştiinţat în prealabil despre aceste
documente.
Can. 41 – Executorul unui act administrativ, căruia îi este încredinţată numai misiunea
executării, nu poate refuza executarea acestui act, decât dacă reiese clar că actul este nul sau
că nu poate fi acceptat dintr-un alt motiv grav sau când condiţiile puse în actul administrativ
nu sunt îndeplinite; totuşi, dacă se consideră că executarea actului administrativ este
inoportună datorită circumstanţelor persoanei şi locului, executorul trebuie să întrerupă
executarea; în astfel de cazuri, executorul va informa imediat autoritatea care a emis actul.
Can. 42 – Executorul unui act administrativ trebuie să procedeze conform normei
prevăzute în mandat; dacă nu a îndeplinit condiţiile esenţiale cuprinse în respectivul
document şi nu a respectat forma substanţială a procedurii, executarea este nulă.
Can. 43 – Executorul unui act administrativ poate, după aprecierea sa prudentă, să pună pe
altcineva în locul său, dacă înlocuirea nu a fost interzisă sau dacă persoana nu a fost aleasă
datorită calităţilor sale personale sau dacă nu a fost stabilită dinainte persoana înlocuitorului;
în aceste cazuri, executorul poate totuşi să încredinţeze altcuiva actele pregătitoare privind
executarea.
Can. 44 – Un act administrativ poate fi executat şi de către succesorul în funcţie al
executorului, în afară de cazul când persoana a fost aleasă datorită calităţilor sale personale.
Can. 45. – Dacă executorul a comis o eroare în executarea actului administrativ, poate să
execute din nou acel act.
Can. 46 – Actul administrativ nu încetează prin încetarea dreptului celui care l-a emis,
decât dacă este prevăzut altfel în mod expres de către drept.
Can. 47 – Revocarea unui act administrativ printr-un alt act administrativ al autorităţii
competente dobândeşte valoare numai din momentul în care acest nou act este notificat în
mod legal persoanei căreia i-a fost dat.

CAPITOLUL II
Decretele şi preceptele particulare
Can. 48 – Decretul particular este actul administrativ emis de autoritatea executivă
competentă, prin care, în conformitate cu normele dreptului, într-un caz particular, se dă o
decizie sau se acordă un oficiu, care prin natura lor nu presupun o cerere făcută de cineva.

20

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

23

Can. 49 – Preceptul particular este un decret prin care se impune, în mod direct şi legal,
unei persoane sau unor persoane determinate de a face sau de a omite ceva, mai ales pentru a
se solicita respectarea legii.
Can. 50 – Înainte de a da un decret particular, autoritatea trebuie să cerceteze cu atenţie
informaţiile şi dovezile necesare şi, pe cât este posibil, să-i audieze pe cei ale căror drepturi ar
putea fi lezate.
Can. 51 – Decretul să fie dat în scris, iar dacă este vorba de o decizie, să se expună, cel
puţin în mod sumar, motivaţiile.
Can. 52 – Decretul particular este valabil numai pentru chestiunile pe care le stabileşte şi
pentru persoanele pentru care este dat; dacă nu se constată altfel, el obligă pretutindeni aceste
persoane.
Can. 53 – Dacă decretele sunt contrare între ele, cel special, în chestiunile care sunt
exprimate în mod special, prevalează asupra celui general; dacă sunt deopotrivă speciale şi
generale, cel emis ulterior îl abrogă pe cel anterior, tocmai pentru că îi este contrar.
Can. 54 – § 1. Un decret particular, a cărui aplicare este încredinţată unui executor, are
efect din momentul executării, altminteri, din momentul în care este intimat persoanei de
către autoritatea care l-a dat.
§ 2. Pentru a i se putea cere îndeplinirea, un decret particular trebuie să fie intimat printrun înscris legal conform dreptului.
Can. 55 – Rămânând neschimbată dispoziţia cann. 37 şi 51, când un motiv foarte grav
împiedică înmânarea în scris a textului decretului, decretul va fi considerat intimat dacă este
citit destinatarului în faţa unui notar sau a doi martori, redactându-se un proces verbal ce
trebuie semnat de către toţi cei prezenţi.
Can. 56 – Dacă destinatarul, chemat în mod legal să primească decretul sau să-i asculte
citirea, fără un motiv just nu s-a prezentat sau a refuzat să semneze, se consideră că decretul
este intimat.
Can. 57 – § 1. Ori de câte ori legea impune emiterea unui decret sau persoana interesată
prezintă în mod legal o cerere sau un recurs pentru a obţine un decret, autoritatea competentă
să-l emită în termen de trei luni de la data primirii cererii sau a recursului, în afară de cazul
când legea prescrie un alt termen.
§ 2. Expirând acest termen, dacă decretul nu a fost încă emis, răspunsul se presupune a fi
negativ, iar cel interesat poate înainta un ulterior recurs.
§ 3. Presupusul răspuns negativ nu scuteşte autoritatea competentă de obligaţia de a emite
decretul şi chiar de a repara eventuala daună cauzată, aşa cum prevede can. 128.
Can. 58 – § 1. Decretul particular îşi pierde valabilitatea în cazul în care este revocat în
mod legal de către autoritatea competentă, precum şi în cazul când încetează legea pentru a
cărei executare a fost dat.

21

24

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Preceptul particular care nu este impus printr-un înscris legal îşi pierde valoarea prin
încetarea dreptului celui care l-a ordonat.

CAPITOLUL III
Rescriptele
Can. 59 – § 1. Rescriptul este actul administrativ dat în scris de către autoritatea executivă
competentă, prin care, din însăşi natura sa, la cererea cuiva, se acordă un privilegiu, o
dispensă sau o altă favoare.
§ 2. Prevederile stabilite pentru rescripte sunt valabile şi pentru acordarea unei permisiuni
(licentia), precum şi pentru acordările de favoruri făcute oral, dacă nu se constată altfel.
Can. 60 – Orice rescript poate fi obţinut de toţi cei care nu sunt opriţi în mod expres.
Can. 61 – Dacă nu se constată altfel, un rescript poate fi cerut şi pentru altă persoană,
chiar fără consimţământul ei, şi are valoare înainte ca ea să-l accepte, dacă nu există clauze
contrare.
Can. 62 – Rescriptul pentru care nu este desemnat nici un executor are efect din momentul
semnării actului; celelalte, din momentul executării lor.
Can. 63 – § 1. Validităţii unui rescript i se opune păstrarea sub tăcere a adevărului
(subreptio), dacă în cerere nu au fost expuse acele lucruri care, potrivit legii, stilului şi
practicii canonice, trebuie să fie expuse pentru validitate, în afară de cazul când este vorba de
un rescript de favoare dat Motu proprio.
§ 2. De asemenea, validităţii unui rescript i se opune expunerea falsului (obreptio), dacă
nici unul dintre motivele prezentate nu este adevărat.
§ 3. În cazul rescriptelor care nu au nici un executor, motivul trebuie să fie adevărat în
momentul emiterii decretului; în cazul celorlalte, în momentul executării lor.
Can. 64 – Făcând excepţie dreptul Penitenţiariei pentru forul intern, o favoare negată de
oricare congregaţie a Curiei Romane nu poate fi acordată în mod valid de către o altă
congregaţie a aceleiaşi Curii sau de către o altă autoritate competentă inferioară Pontifului
Roman, fără consimţământul congregaţiei căreia cel interesat s-a adresat iniţial.
Can. 65 – § 1. Rămânând valabile prevederile din §§ 2 şi 3, nimeni nu poate să ceară de la
un alt Ordinariu o favoare negată de Ordinariul propriu, fără să fie menţionat răspunsul
negativ; dacă însă a fost făcută menţiunea, Ordinariul să nu acorde favoarea decât după ce a
primit de la primul Ordinariu motivele refuzului.
§ 2. O favoare negată de vicarul general sau de vicarul episcopal nu poate fi acordată în
mod valid de către un alt vicar al aceluiaşi Episcop, chiar dacă vicarul care a refuzat-o a
expus motivele refuzului.
§ 3. O favoare negată de vicarul general sau de vicarul episcopal şi obţinută ulterior de la
Episcopul diecezan, fără să fi fost menţionat refuzul, este invalidă; o favoare negată de către
22

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

25

Episcopul diecezan nu poate fi obţinută în mod valid, chiar dacă a fost menţionat refuzul, de
la vicarul său general sau de la vicarul episcopal fără consimţământul Episcopului.
Can. 66 – Un rescript nu devine invalid din cauza unei erori cu privire la numele
destinatarului sau al persoanei care îl emite sau al localităţii în care destinatarul locuieşte sau
cu privire la obiectul favorului, cu condiţia ca, după aprecierea Ordinariului, să nu existe nici
un dubiu cu privire la destinatar sau la obiectul favorului.
Can 67 – § 1. În cazul în care, privitor la unul şi acelaşi lucru, s-ar obţine două rescripte
contrare între ele, cel special, în chestiunile care sunt exprimate în mod special, prevalează
asupra celui general.
§ 2. Dacă sunt deopotrivă speciale sau generale, cel anterior prevalează asupra celui
ulterior, în afară de cazul când în cel ulterior se face în mod expres menţiune despre cel
anterior, ori când primul beneficiar, din dol sau din neglijenţă mare, nu s-a folosit de
rescriptul său.
§ 3. În caz de dubiu cu privire la validitatea rescriptului, să se recurgă la persoana care l-a
dat.
Can. 68 – Un rescript al Scaunului Apostolic, în care nu este desemnat nici un executor,
trebuie să fie prezentat Ordinariului persoanei care îl obţine numai în cazul când acest lucru
este prescris în acelaşi document, când este vorba de lucruri publice sau când trebuie să fie
confirmate condiţiile.
Can. 69 – Rescriptul pentru prezentarea căruia nu este stabilit nici un termen poate fi
prezentat executorului în orice moment, cu condiţia să nu existe rea-credinţă şi dol.
Can. 70 – Dacă într-un rescript însăşi concesiunea este încredinţată executorului, este de
datoria acestuia să acorde sau să refuze favorul, potrivit aprecierii sale prudente şi propriei
conştiinţe.
Can. 71 – Nimeni nu este obligat să se folosească de un rescript acordat exclusiv în
propriul avantaj, în afară de cazul când este ţinut la aceasta de o altă obligaţie canonică.
Can. 72 – Rescriptele acordate de Scaunul Apostolic, dar care au expirat, pot să fie
prorogate de Episcopul diecezan, dintr-un motiv just, numai o singură dată, pentru o perioadă
nu mai mare de trei luni.
Can. 73 – Nici un rescript nu este revocat printr-o lege contrară, în afară de cazul când
este prevăzut altfel chiar în lege.
Can. 74 – Deşi o persoană se poate folosi în forul intern de o favoare acordată prin viu
grai, este totuşi ţinută să dovedească în forul extern ori de câte ori îi este cerut acest lucru în
mod legal.
Can. 75 – Dacă rescriptul conţine un privilegiu sau o dispensă, să se respecte în plus şi
prevederile canoanelor care urmează.

23

26

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL IV
Privilegiile
Can. 76 – § 1. Privilegiul, adică favoarea acordată printr-un act special în folosul unor
persoane fizice sau juridice determinate, poate fi acordat de către legislator, precum şi de
către autoritatea executivă căreia legislatorul i-a dat această putere.
§ 2. Posedarea centenară sau imemorială produce prezumţia că privilegiul a fost acordat.
Can. 77 – Privilegiul trebuie interpretat în conformitate cu can. 36 § 1; întotdeauna, însă,
trebuie adoptată acea interpretare potrivit căreia beneficiarii privilegiului să dobândească întradevăr o favoare.
Can. 78 – § 1. Dacă nu se dovedeşte contrarul, se presupune că privilegiul este perpetuu.
§ 2. Privilegiul personal, adică cel care urmează persoana, încetează o dată cu persoana.
§ 3. Privilegiul real încetează prin dispariţia absolută a lucrului sau a locului; totuşi,
privilegiul local reapare dacă locul este reconstituit în răstimp de cincizeci de ani.
Can. 79 – Privilegiul încetează prin revocarea lui de către autoritatea competentă în
conformitate cu prevederile can. 47, rămânând neatinsă dispoziţia can. 81.
Can. 80 – § 1. Nici un privilegiu nu încetează prin renunţare, în afară de cazul când
aceasta a fost acceptată de autoritatea competentă.
§ 2. Orice persoană fizică poate să renunţe la un privilegiu acordat exclusiv în favoarea ei.
§ 3. Persoanele individuale nu pot să renunţe la un privilegiu acordat unei persoane
juridice, ori acordat datorită demnităţii unui loc sau lucru; nici persoana juridică însăşi nu este
liberă să renunţe la un privilegiu ce i-a fost acordat, dacă renunţarea aduce un prejudiciu
Bisericii sau altora.
Can. 81 – Un privilegiu nu încetează prin încetarea dreptului celui care l-a acordat, în
afară de cazul când a fost dat cu clauza ad beneplacitum nostrum sau cu o alta echivalentă.
Can. 82 – Un privilegiu care nu comportă o povară pentru alţii nu încetează prin
nefolosire sau prin folosire contrară; în schimb, privilegiul care se transformă într-o povară
pentru alţii încetează, dacă intervine o prescripţie legală.
Can. 83 – § 1. Privilegiul încetează prin expirarea timpului sau prin terminarea numărului
de cazuri pentru care a fost acordat, rămânând neatinsă dispoziţia can. 142 § 2.
§ 2. De asemenea, privilegiul încetează dacă, cu trecerea timpului, circumstanţele s-au
schimbat în aşa fel încât, după aprecierea autorităţii competente, el devine dăunător sau
folosirea lui devine ilicită.
Can. 84 – Cine abuzează de puterea ce îi este dată prin privilegiu merită să fie deposedat
de privilegiul însuşi; de aceea, Ordinariul, după ce l-a avertizat în zadar pe posesorul
privilegiului, să-l deposedeze de privilegiul ce i l-a acordat pe cel care abuzează în mod grav

24

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

27

de privilegiu; dacă privilegiul a fost acordat de Scaunul Apostolic, Ordinariul este ţinut să-l
informeze despre abuz.

CAPITOLUL V
Dispensele
Can. 85 – Dispensa, adică scutirea de la o lege exclusiv ecleziastică într-un caz particular,
poate fi acordată de cei care deţin puterea executivă, în limitele competenţei lor, precum şi de
cei care deţin puterea de a dispensa în mod explicit sau implicit fie în virtutea dreptului
însuşi, fie în virtutea unei delegaţii legale.
Can. 86 – Nu se poate dispensa de la legile care stabilesc elementele constitutive esenţiale
ale instituţiilor juridice sau ale actelor juridice.
Can. 87 – § 1. Ori de câte ori consideră că este spre binele spiritual al credincioşilor,
Episcopul diecezan are puterea de a dispensa de la legile disciplinare, atât universale, cât şi
particulare, date de autoritatea supremă a Bisericii fie pentru teritoriul său, fie pentru supuşii
săi, nu însă de la legile procesuale şi penale, nici de la legile a căror dispensă este rezervată în
mod special Scaunului Apostolic sau unei alte autorităţi.
§ 2. Dacă recurgerea la Sfântul Scaun este dificilă şi,totodată, din cauza întârzierii există
pericolul unei daune grave, orice Ordinariu poate dispensa de la aceste legi, chiar dacă
dispensa este rezervată Sfântului Scaun, numai să fie vorba de o dispensă pe care Sfântul
Scaun, în aceleaşi circumstanţe, obişnuieşte să o acorde, rămânând neatinsă dispoziţia can.
291.
Can. 88 – Ordinariul locului poate să dispenseze de la legile diecezane şi, când consideră
că este spre binele credincioşilor, de la legile date de Conciliul plenar şi provincial sau de
Conferinţa episcopală.
Can. 89 – Parohul, ceilalţi preoţi şi diaconi nu pot să dispenseze de la o lege universală şi
particulară, în afară de cazul când această putere le-a fost acordată în mod expres.
Can. 90 – § 1. Să nu se dispenseze de la o lege ecleziastică fără un motiv just şi raţional,
ţinându-se seama de circumstanţele cazului şi de gravitatea legii de la care se dispensează; în
caz contrar, dispensa este ilicită şi, dacă nu este acordată de legislator sau de superiorul
acestuia, este şi invalidă.
§ 2. În caz de dubiu cu privire la suficienţa motivului, dispensa este acordată în mod valid
şi licit.
Can. 91 – Cine deţine puterea de a dispensa poate să o exercite, chiar şi atunci când se află
în afara teritoriului, asupra propriilor supuşi, chiar când aceştia lipsesc din teritoriu, şi, dacă
nu este interzis în mod expres, chiar faţă de străinii care se află actualmente în teritoriu,
precum şi faţă de sine însuşi.
Can. 92 – Este supusă interpretării stricte, conform can. 36 § 1, nu numai dispensa, ci şi
puterea de a dispensa acordată pentru un caz concret.

25

28

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 93 – Dispensa care comportă acte succesive încetează în acelaşi fel ca şi privilegiile,
precum şi prin încetarea sigură şi totală a motivului pentru care a fost acordată.

TITLUL V
Statutele şi regulamentele
Can. 94 – § 1. În sens propriu, statutele sunt norme create conform dreptului pentru
ansamblurile de persoane sau de lucruri, prin care sunt stabilite finalitatea, structura,
conducerea şi activităţile acestora.
§ 2. Statutele unui ansamblu de persoane obligă numai persoanele care sunt în mod legitim
membrii acestuia; statutele unui ansamblu de lucruri îi obligă pe cei care îl conduc.
§ 3. Dispoziţiile statutelor, create şi promulgate în virtutea puterii legislative, sunt
reglementate de prevederile canoanelor despre legi.
Can. 95 – § 1. Regulamentele sunt reguli sau norme care trebuie respectate în reuniunile
de persoane, reuniuni fie impuse de autoritatea ecleziastică, fie convocate în mod liber de
către credincioşi, precum şi în alte adunări, şi prin care sunt stabilite structura, conducerea şi
modalităţile de desfăşurare.
§ 2. Sunt obligaţi să respecte normele regulamentului cei care participă la reuniuni sau
adunări.

TITLUL VI
Persoanele fizice şi juridice
CAPITOLUL I
Condiţia canonică a persoanelor fizice
Can. 96 – Prin Botez, omul este încorporat Bisericii lui Cristos şi este constituit în ea ca
persoană, cu obligaţii şi drepturi care, avându-se în vedere condiţia fiecăruia, sunt proprii
creştinilor, câtă vreme ei sunt în comuniune ecleziastică şi dacă nu se opune vreo sancţiune
impusă în mod legal.
Can. 97 – § 1. Persoana care a împlinit vârsta de optsprezece ani este majoră; sub această
vârstă, este minoră.
§ 2. Minorul, înainte de a fi împlinit şapte ani, este numit prunc (ăinfans”) şi este
considerat iresponsabil de actele sale; după împlinirea vârstei de şapte ani, se presupune că
are uzul raţiunii.
Can. 98 – § 1. Persoana majoră se bucură de exercitarea deplină a drepturilor sale.
§ 2. În exercitarea drepturilor sale, persoana minoră rămâne supusă puterii părinţilor sau a
tutorilor, cu excepţia acelor acte în care minorii, în virtutea legii divine sau a dreptului
canonic, sunt scoşi de sub puterea părinţilor sau a tutorilor. Cât priveşte numirea şi puterea
tutorilor, să se respecte dispoziţiile dreptului civil, dacă dreptul canonic nu stabileşte altfel
26

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

29

sau dacă Episcopul diecezan, în cazuri precise, dintr-un motiv just, nu a considerat că trebuie
să se prevadă numirea unui alt tutore.
Can. 99 – Cine este lipsit în mod habitual de uzul raţiunii este considerat iresponsabil de
actele sale şi este asemuit pruncilor.
Can. 100 – Persoana este numit locuitor (ăincola”) în locul unde îşi are domiciliul; străin
(ăadvena”), în locul unde îşi are cvasidomiciliul; călător (ăperegrinus”), dacă se află în afara
domiciliului şi a cvasidomiciliului pe care îl mai deţine; pribeag (ăvagus”), dacă nu are
nicăieri nici domiciliul, nici cvasidomiciliul.
Can. 101 – § 1. Locul de origine al copilului, precum şi al neofitului, este locul în care,
când copilul s-a născut, părinţii îşi aveau domiciliul, sau, în lipsa acestuia, cvasidomiciliul, iar
dacă părinţii nu aveau amândoi acelaşi domiciliu sau cvasidomiciliu, locul de origine este
locul domiciliului sau al cvasidomiciliului mamei.
§ 2. Dacă este vorba de un copil de pribegi (ăvagi”), locul de origine este chiar locul unde
s-a născut; dacă este vorba de un copil expus, locul unde a fost găsit.
Can. 102 – § 1. Domiciliul se dobândeşte prin şederea în teritoriul unei parohii, sau cel
puţin al unei dieceze, cu intenţia de a rămâne acolo permanent dacă nimic nu îndepărtează
persoana din acel loc, sau prin şederea efectivă timp de cinci ani.
§ 2. Cvasidomiciliul se dobândeşte prin şederea în teritoriul unei parohii, sau cel puţin al
unei dieceze, cu intenţia de a rămâne acolo timp de trei luni dacă nimic nu îndepărtează
persoana din acel loc, sau prin şederea efectivă timp de trei luni.
§ 3. Domiciliul sau cvasidomiciliul în teritoriul unei parohii se numeşte parohial; în
teritoriul unei dieceze, chiar dacă nu într-o parohie, se numeşte diecezan.
Can. 103 – Membrii institutelor călugăreşti şi ai societăţilor de viaţă apostolică dobândesc
domiciliul în locul unde se află casa de care aparţin; cvasidomiciliul, în casa în care, potrivit
can. 102, § 2, locuiesc.
Can. 104 – Soţii au domiciliul sau cvasidomiciliul comun; în caz de separare legală sau
dintr-un alt motiv just, ambii pot avea domiciliu sau cvasidomiciliu propriu.
Can. 105 – § 1. Minorul păstrează în mod necesar domiciliul şi cvasidomiciliul aceluia
sub a cărui putere se află. Ieşit din pruncie (ăinfantia”), poate să dobândească şi
cvasidomiciliu propriu; emancipat în mod legal conform dreptului civil, poate să dobândească
şi domiciliu propriu.
§ 2. Oricine, dintr-un alt motiv decât cel al vârstei minore, a fost încredinţat în mod legitim
sub tutela sau curatela altuia, are domiciliul sau cvasidomiciliul tutorelui sau al curatorului.
Can. 106 – Domiciliul şi cvasidomiciliul se pierd prin părăsirea locului cu intenţia de a nu
mai reveni, rămânând neatinsă dispoziţia can. 105.
Can. 107 – § 1. Atât în virtutea domiciliului, cât şi a cvasidomiciliului, fiecare are paroh
propriu şi Ordinariu propriu.
27

30

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Parohul sau Ordinariul pribeagului este parohul sau Ordinariul locului în care
pribeagul locuieşte de fapt.
§ 3. Chiar şi pentru acela care are numai domiciliu sau cvasidomiciliu diecezan, parohul
propriu este parohul locului în care el locuieşte de fapt.
Can. 108 – § 1. Consangvinitatea este calculată pe bază de linii şi grade.
§ 2. În linia dreaptă există atâtea grade câte generaţii sau câte persoane sunt, autorul
comun nefiind luat în calcul.
§ 3. În linia colaterală există atâtea grade câte persoane sunt în cele două linii luate
împreună, autorul comun nefiind luat în calcul.
Can. 109 – § 1. Afinitatea derivă dintr-o căsătorie validă, chiar neconsumată, şi există
între soţ şi consangvinii soţiei, precum şi între soţie şi consangvinii soţului.
§ 2. Este calculată în aşa fel încât cei care sunt consangvinii soţului sunt în aceeaşi linie şi
în acelaşi grad afinii soţiei, şi invers.
Can. 110 – Cei care au fost adoptaţi în conformitate cu dispoziţiile dreptului civil sunt
consideraţi fiii aceluia sau ai acelora care i-au adoptat.
Can. 111 – § 1. Prin primirea Botezului este înscris în Biserica Latină copilul părinţilor
care aparţin acestei Biserici, sau, dacă unul dintre părinţi nu aparţine acesteia, ambii au decis
de comun acord ca copilul lor să fie botezat în Biserica Latină; în caz de dezacord între
părinţi, este înscris în Biserica rituală la care aparţine tatăl.
§ 2. Orice candidat la Botez, care a împlinit vârsta de paisprezece ani, poate alege în mod
liber să fie botezat în Biserica Latină sau într-o altă Biserică rituală autonomă (sui iuris). În
acest caz, el aparţine de Biserica pe care a ales-o.
Can. 112 – § 1. După primirea Botezului, sunt înscrişi la o altă Biserica rituală autonomă:
1° cei care au obţinut permisiunea de la Scaunul Apostolic;
2° soţul care, cu prilejul încheierii căsătoriei sau în timpul vieţii de căsătorie, a declarat că
vrea să treacă la Biserica rituală autonomă a celuilalt soţ; în caz de desfacere a căsătoriei,
poate să revină în mod liber la Biserica Latină;
3° copiii acelora despre care este vorba la nr. 1 şi 2, înainte de împlinirea vârstei de
paisprezece ani, şi, într-o căsătorie mixtă, copiii părţii catolice care a trecut în mod legitim la
o altă Biserică rituală autonomă; după ce au împlinit această vârstă, ei pot reveni la Biserica
Latină.
§ 2. Obiceiul, chiar îndelungat, de a primi sacramentele după ritul unei Biserici rituale
autonome nu atrage după sine înscrierea la această Biserică.

CAPITOLUL II
Persoanele juridice

28

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

31

Can. 113 – § 1. Din însăşi orânduirea divină, Biserica Catolică şi Scaunul Apostolic sunt
persoane morale.
§ 2. În afară de persoanele fizice, în Biserică există şi persoane juridice, adică subiecte în
dreptul canonic de obligaţii şi drepturi specifice naturii lor.
Can. 114 – § 1. Sunt constituite ca persoane juridice, fie prin însăşi dispoziţia dreptului,
fie printr-o concesiune specială din partea autorităţii competente, dată printr-un decret,
ansamblurile de persoane sau de lucruri destinate unui scop conform cu misiunea Bisericii,
care depăşeşte scopul persoanelor individuale.
§ 2. Scopurile despre care este vorba în § 1 sunt cele referitoare la operele de milostenie,
de apostolat, de caritate spirituală sau materială.
§ 3. Autoritatea competentă a Bisericii să nu acorde personalitate juridică decât acelor
ansambluri de persoane sau de lucruri care urmăresc un scop cu adevărat util şi care,
analizându-se bine toate aspectele, dispun de mijloacele care sunt considerate suficiente
pentru atingerea scopului propus.
Can. 115 – § 1. Persoanele juridice în Biserică sunt fie ansambluri de persoane, fie
ansambluri de lucruri.
§ 2. Un ansamblu de persoane, care desigur poate fi format din cel puţin trei persoane, este
colegial, dacă membrii lui, cu sau fără egalitate în drepturi, îi stabilesc activitatea participând
la deciziile ce trebuie date conform dreptului şi statutelor; altminteri, este necolegial.
§ 3. Un ansamblu de lucruri, adică o fundaţie autonomă, este format din bunuri sau lucruri
fie spirituale, fie materiale, şi este condus, conform dreptului şi statutelor, fie de una sau mai
multe persoane fizice, fie de un colegiu.
Can. 116 – § 1. Persoanele juridice publice sunt ansambluri de persoane sau de lucruri
care sunt constituite de către autoritatea ecleziastică competentă ca să îndeplinească în
limitele prestabilite lor, în numele Bisericii, conform dispoziţiilor dreptului, misiunea ce le-a
fost încredinţată în vederea binelui public; celelalte persoane juridice sunt private.
§ 2. Persoanele juridice publice sunt înzestrate cu această personalitate fie în virtutea
dreptului însuşi (ipso iure), fie printr-un decret special al autorităţii competente care o acordă
în mod expres; persoanele juridice private primesc această personalitate numai printr-un
decret special al autorităţii competente care o acordă în mod expres.
Can. 117 – Nici un ansamblu de persoane sau de lucruri care vrea să dobândească
personalitate juridică nu o poate dobândi dacă statutele lui nu au fost aprobate de către
autoritatea competentă.
Can. 118 – Reprezintă persoana juridică publică, acţionând în numele ei, cei cărora le este
recunoscută această competenţă de către dreptul universal sau particular sau de către statutele
proprii. Reprezintă persoana juridică privată cei cărora le este conferită această competenţă
de către statute.

29

32

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 119 – Referitor la actele colegiale, dacă nu este prevăzut altfel de către drept sau de
către statute:
1° dacă este vorba de alegeri, fiind prezentă majoritatea celor ce trebuie convocaţi, are
valoare în drept ceea ce a fost aprobat de către majoritatea absolută a celor prezenţi; după
două scrutine nereuşite, să se voteze pentru doi candidaţi care au obţinut cel mai mare număr
de voturi, ori, dacă sunt mai mulţi, pentru cei mai vârstnici doi candidaţi; dacă, după două
scrutine, paritatea persistă, să fie considerat ales cel mai vârstnic.
2° dacă este vorba de alte materii, fiind prezentă majoritatea celor care trebuie convocaţi,
are valoare în drept ceea ce a fost aprobat de către majoritatea absolută a celor prezenţi; dacă
după două scrutine voturile au fost egale, preşedintele poate rezolva paritatea prin votul său;
3° când este vorba de ceva care îi priveşte pe toţi ca indivizi luaţi fiecare în parte, trebuie
să fie aprobat de către toţi.
Can. 120 – § 1. Prin natura sa, persoana juridică este perpetuă; totuşi, se stinge dacă este
desfiinţată în mod legal de către autoritatea competentă sau dacă nu a desfăşurat activitate
timp de o sută de ani; în plus, persoana juridică privată se stinge dacă însăşi asociaţia se
dizolvă în conformitate cu statutele sau dacă, după aprecierea autorităţii competente, însăşi
fundaţia a încetat să existe conform statutelor.
§ 2. Dacă mai trăieşte unul dintre membrii persoanei juridice colegiale, iar ansamblul de
persoane nu a încetat să existe conform statutelor, exercitarea tuturor drepturilor ansamblului
îi revine de drept acestui membru.
Can. 121 – Dacă ansamblurile de persoane sau de lucruri, care sunt persoane juridice
publice, se unesc în aşa fel încât din ele se formează un singur ansamblu dotat cu
personalitate juridică, această nouă persoană juridică dobândeşte bunurile şi drepturile
patrimoniale ale celor precedente şi îşi asumă obligaţiile cu care acestea erau împovărate; mai
cu seamă cât priveşte destinaţia bunurilor şi îndeplinirea obligaţiilor, trebuie să fie ocrotite
atât voinţa fondatorilor şi a ofertanţilor, cât şi drepturile câştigate.
Can. 122 – Dacă un ansamblu, care se bucură de personalitate juridică publică, este
divizat în aşa fel încât o parte din el este unită cu o altă persoană juridică, sau din partea
dezmembrată este constituită o nouă persoană juridică publică, autoritatea ecleziastică, căreia
îi aparţine dreptul cu privire la divizare, trebuie să se îngrijească personal sau printr-un
executor, respectându-se, desigur, în primul rând, atât voinţa fondatorilor şi a ofertanţilor, cât
şi drepturile câştigate, ca şi statutele aprobate:
1° ca bunurile comune, ce pot fi divizate, şi drepturile patrimoniale, precum şi debitele şi
celelalte obligaţii, să fie divizate între respectivele persoane juridice în mod proporţional, cu
dreptate şi echitate, ţinându-se seama de toate circumstanţele şi necesităţile fiecăreia;
2° ca uzul şi uzufructul bunurilor comune ce nu pot fi divizate să revină ambelor persoane
juridice, iar obligaţiile legate de aceste bunuri să fie impuse amândurora, respectându-se, de
asemenea, proporţia necesară, ce trebuie stabilită conform echităţii şi dreptăţii.
Can. 123 – După ce o persoană juridică publică se stinge, destinaţia bunurilor sale, a
drepturilor sale patrimoniale şi a obligaţiilor sale este reglementată de către drept şi statute;
dacă acestea nu fac nici o menţiune, respectivele bunuri, drepturi şi obligaţii revin persoanei
juridice imediat superioare, respectându-se întotdeauna voinţa fondatorilor, precum şi
drepturile câştigate; după stingerea unei persoane juridice private, destinaţia bunurilor şi a
obligaţiilor acesteia este reglementată de propriile statute.

30

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

33

TITLUL VII
Actele juridice
Can. 124 – § 1. Pentru validitatea unui act juridic, este necesar ca el să fie îndeplinit de
către o persoană aptă şi să existe în el elementele care constituie în mod esenţial actul însuşi,
precum şi formalităţile şi condiţiile impuse de către drept pentru validitate.
§ 2. Un act juridic îndeplinit în mod reglementar cu privire la elementele sale externe se
presupune că este valid.
Can. 125 – § 1. Un act îndeplinit sub violenţă, pricinuită unei persoane de către alţii,
căreia ea nu a putut în nici un chip să-i opună rezistenţă, este considerat neavenit.
§ 2. Un act îndeplinit sub frică gravă, provocată în mod nedrept, sau din dol, este valid,
dacă nu este stabilit altfel de către drept, dar poate fi anulat prin sentinţă judecătorească, fie la
cererea părţii lezate sau a urmaşilor ei legali, fie din oficiu.
Can. 126 – Un act îndeplinit din ignoranţă sau din eroare cu privire la ceea ce constituie
substanţa lui sau la ceea ce echivalează cu o condiţie sine qua non este nul; altminteri, este
valabil, dacă dreptul nu stabileşte altfel; totuşi, un act îndeplinit din ignoranţă sau din eroare
poate da loc unei acţiuni care produce anularea, conform dispoziţiilor dreptului.
Can. 127 – § 1. Când este stabilit de către drept că, pentru unele acte ce trebuie
îndeplinite, Superiorul are nevoie de consensul sau de părerea unui colegiu sau a unui grup de
persoane, trebuie să fie convocat colegiul sau grupul în conformitate cu dispoziţiile can. 166,
în afară de cazul în care, când este vorba numai de cererea părerii, este prevăzut altfel în
dreptul particular sau propriu; pentru ca actele să fie valide, este necesar ca Superiorul să
obţină consensul majorităţii absolute a acelora care sunt prezenţi sau să asculte părerea
tuturor.
§ 2. Când este stabilit de către drept că, pentru unele acte ce trebuie îndeplinite, Superiorul
are nevoie de consensul sau de părerea unor persoane ca indivizi luaţi fiecare în parte:
1° dacă este necesar să fie cerut consensul, este invalid actul Superiorului care nu cere
consensul acelor persoane sau care acţionează împotriva votului lor sau împotriva votului
uneia din ele.
2° dacă este necesar să fie cerută părerea, este invalid actul Superiorului care nu cere
părerea acestor persoane; Superiorul, deşi nu este obligat să urmeze părerea lor, chiar
unanimă, totuşi, să nu se disocieze de ea, mai cu seamă dacă e unanimă, fără un motiv care,
după aprecierea sa, este foarte serios.
§ 3. Toţi cei care trebuie să-şi dea consensul sau să-şi exprime părerea au obligaţia de a-şi
face cunoscută cu sinceritate propria decizie şi, dacă gravitatea problemelor cere aceasta, de a
păstra cu grijă secretul; desigur, această obligaţie poate fi impusă de către Superior.
Can. 128 – Oricine provoacă altuia în mod nelegitim o daună printr-un act juridic, ba chiar şi
prin orice alt act îndeplinit din dol sau culpă este obligat să repare dauna pricinuită.

TITLUL VIII
31

34

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Puterea de conducere
Can. 129 – § 1. Sunt subiecte capabile ale puterii de conducere, care desigur în Biserică
este din orânduire divină şi care este numită şi putere de jurisdicţie, cei ce au primit o treaptă
a sacramentului Preoţiei, în conformitate cu dispoziţiile dreptului.
§ 2. La exercitarea aceleiaşi puteri, credincioşii laici pot colabora în conformitate cu
dispoziţiile dreptului.
Can. 130 – Prin natura sa, puterea de conducere este exercitată în forul extern; totuşi,
uneori ea este exercitată numai în forul intern, dar în aşa fel încât efectele pe care exercitarea
ei le produce în forul extern să nu fie recunoscute în acest for decât atunci când dreptul, în
cazuri precise, stabileşte acest lucru.
Can. 131 – § 1. Puterea ordinară de conducere este puterea anexată ipso iure unui oficiu;
cea delegată este puterea acordată însăşi persoanei, fără intermediul unui oficiu.
§ 2. Puterea ordinară de conducere poate fi proprie sau vicarială.
§ 3. Cine afirmă că este delegat are obligaţia de a dovedi acest lucru.
Can. 132 – § 1. Facultăţile habituale sunt reglementate de prevederile referitoare la
puterea delegată.
§ 2. Totuşi, dacă în actul de acordare nu s-a stabilit în mod expres altfel sau dacă nu a fost
aleasă persoana datorită calită-ţilor sale personale, facultatea habituală acordată Ordinariului
nu încetează prin încetarea dreptului Ordinariului căruia i-a fost acordată, chiar dacă el
începuse deja să o exercite, dar trece la Ordinariul care îi urmează la conducere.
Can. 133 – § 1. Delegatul care depăşeşte limitele mandatului său, fie cu privire la
persoane, fie cu privire la lucruri, acţionează în mod invalid.
§ 2. Nu se consideră că îşi depăşeşte limitele mandatului delegatul care îndeplineşte
obiectul delegaţiei într-un mod diferit de cel care i-a fost precizat în mandat, în afară de cazul
când persoana care a delegat a prescris ea însăşi pentru validitate modul în care să se
procedeze.
Can. 134 – § 1. În drept, pe lângă Pontiful Roman, mai au denumirea de Ordinariu
Episcopii diecezani şi toţi aceia care, chiar în mod interimar, sunt puşi în fruntea unei Biserici
particulare sau a unei comunităţi echivalate Bisericii particulare conform can. 368, precum şi
aceia care deţin în ele puterea executivă ordinară generală, adică Vicarii generali şi
episcopali; de asemenea, pentru membrii lor, Superiorii majori ai institutelor călugăreşti
clericale de drept pontifical şi ai societăţilor clericale de viaţă apostolică de drept pontifical,
care au cel puţin puterea executivă ordinară.
§ 2. Au denumirea de Ordinariul locului toţi cei menţionaţi în § 1, cu excepţia Superiorilor
institutelor călugăreşti şi ai societăţilor de viaţă apostolică.
§ 3. Ceea ce canoanele atribuie în mod nominal Episcopului diecezan în cadrul puterii
executive este de competenţa exclusivă a Episcopului diecezan şi a acelora care, în can. 381,
32

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

35

§ 2, sunt echivalaţi lui, fiind excluşi Vicarul general şi Vicarul episcopal, în afară de cazul
când au mandat special.
Can. 135 – § 1. Puterea de conducere se diferenţiază în legislativă, executivă şi
judecătorească.
§ 2. Puterea legislativă trebuie exercitată în modul prescris de drept, iar aceea pe care o
deţine în Biserică legislatorul inferior autorităţii supreme nu poate să fie delegată în mod
valid dacă nu este prescris în mod explicit altfel de către drept; nu poate fi dată în mod valid
de către legislatorul inferior o lege contrară dreptului superior.
§ 3. Puterea judecătorească, de care se bucură judecătorii sau colegiile judecătoreşti,
trebuie exercitată în modul prescris de drept şi nu poate fi delegată decât pentru efectuarea
actelor pregătitoare ale unui decret sau ale unei sentinţe.
§ 4. Cât priveşte exercitarea puterii executive, să se respecte dispoziţiile canoanelor care
urmează.
Can. 136 – Cine deţine puterea executivă o poate exercita în mod valid asupra propriilor
supuşi, fie că el însuşi se află în afara teritoriului său, fie că înşişi supuşii nu sunt prezenţi în
teritoriu, dacă nu se constată altfel din natura lucrului sau din dispoziţia dreptului; asupra
călătorilor prezenţi în teritoriu, dacă este vorba de favoruri ce trebuie acordate sau de
aplicarea legilor fie universale, fie particulare, la care ei sunt ţinuţi conform can. 13, § 2, nr.
2.
Can. 137 – § 1. Puterea executivă ordinară poate fi delegată atât pentru un act, cât şi
pentru totalitatea cazurilor, dacă nu este prevăzut în mod expres altfel de către drept.
§ 2. Puterea executivă delegată de Scaunul Apostolic poate fi subdelegată fie pentru un
act, fie pentru totalitatea cazurilor, dacă nu a fost aleasă persoana datorită calită-ţilor sale
personale sau dacă subdelegarea nu a fost interzisă în mod expres.
§ 3. Puterea executivă delegată de către o altă autoritate care are puterea ordinară, dacă a
fost delegată pentru totalitatea cazurilor, poate fi subdelegată numai pentru fiecare caz în
parte; dacă, în schimb, a fost delegată pentru un act sau pentru acte precise, nu poate fi
subdelegată decât printr-o concesiune expresă din partea celui care delegă.
§ 4. Nici o putere subdelegată nu poate fi din nou subdelegată, dacă acest lucru nu a fost
acordat în mod expres de către cel care deleagă.
Can. 138 – Puterea executivă ordinară, ca, de altfel, şi puterea delegată pentru totalitatea
cazurilor, trebuie interpretată în sens larg, în schimb, toate celelalte, în sens strict; totuşi se
consideră că celui căruia i-a fost delegată puterea i-au fost acordate şi acele facultăţi fără de
care această putere nu ar putea fi exercitată.
Can. 139 – § 1. Dacă nu este stabilit altfel de către drept, prin faptul că cineva se
adresează unei alte autorităţi competente, chiar superioare, nu este suspendată puterea
executivă fie ordinară, fie delegată, a unei alte autorităţi competente.

33

36

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Totuşi, o autoritate inferioară să nu se amestece într-o cauză prezentată unei autorităţi
competente superioare, decât dintr-un motiv grav şi urgent; în acest caz, ea să avertizeze
îndată autoritatea superioară.
Can. 140 – § 1. Când au fost delegate mai multe persoane în solidar să rezolve aceeaşi
chestiune, persoana care a început mai întâi rezolvarea acelei chestiuni le exclude de la
aceasta pe celelalte, în afară de cazul când ulterior a fost împiedicată sau nu a mai voit să
continue rezolvarea.
§ 2. Când au fost delegate mai multe persoane în mod colegial să rezolve o chestiune,
toate trebuie să procedeze conform dispoziţiilor can. 119, în afară de cazul când în mandat a
fost stabilit altfel.
§ 3. Puterea executivă delegată mai multor persoane se presupune că a fost delegată în
solidar.
Can. 141 – Când au fost delegate mai multe persoane în mod succesiv, să rezolve acea
chestiune persoana al cărei mandat este mai vechi şi nu i-a fost ulterior revocat.
Can. 142 – § 1. Puterea delegată încetează: după ce a fost îndeplinit mandatul; după ce a
expirat timpul sau s-a terminat numărul de cazuri pentru care a fost acordată; după ce a
încetat scopul delegării; prin revocare din partea celui care delegă, intimată direct celui
delegat, precum şi prin renunţare din partea celui delegat, prezentată celui care delegă şi
acceptată de acesta; în schimb, nu încetează prin încetarea dreptului celui care a delegat,
decât dacă rezultă altfel din clauzele mandatului.
§ 2. Totuşi, un act care ţine de puterea delegată exercitată numai în forul intern, îndeplinit
din inadvertenţă după expirarea timpului de concesiune, este valid.
Can. 143 – § 1. Puterea ordinară încetează prin pierderea oficiului căruia îi este ataşată.
§ 2. Dacă nu este prevăzut altfel de către drept, puterea ordinară este suspendată în cazul în
care se face apel sau se înaintează recurs împotriva privării de un oficiu sau a înlăturării dintrun oficiu.
Can. 144 – § 1. În caz de eroare comună de fapt sau de drept, ca şi în caz de dubiu pozitiv
şi probabil fie de drept, fie de fapt, Biserica suplineşte puterea de conducere, atât în forul
extern, cât şi în forul intern.
§ 2. Aceeaşi normă se aplică şi în cazul facultăţilor prevăzute în cann. 882, 883, 966 şi
1111, § 1.

TITLUL IX
Oficiile ecleziastice
Can. 145 – § 1. Oficiul ecleziastic este orice funcţie înfiinţată în mod stabil din dispoziţie
fie divină, fie ecleziastică, ce trebuie exercitată în vederea unui scop spiritual.

34

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

37

§ 2. Obligaţiile şi drepturile proprii ale fiecărui oficiu ecleziastic sunt stabilite fie de însuşi
dreptul prin care oficiul este înfiinţat, fie de către decretul autorităţii competente, prin care
este, în acelaşi timp, înfiinţat şi acordat.

CAPITOLUL I
Atribuirea oficiului ecleziastic
Can. 146 – Un oficiu ecleziastic nu poate fi obţinut în mod valid fără atribuirea canonică
(provisio canonica).
Can. 147 – Atribuirea unui oficiu ecleziastic se face: prin libera conferire de către
autoritatea ecleziastică competentă; prin învestire, făcută de aceeaşi autoritate, în urma unei
prezentări; prin confirmare sau admitere din partea aceleiaşi autorităţi, în urma alegerii sau a
unei cereri; în sfârşit, prin simpla alegere şi acceptarea ei de către cel ales, dacă alegerea nu
are nevoie de confirmare.
Can. 148 – Autoritatea care are dreptul să înfiinţeze, să schimbe şi să desfiinţeze oficiile
are şi dreptul să le atribuie, în afară de cazul când este stabilit altfel de către drept.
Can. 149 – § 1. Pentru ca o persoană să fie numită într-un oficiu ecleziastic, trebuie să fie
în comuniune cu Biserica şi capabilă, adică să fie înzestrată cu calităţile prescrise pentru acel
oficiu de către dreptul universal sau particular, sau de legea fundaţiei.
§ 2. Atribuirea unui oficiu ecleziastic persoanei care nu are calităţile necesare este nulă
numai dacă aceste calităţi sunt prescrise în mod expres pentru validitatea atribuirii de către
dreptul universal sau particular sau de legea fundaţiei; altminteri este validă, dar poate fi
anulată printr-un decret al autorităţii competente sau printr-o sentinţă a tribunalului
administrativ.
§ 3. Atribuirea unui oficiu ecleziastic în mod simoniac este nulă ipso iure.
Can. 150 – Oficiul care comportă grija deplină a sufletelor, pentru îndeplinirea căreia este
necesară exercitarea hirotonirii sacerdotale, nu poate fi atribut în mod valid celui care încă nu
a fost hirotonit preot.
Can. 151 – Atribuirea unui oficiu care comportă grija sufletelor să nu fie amânată fără un
motiv grav.
Can. 152 – Nimănui să nu i se atribuie două sau mai multe oficii incompatibile, adică
oficii care nu pot fi îndeplinite împreună în acelaşi timp de aceeaşi persoană.
Can. 153 – § 1. Atribuirea unui oficiu care nu este vacant de drept este ipso facto invalidă
şi nu devine validă prin ulterioara vacanţă.
§ 2. Totuşi, dacă este vorba de un oficiu care este conferit de drept pentru un timp
determinat, atribuirea poate fi făcută în decurs de şase luni înainte de expirarea acestui timp şi
are efect din ziua în care oficiul devine vacant.
§ 3. Promiterea unui oficiu, indiferent de cine este făcută, nu produce nici un efect juridic.
35

38

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 154 – Un oficiu care este vacant de drept, dar care întâmplător este încă deţinut în
mod ilegal de cineva, poate fi atribuit, cu condiţia să fie declarată în mod reglementar
deţinerea lui ilegitimă şi să se menţioneze această declarare în decretul de conferire.
Can. 155 – Cine atribuie un oficiu, înlocuindu-l pe cineva care neglijează sau este
împiedicat, nu dobândeşte prin aceasta nici o putere asupra persoanei căreia i-a acordat
oficiul, ci condiţia juridică a acesteia e ca şi cum atribuirea ar fi fost făcută conform normelor
obişnuite ale dreptului.
Can. 156 – Atribuirea oricărui oficiu să fie făcută în scris.

ART. 1
Libera conferire
Can. 157 – Dacă nu este stabilit în mod explicit altfel de către drept, este de datoria
Episcopului diecezan să se îngrijească, prin libera conferire, de oficiile ecleziastice în
Biserica sa particulară.

ART. 2
Prezentarea
Can. 158 – § 1. Prezentarea pentru un oficiu ecleziastic, făcută de cel care are dreptul de a
prezenta, trebuie adresată autorităţii căreia îi revine dreptul de a da învestirea pentru acel
oficiu, şi anume, dacă nu există vreo dispoziţie legitimă contrară, în termen de trei luni de la
aflarea ştirii că oficiul este vacant.
§ 2. Dacă dreptul de prezentare îi aparţine unui colegiu sau unui grup de persoane,
candidatul să fie desemnat respectându-se prevederile cann. 165-179.
Can. 159 – Nimeni să nu fie prezentat împotriva voinţei sale; de aceea, dacă persoana
propusă pentru a fi prezentată, după ce i s-a cerut părerea, nu refuză în termen de opt zile
utile, poate fi prezentată.
Can. 160 – § 1. Cine are dreptul de prezentare poate să prezinte una sau mai multe
persoane, fie împreună în acelaşi timp, fie în mod succesiv.
§ 2. Nimeni nu poate să se prezinte pe sine însuşi, însă un colegiu sau un grup de persoane
poate să prezinte pe cineva din rândul membrilor săi.
Can. 161 – § 1. Dacă nu este stabilit altfel de către drept, cine a prezentat pe cineva care e
considerat inapt poate să prezinte pe altcineva, numai o singură dată, în termen de o lună.
§ 2. Dacă o persoană prezentată a renunţat înainte de a fi avut loc învestirea sau a decedat,
cine are dreptul de prezentare îşi poate exercita din nou acest drept în termen de o lună de la
data aflării ştirii cu privire la renunţare sau la deces.

36

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

39

Can. 162 – Cine nu a făcut prezentarea în timp util, conform can. 158 § 1 şi can. 161,
precum şi cel care a prezentat de două ori o persoană considerată inaptă pierde pentru acel
caz dreptul de prezentare, iar autoritatea căreia îi revine datoria să dea învestirea are dreptul
să se îngrijească în mod liber de oficiul vacant, totuşi cu consimţământul Ordinariului propriu
al candidatului desemnat.
Can. 163 – Autoritatea căreia, conform normelor dreptului, îi aparţine dreptul de a învesti
o persoană prezentată să o învestească pe aceea care a fost prezentată în mod legitim, pe care
o consideră capabilă şi care a acceptat. În cazul în care mai multe persoane prezentate au fost
recunoscute capabile, trebuie să învestească numai una dintre ele.

ART. 3
Alegerea
Can. 164 – Dacă nu a fost prevăzut altfel de către drept, la alegerile canonice să se
respecte dispoziţiile canoanelor care urmează.
Can. 165 – Dacă nu a fost stabilit altfel de către drept sau de către statutele legitime ale
unui colegiu sau ale unui grup, iar un colegiu sau grup de persoane are dreptul de a alege
pentru un oficiu, alegerea să nu fie amânată mai mult de trei luni utile, care trebuie calculate
din ziua în care se ajunge la cunoaşterea vacanţei oficiului; trecând în mod inutil acest
termen, autoritatea ecleziastică ce are dreptul de a confirma alegerea sau dreptul de a atribui
ulterior oficiul să se îngrijească în mod liber de oficiul vacant.
Can. 166 – § 1. Preşedintele colegiului sau al grupului să-i convoace pe toţi cei care fac
parte din colegiu sau din grup. Când trebuie să fie personală, convocarea este validă dacă este
expediată la locul domiciliului sau cvasidomiciliului sau la locul de şedere.
§ 2. Dacă vreunul dintre cei care trebuie chemaţi a fost omis şi de aceea a absentat,
alegerea este validă; cu toate acestea, la intervenţia lui, după ce au fost dovedite omiterea şi
absenţa, alegerea, chiar dacă a fost confirmată, trebuie să fie anulată de către autoritatea
competentă, cu condiţia să se constate juridiceşte că recursul a fost trimis în termen de cel
puţin trei zile de la data primirii ştirii cu privire la alegerea care a avut loc.
§ 3. Dacă a fost omisă mai mult de o treime dintre alegători, alegerea este nulă ipso iure, în
afară de cazul când toţi cei care au fost omişi au fost, de fapt, prezenţi.
Can. 167 – § 1. După ce convocarea a fost făcută în mod legal, cei prezenţi au dreptul de a
vota în ziua şi locul ce au fost stabilite în avizul de convocare, fiind exclusă, dacă nu este
prevăzut altfel în statute, posibilitatea de a da votul prin scrisoare sau prin procurator.
§ 2. Dacă vreunul dintre alegători este prezent în casa în care se desfăşoară alegerea, dar
nu poate să participe la alegere din cauza sănătăţii şubrede, cei însărcinaţi cu numărarea
voturilor să-i ceară votul în scris.
Can. 168 – Chiar dacă cineva are, în virtutea mai multor titluri, dreptul de a vota în
numele propriu, nu poate să exprime decât un sigur vot.

37

40

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 169 – Pentru ca alegerea să fie validă, nici o persoană care nu face parte din colegiu
sau din grup nu poate fi admisă să voteze.
Can. 170 – Alegerea, a cărei libertate a fost în vreun fel oarecare efectiv împiedicată, este
invalidă ipso iure.
Can. 171 – § 1. Este inapt să voteze:
1° cine e incapabil de un act uman;
2° cine e lipsit de voce activă;
3° cine e pedepsit cu excomunicarea impusă sau declarată printr-o sentinţă judecătorească
sau printr-un decret;
4° cine a abandonat în mod notoriu comuniunea cu Biserica.
§ 2. Dacă cineva din cei menţionaţi mai sus este admis să voteze, votul lui este nul, însă
alegerea este validă, în afară de cazul când se constată că, prin anularea acestui vot, persoana
aleasă nu a întrunit numărul necesar de voturi.
Can. 172 – § 1. Ca să fie valid, votul trebuie să fie:
1° liber; prin urmare, este invalid votul aceluia care, din frică gravă sau prin dol, a fost
constrâns, direct sau indirect, să aleagă o persoană determinată sau diferite persoane în mod
separat;
2° secret, sigur, necondiţionat, determinat.
§ 2. Condiţiile puse votului înainte de alegere să fie considerate ca neavenite.
Can.173 – § 1. Înainte de începerea alegerii, să fie desemnate, din rândul membrilor
colegiului sau al grupului, cel puţin două persoane care să numere voturile.
§ 2. Aceste persoane să strângă voturile şi să verifice în faţa preşedintelui alegerii dacă
numărul buletinelor corespunde cu numărul alegătorilor, să examineze voturile şi să anunţe
tuturor numărul de voturi obţinut de fiecare.
§ 3. Dacă numărul voturilor depăşeşte numărul alegătorilor, votarea este nulă.
§ 4. Să se întocmească cu grijă de către cel care îndeplineşte rolul de grefier procese
verbale cu privire la toate actele alegerii, care, semnate cel puţin de grefier, de preşedinte şi
de persoanele care au numărat voturile, să fie păstrate cu grijă în arhiva colegiului.
Can. 174 – § 1. Dacă nu este stabilit altfel de către drept sau de către statute, alegerea
poate fi făcută şi prin compromis, însă cu condiţia ca alegătorii, printr-un acord unanim şi dat
în scris, să transfere pentru acel caz dreptul de a alege uneia sau mai multor persoane capabile
fie din rândul colegiului, fie străine, care, în virtutea facultăţii primite, să aleagă în numele
tuturor.
§ 2. Dacă este vorba de un colegiu sau de un grup format numai din clerici, persoanele
desemnate pentru alegerea prin compromis trebuie să fie hirotonite, altminteri alegerea este
invalidă.
§ 3. Cei desemnaţi să aleagă prin compromis trebuie să respecte prevederile dreptului
referitoare la alegere şi, pentru validitatea alegerii, trebuie să se conformeze condiţiilor, care
38

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

41

nu sunt contrare dreptului, incluse în compromis; condiţiile contrare dreptului să fie
considerate ca neavenite.
Can. 175 – Compromisul încetează şi dreptul de a vota revine alegătorilor obişnuiţi:
1° prin revocarea făcută de colegiu sau de grup, înainte de începerea alegerii prin
compromis;
2° prin nerespectarea uneia dintre condiţiile incluse în compromis;
3° dacă alegerea efectuată a fost nulă.
Can. 176 – Dacă nu este prevăzut altfel de către drept sau de statute, să fie considerat ales
şi să fie declarat ca atare de preşedintele colegiului sau al grupului acela care a obţinut
numărul necesar de voturi, conform dispoziţiilor can. 119, n. 1.
Can. 177 – § 1. Alegerea trebuie adusă imediat la cunoştinţa celui ales care, în termen de
opt zile utile de la primirea intimării, trebuie să-l anunţe pe preşedintele colegiului sau al
grupului cu privire la acceptarea sau neacceptarea alegerii; altminteri, alegerea nu are efect.
§ 2. Dacă cel ales nu acceptă, pierde orice drept câştigat prin alegere şi nici nu-l
redobândeşte printr-o acceptare ulterioară, dar poate fi din nou ales; însă colegiul sau grupul
trebuie să procedeze la o nouă alegere în termen de o lună de zile de la data cunoaşterii
neacceptării.
Can. 178 – După ce a acceptat alegerea care nu are nevoie de confirmare, cel ales obţine
imediat oficiul cu toate drepturile; dacă alegerea are nevoie de confirmare, obţine numai
dreptul la oficiu (ius ad rem).
Can. 179 – § 1. Dacă alegerea are nevoie de confirmare, cel ales trebuie să ceară, în
termen de opt zile utile începând de la data acceptării alegerii, personal sau prin alţii,
confirmarea din partea autorităţii competente; în caz contrar, este privat de orice drept, în
afară de cazul când dovedeşte că nu a putut cere confirmarea din cauza unui impediment just.
§ 2. Autoritatea competentă nu poate să nege confirmarea dacă recunoaşte că cel ales este
apt, aşa cum cere can. 149 § 1, şi alegerea a avut loc conform normelor dreptului.
§ 3. Confirmarea trebuie să fie dată în scris.
§ 4. Înainte de intimarea confirmării, celui ales nu-i este permis să se amestece în
administrarea oficiului, fie în chestiunile spirituale, fie în cele materiale, iar eventualele acte
îndeplinite de dânsul sunt nule.
§ 5. După ce a fost intimată confirmarea, cel ales dobândeşte oficiul cu drept deplin, în
afară de cazul când este prevăzut altfel de către drept.

ART. 4
Cererea
Can. 180 – § 1. Dacă alegerii aceluia pe care alegătorii îl consideră mai apt şi îl preferă i
se opune un impediment canonic ce poate fi dispensat şi se obişnuieşte să se dea dispensă, ei

39

42

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

pot, prin voturile lor, să-l ceară de la autoritatea competentă, dacă nu este prevăzut altfel de
către drept.
§ 2. Cei desemnaţi să aleagă prin compromis nu pot să ceară, în afară de cazul când acest
lucru a fost menţionat în compromis.
Can. 181 – § 1. Pentru ca cererea să fie validă, sunt necesare cel puţin două treimi din
voturi.
§ 2. Votul pentru cerere trebuie să fie exprimat prin termenul cer, sau prin altul echivalent;
formula aleg sau cer, sau o alta echivalentă, valorează pentru alegere, dacă nu există un
impediment, altminteri, valorează pentru cerere.
Can. 182 – § 1. În termen de opt zile utile, cererea trebuie trimisă de preşedinte autorităţii
competente cu privire la confirmarea alegerii şi care are dreptul de a acorda dispensa de
impediment, sau, dacă ea nu are această putere, are dreptul de a o cere de la o autoritate
superioară; dacă nu este necesară confirmarea, cererea trebuie trimisă autorităţii competente
pentru a se acorda dispensa.
§ 2. Dacă cererea nu a fost trimisă în termenul stabilit, ea devine ipso facto nulă, iar
colegiul sau grupul este privat în acest caz de dreptul de a alege sau de a cere, în afară de
cazul când se dovedeşte că preşedintele nu a putut trimite cererea din cauza unui impediment
just, sau că s-a abţinut, din dol sau din neglijenţă, să o trimită la timpul potrivit.
§ 3. Persoana cerută nu dobândeşte nici un drept în urma cererii; autoritatea competentă nu
este obligată să admită cererea.
§ 4. Alegătorii nu pot să revoce cererea prezentată autorităţii competente, decât dacă
autoritatea permite aceasta.
Can. 183 – § 1. Dacă autoritatea competentă a respins cererea, drept ul de a alege revine
colegiului sau grupului.
§ 2. Dacă cererea a fost admisă, să fie informată de acest lucru persoana cerută, care
trebuie să răspundă în conformitate cu dispoziţiile can. 177 § 1.
§ 3. Cine acceptă cererea admisă dobândeşte imediat oficiul cu toate drepturile.

CAPITOLUL II
Pierderea oficiului ecleziastic
Can. 184 – § 1. Oficiul ecleziastic se pierde prin expirarea timpului prestabilit, prin
împlinirea vârstei prescrise de drept, prin renunţare, prin transferare, prin înlăturare şi prin
privaţiune.
§ 2. Încetând, indiferent din ce motiv, dreptul autorităţii care l-a conferit, oficiul ecleziastic
nu se pierde, dacă nu este prevăzut altfel de către drept.

40

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

43

§ 3. Când pierderea unui oficiu a devenit efectivă, acest lucru să fie adus cât mai curând la
cunoştinţă celor cărora le revine vreun drept în atribuirea oficiului.
Can. 185 – Celui care pierde oficiul, datorită împlinirii vârstei sau datorită renunţării
acceptate de autoritatea competentă, i se poate acorda titlul de emerit.
Can. 186 – După ce a expirat timpul prestabilit sau persoana a împlinit vârsta, pierderea
oficiului are efect numai din momentul în care este intimată în scris de către autoritatea
competentă.

ART. 1
Renunţarea
Can. 187 – Orice persoană responsabilă de actele sale poate renunţa, dintr-un motiv just,
la oficiul ecleziastic.
Can. 188 – Renunţarea făcută din frică gravă, provocată pe nedrept, prin dol sau dintr-o
eroare substanţială sau în mod simoniac, este nulă ipso iure.
Can. 189 – § 1. Ca să fie validă, renunţarea, fie că are nevoie de acceptare, fie că nu are,
trebuie prezentată în scris sau verbal, în faţa a doi martori, autorităţii căreia îi aparţine dreptul
să atribuie oficiul respectiv.
§ 2. Autoritatea să nu accepte o renunţare ce nu se bazează pe un motiv just şi adecvat.
§ 3. Renunţarea care are nevoie de acceptare, dacă nu este acceptată în decurs de trei luni,
este lipsită de orice valoare; aceea care nu are nevoie de acceptare are efect prin anunţarea ei
de către cel care renunţă făcută în conformitate cu dispoziţiile dreptului.
§ 4. Cât timp nu a devenit efectivă, renunţarea poate fi revocată de către cel care renunţă;
devenind efectivă, nu poate fi revocată, dar cine a renunţat poate să dobândească oficiul în
virtutea unui alt titlu.

ART. 2
Transferarea
Can. 190 – § 1. Transferarea poate fi efectuată numai de cel care are dreptul de a se îngriji
de oficiul care este pierdut şi, totodată, de oficiul care este încredinţat.
§ 2. Dacă transferarea are loc împotriva voinţei titularului oficiului, este necesar un motiv
grav şi, rămânând întotdeauna neatins dreptul de a expune motivele contrare, să se respecte
procedura prescrisă de drept.
§ 3. Ca să devină efectivă, transferarea trebuie intimată în scris.
Can. 191 – § 1. În cazul transferării, primul oficiu devine vacant după ce a avut loc luarea
în primire canonică a celui de al doilea oficiu, dacă nu a fost prescris altfel de către drept sau
de către autoritatea competentă.
41

44

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cel transferat primeşte remuneraţia legată de primul oficiu, până la luarea în primire
canonică a celui de al doilea oficiu.

ART. 3
Înlăturarea
Can. 192 – O persoană este înlăturată dintr-un oficiu fie prin decret, emis în mod legal de
autoritatea competentă, respectându-se desigur eventualele drepturi câştigate din contract, fie
ipso iure, în conformitate cu dispoziţiile can. 194.
Can. 193 – § 1. O persoană nu poate fi înlăturată dintr-un oficiu conferit pentru un timp
nedeterminat decât din motive grave şi respectându-se procedura stabilită de drept.
§ 2. Acelaşi lucru este valabil şi în cazul înlăturării cuiva dintr-un oficiu ce i-a fost conferit
pentru un timp determinat, înainte de expirarea acestui timp, rămânând neschimbată
dispoziţia can. 624 § 3.
§ 3. Persoana căreia, conform dispoziţiilor dreptului, îi este conferit un oficiu la latitudinea
prudentă a autorităţii competente, poate fi înlăturată, dintr-un motiv just, la aprecierea
aceleiaşi autorităţi.
§ 4. Pentru a dobândi efect, decretul de înlăturare trebuie să fie intimat în scris.
Can. 194 – § 1. Este înlăturat ipso iure dintr-un oficiu ecleziastic:
1° cine a pierdut starea clericală;
2° cine a abandonat în mod public credinţa catolică sau comuniunea cu Biserica;
3° clericul care a atentat, chiar şi numai civil, căsătoria.
§ 2. Înlăturarea prevăzută la nr. 2 şi 3 poate fi solicitată numai dacă se constată despre ea
în urma unei declaraţii a autorităţii competente.
Can. 195 – Dacă cineva, desigur nu ipso iure, ci prin decret din partea autorităţii
competente, este înlăturat dintr-un oficiu care îi asigură întreţinerea, aceeaşi autoritate să aibă
grijă să se ia măsuri cu privire la întreţinerea lui pentru un timp suficient, dacă nu s-a
prevăzut altfel.

ART. 4
Privaţiunea
Can. 196 – § 1. Privaţiunea de un oficiu, adică pedepsirea pentru săvârşirea unui delict,
poate fi efectuată numai în conformitate cu normele dreptului.
§ 2. Privaţiunea dobândeşte efect în conformitate cu dispoziţiile canoanelor din dreptul
penal.

TITLUL X
42

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

45

Prescripţia
Can. 197 – Prescripţia, ca modalitate de a dobândi sau de a pierde un drept subiectiv,
precum şi de a se elibera de obligaţii, este acceptată de Biserică, aşa cum există ea în
legislaţia civilă a respectivei ţări, rămânând neatinse excepţiile stabilite în canoanele acestui
Cod.
Can. 198 – Nici o prescripţie nu este validă dacă nu este bazată pe buna-credinţă, nu
numai la început, ci şi pe toată perioada de timp necesară pentru prescripţie, rămânând
neatinsă dispoziţia can. 1362.
Can. 199 – Nu sunt supuse prescripţiei:
1° drepturile şi obligaţiile care aparţin de legea divină naturală sau pozitivă;
2° drepturile care pot fi dobândite numai prin privilegiu apostolic;
3° drepturile şi obligaţiile care privesc direct viaţa spirituală a credincioşilor;
4° hotarele sigure şi de necontestat ale circumscripţiilor ecleziastice;
5° ofertele şi obligaţiile privind Liturghiile;
6° atribuirea unui oficiu ecleziastic care, conform dreptului, necesită exercitarea ordinului
sacru;
7° dreptul de vizită şi obligaţia de ascultare, aşa încât credincioşii creştini nu ar mai putea
fi vizitaţi de nici o autoritate ecleziastică şi nu ar mai fi supuşi nici unei autorităţi.

TITLUL XI
Calcularea timpului
Can. 200 – Dacă nu este prevăzut în mod expres altfel de către drept, timpul să fie calculat
conform canoanelor care urmează.
Can. 201 – § 1. Prin timp continuu se înţelege timpul care nu admite nici o întrerupere.
§ 2. Prin timp util se înţelege timpul de care beneficiază o persoană care îşi exercită sau îşi
urmăreşte dreptul său, aşa încât el nu se scurge când ea ignoră sau nu poate să acţioneze.
Can. 202 – § 1. În drept, prin zi se înţelege spaţiul de 24 ore, ce trebuie calculate în mod
continuu, şi începe de la miezul nopţii, dacă nu este prevăzut în mod expres altfel; prin
săptămână se înţelege spaţiul de 7 zile; prin lună, spaţiul de 30 de zile, iar prin an, spaţiul de
365 de zile, în afară de cazul când se spune că luna şi anul trebuie să se ia aşa cum sunt în
calendar.
§ 2. Dacă timpul este continuu, luna şi anul trebuie să se ia întotdeauna aşa cum sunt în
calendar.
Can. 203 – § 1. Ziua a quo nu este calculată în intervalul de timp, decât doar dacă
începutul ei coincide cu începutul zilei sau este prevăzut în mod expres altfel de către drept.
§ 2. Dacă nu este stabilit contrariul, ziua ad quem este calculată în intervalul de timp care,
dacă timpul constă din una sau mai multe luni, din una sau mai multe săptămâni, se termină
după trecerea ultimei zile a aceluiaşi număr, sau, dacă luna nu are ziua aceluiaşi număr, după
trecerea ultimei zile a lunii.
43

46

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CARTEA A II-A
POPORUL LUI DUMNEZEU

PARTEA I
Credincioşii creştini
Can. 204 – § 1. Credincioşi creştini sunt cei care, încorporaţi lui Cristos prin Botez, sunt
constituiţi popor al lui Dumnezeu şi, de aceea, făcuţi părtaşi în modul lor propriu la funcţia
preoţească, profetică şi regească a lui Cristos, sunt chemaţi să exercite, fiecare conform
condiţiei proprii, misiunea pe care Dumnezeu a încredinţat-o Bisericii ca să o îndeplinească
în lume.
§ 2. Această Biserică, constituită şi organizată în această lume ca societate, subzistă în
Biserica Catolică, cârmuită de urmaşul lui Petru şi de Episcopii în comuniune cu el.
Can. 205 – Pe acest pământ sunt în comuniune deplină cu Biserica Catolică acei botezaţi
care se unesc cu Cristos în structura ei vizibilă, adică prin legăturile profesiunii de credinţă,
ale sacramentelor şi ale conducerii ecleziastice.
Can. 206 – § 1. Sunt uniţi cu Biserica, dintr-un motiv special, catecumenii, adică aceia
care, mişcaţi de Duhul Sfânt, cer printr-un act explicit de voinţă să fie încorporaţi ei şi, prin
urmare, în virtutea acestei dorinţe precum şi a vieţii de credinţă, de speranţă şi de iubire pe
care o practică, sunt uniţi cu Biserica ce îi îmbrăţişează ca pe fiii săi.
§ 2. Biserica are o grijă specială faţă de catecumeni şi, chemându-i să ducă o viaţă
evanghelică şi iniţiindu-i în celebrarea riturilor sacre, le acordă deja diferite prerogative ce
sunt proprii creştinilor.
Can. 207 – § 1. Din instituire divină, există în Biserică, între credincioşii creştini, slujitori
sacri care în drept sunt numiţi şi clerici; ceilalţi credincioşi sunt numiţi laici.
§ 2. Din rândul ambelor categorii există credincioşi care, profesând sfaturile evanghelice
prin voturi sau alte legăminte sacre recunoscute şi aprobate de Biserică, sunt consacraţi lui
Dumnezeu într-un mod special şi contribuie la misiunea mântuitoare a Bisericii. Deşi starea
lor nu se raportează la structura ierarhică a Bisericii, aparţine totuşi vieţii şi sfinţeniei sale.

TITLUL I
Obligaţiile şi drepturile tuturor credincioşilor
Can. 208 – Între toţi credincioşii, datorită renaşterii lor în Cristos, există o adevărată
egalitate în demnitate şi în acţiune, în virtutea căreia toţi colaborează la zidirea Trupului lui
Cristos, după condiţia şi funcţia proprie fiecăruia.
Can. 209 – § 1. Credincioşii au obligaţia de a păstra mereu, chiar şi în modul lor de a
acţiona, comuniunea cu Biserica.
44

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

47

§ 2. Să-şi îndeplinească cu mare sârguinţă îndatoririle la care sunt ţinuţi faţă de Biserica
atât universală, cât şi particulară la care aparţin, conform dispoziţiilor dreptului.
Can. 210 – Toţi credincioşii, fiecare conform propriei condiţii, trebuie să-şi adune forţele
pentru a duce o viaţă sfântă şi pentru a promova creşterea Bisericii şi sfinţenia ei continuă.
Can. 211 – Toţi credincioşii au datoria şi dreptul de a depune tot efortul ca mesajul divin
al mântuirii să ajungă din ce în ce mai mult la toţi oamenii din toate timpurile şi din întreaga
lume.
Can. 212 – § 1. Conştienţi de propria responsabilitate, credincioşii sunt ţinuţi să urmeze cu
ascultare creştină ceea ce Păstorii sacri, ca reprezentanţi ai lui Cristos, declară în calitate de
învăţători ai credinţei şi hotărăsc în calitate de conducători ai Bisericii.
§ 2. Credincioşii au dreptul neştirbit de a manifesta Păstorilor Bisericii necesităţile proprii,
mai cu seamă cele spirituale, precum şi dorinţele proprii.
§ 3. În funcţie de ştiinţa, competenţa şi prestigiul de care se bucură, ei au dreptul, ba
uneori chiar datoria, de a manifesta Păstorilor sacri opinia personală cu privire la binele
Bisericii şi de a o aduce la cunoştinţa altor credincioşi, rămânând neatinse integritatea
credinţei şi a moralei şi respectul faţă de Păstori şi ţinându-se seama de utilitatea comună şi
de demnitatea persoanelor.
Can. 213 – Credincioşii au dreptul de a primi de la Păstorii sacri ajutoarele ce provin din
bunurile spirituale ale Bisericii, mai cu seamă din cuvântul lui Dumnezeu şi din sacramente.
Can. 214 – Credincioşii au dreptul de a aduce cult lui Dumnezeu după dispoziţiile ritului
propriu, aprobat de Păstorii legitimi ai Bisericii, şi de a urma un model propriu de viaţă
spirituală, desigur, care este conform cu învăţătura Bisericii.
Can. 215 – Credincioşii au dreptul neştirbit de a înfiinţa şi de a conduce în mod liber
asociaţii cu scopuri caritative şi de milostivire sau de promovare a vocaţiei creştine în lume,
şi de a se reuni pentru a urmări în comun aceleaşi scopuri.
Can. 216 – Deoarece participă la misiunea Bisericii, toţi credincioşii au dreptul, fiecare
potrivit propriei stări şi condiţii, de a promova sau de a sprijini activitatea apostolică, chiar
prin iniţiative proprii; totuşi, nici o iniţiativă să nu-şi atribuie numele de catolică dacă nu a
obţinut consimţământul autorităţii ecleziastice competente.
Can. 217 – Deoarece prin Botez sunt chemaţi să ducă o viaţă conformă cu învăţătura
evanghelică, credincioşii au dreptul la educaţia creştină prin care să fie instruiţi cum se
cuvine pentru a dobândi dezvoltarea completă a persoanei umane şi, totodată, pentru a
cunoaşte şi a trăi misterul mântuirii.
Can. 218 – Aceia care se dedică ştiinţelor sacre se bucură de justa libertate de a cerceta,
precum şi de a-şi expune cu prudenţă propria gândire în materiile în care sunt experţi,
păstrând supunerea necesară faţă de magisteriul Bisericii.

45

48

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 219 – Toţi credincioşii se bucură de dreptul de a fi feriţi de orice fel de constrângere
în alegerea stării de viaţă.
Can. 220 – Nimănui nu-i este permis să lezeze în mod ilegitim buna reputaţie de care se
bucură cineva, nici să violeze dreptul vreunei persoane de a-şi apăra propria intimitate.
Can. 221 – § 1. Credincioşii au dreptul de a-şi revendica şi apăra în mod legitim în forul
ecleziastic competent, conform cu dispoziţiile dreptului, drepturile de care se bucură în
Biserică.
§ 2. Credincioşii au, de asemenea, dreptul, în cazul când sunt chemaţi în judecată de către
autoritatea competentă, de a fi judecaţi după normele juridice, care trebuie aplicate cu
echitate.
§ 3. Credincioşii au dreptul de a nu fi sancţionaţi cu pedepse canonice decât în
conformitate cu legea.
Can. 222 – § 1. Credincioşii au obligaţia de a veni în sprijinul nevoilor Bisericii, pentru ca
ea să aibă la dispoziţie cele ce sunt necesare pentru cultul divin, pentru operele de apostolat şi
de caritate şi pentru întreţinerea demnă a slujitorilor săi.
§ 2. De asemenea, au obligaţia de a promova dreptatea socială şi, amintindu-şi de porunca
Domnului, de a-i ajuta din veniturile proprii pe cei săraci.
Can. 223 – § 1. În exercitarea drepturilor lor, credincioşii, atât fiecare în mod personal, cât
şi reuniţi în asociaţii, trebuie să ţină seama de binele comun al Bisericii, precum şi de
drepturile altora şi de îndatoririle proprii faţă de alţii.
§ 2. Îi revine autorităţii ecleziastice obligaţia de a coordona, în vederea binelui comun,
exercitarea drepturilor ce sunt proprii credincioşilor.

TITLUL II
Obligaţiile şi drepturile credincioşilor laici
Can. 224 – Pe lângă acele obligaţii şi drepturi care sunt comune tuturor credincioşilor şi
acelea care sunt stabilite în alte canoane, credincioşii laici sunt ţinuţi şi la obligaţiile şi se
bucură şi de drepturile care sunt enumerate în canoanele acestui titlu.
Can. 225 – § 1. Deoarece, ca toţi credincioşii creştini, sunt destinaţi de Dumnezeu la
apostolat în virtutea Botezului şi a Mirului, laicii au obligaţia generală şi se bucură de dreptul
de a lucra cu râvnă fie individual, fie în asociaţii, ca mesajul divin al mântuirii să fie cunoscut
şi primit de toţi oamenii din întreaga lume. Această obligaţie devine încă mai necesară în
acele circumstanţe în care oamenii nu pot să asculte Evanghelia şi să-l cunoască pe Cristos
decât prin intermediul laicilor.
§ 2. Au chiar şi obligaţia specială, bineînţeles, fiecare după propria condiţie, să
impregneze şi să desăvârşească sfera realităţilor vremelnice cu spiritul evanghelic şi să dea
astfel mărturie despre Cristos, îndeosebi acţionând în mijlocul acestor realităţi şi îndeplinind
sarcini în lume.
46

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

49

Can. 226 – § 1. Cei care trăiesc starea căsătorească, după propria vocaţie, au datoria
specială de a depune tot efortul, prin căsătorie şi familie, la zidirea poporului lui Dumnezeu.
§ 2. Părinţii, după ce le-au dat copiilor viaţa, au obligaţia foarte gravă şi se bucură de
dreptul de a-i educa; de aceea, le revine, în primul rând, părinţilor creştini datoria de a se
îngriji de educaţia creştină a copiilor, în conformitate cu învăţătura transmisă de Biserică.
Can. 227 – Credincioşii laici au dreptul de a le fi recunoscută în realităţile cetăţii
pământeşti acea libertate care aparţine tuturor cetăţenilor; totuşi, folosindu-se de această
libertate, să aibă grijă ca acţiunile lor să fie impregnate de spirit evanghelic şi să acorde
atenţie învăţăturii propuse de magisteriul Bisericii, evitând totuşi de a prezenta, în problemele
opinabile, propria părere ca fiind învăţătură a Bisericii.
Can. 228 – § 1. Laicii, care sunt consideraţi apţi, pot să fie chemaţi de Păstorii sacri la
acele oficii ecleziastice şi funcţii pe care ei le pot îndeplini în conformitate cu dispoziţiile
dreptului.
§ 2. Laicii, care se disting prin ştiinţa necesară, prin prudenţă şi onestitate, pot să-i ajute, în
calitate de specialişti sau consilieri, pe Păstorii Bisericii, chiar în cadrul consiliilor, conform
dreptului.
Can. 229 – § 1. Laicii, ca să poată să trăiască după învăţătura creştină, să o răspândească
şi, dacă e necesar, să o apere, şi ca să poată să participe la activitatea apostolică, au obligaţia
şi se bucură de dreptul de a dobândi cunoaşterea acestei învăţături, adaptată capacităţii şi
condiţiei proprii a fiecăruia.
§ 2. De asemenea, se bucură şi de dreptul de a dobândi acea cunoaştere mai profundă a
ştiinţelor sacre, care este dată în universităţile sau facultăţile ecleziastice ori în institutele de
ştiinţe religioase, frecventând acolo cursurile şi obţinând grade academice.
§ 3. Tot astfel, respectându-se dispoziţiile stabilite cu privire la idoneitatea necesară, laicii
pot să primească de la autoritatea ecleziastică competentă mandatul de a-i învăţa pe alţii
ştiinţele sacre.
Can. 230 – § 1. Bărbaţii laici, care au vârsta şi calităţile stabilite prin decret de Conferinţa
Episcopilor, pot fi admişi, prin ritul liturgic stabilit, la slujirea de lector şi de acolit; totuşi
acordarea acestor slujiri nu le dă dreptul de a fi întreţinuţi sau remuneraţi de Biserică.
§ 2. Laicii pot să îndeplinească, în virtutea unei conferiri temporare, funcţia de lector în
acţiunile liturgice; de asemenea, toţi laicii pot să îndeplinească funcţiile de comentator, de
cântăreţ şi altele, în conformitate cu dispoziţiile dreptului.
§ 3. Acolo unde nevoia Bisericii o sugerează, din cauza lipsei de slujitori sacri, chiar şi
laicii, deşi nu sunt lectori sau acoliţi, pot suplini unele funcţii ale acestora, adică să exercite
slujirea cuvântului, să prezideze rugăciunile liturgice, să administreze Botezul şi să distribuie
Sfânta Împărtăşanie, conform dispoziţiilor dreptului.

47

50

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 231 – § 1. Laicii care se dedică permanent sau pentru un anumit timp unei slujiri
speciale a Bisericii au obligaţia de a primi o instruire adecvată, necesară pentru a-şi îndeplini
funcţia cum trebuie şi pentru a o exercita în mod conştient, cu devotament şi sârguinţă.
§ 2. Rămânând neschimbată dispoziţia can. 230, § 1, ei au dreptul la o retribuţie onorabilă,
adecvată condiţiei lor, cu care să poată face faţă în mod decent trebuinţelor proprii şi ale
familiei lor, respectându-se şi dispoziţiile dreptului civil; de asemenea, au dreptul să le fie
garantate asigurările sociale şi asistenţa medicală.

TITLUL III
Slujitorii sacri sau clericii
CAPITOLUL I
Formarea clericilor
Can. 232 – Biserica are datoria şi dreptul propriu şi exclusiv de a-i forma pe aceia care
sunt destinaţi slujirilor sacre.
Can. 233 – § 1. Întregii comunităţi creştine îi revine obligaţia de a favoriza vocaţiile,
pentru a se face faţă suficient necesităţilor slujirii sacre în întreaga Biserică. În chip deosebit
au această datorie familiile creştine, educatorii şi, dintr-un motiv special, preoţii, îndeosebi
parohii. Episcopii diecezani, cărora le revine în cel mai înalt grad obligaţia de a se îngriji de
promovarea vocaţiilor, să înveţe poporul încredinţat lor despre importanţa slujirii sacre şi
despre necesitatea slujitorilor în Biserică; să suscite şi să sprijine iniţiativele în favoarea
vocaţiilor, mai cu seamă prin instituţiile create în acest scop.
§ 2. În plus, preoţii, dar mai ales Episcopii diecezani, să aibă grijă ca bărbaţii mai în
vârstă, care se consideră că sunt chemaţi la slujirile sacre, să fie ajutaţi cu prudenţă, cu
cuvântul şi fapta, şi să fie pregătiţi cum se cuvine.
Can. 234 – § 1. Unde există, să fie menţinute şi sprijinite seminariile mici sau alte institute
de acest fel, în care, în vederea favorizării vocaţiilor, să fie prevăzută acordarea unei educaţii
religioase speciale şi, în acelaşi timp, a unei instruiri umaniste şi ştiinţifice. Mai mult, când
consideră că este oportun, Episcopul diecezan să se îngrijească de înfiinţarea unui seminar
mic sau a unui institut similar.
§ 2. Dacă, în anumite cazuri, circumstanţele nu recomandă altfel, tinerii care au de gând să
se îndrepte spre Preoţie să primească acea educaţie umanistă şi ştiinţifică pe care o primesc
tinerii din regiunea lor, care se pregătesc să urmeze studii superioare.
Can. 235 – § 1. Tinerii care vor să se apropie de Preoţie să primească în seminarul mare o
educaţie spirituală adecvată şi să fie instruiţi cu privire la îndatoririle proprii, pe toată durata
formării sau, dacă Episcopul diecezan apreciază că circumstanţele cer aceasta, cel puţin timp
de patru ani.
§ 2. Cei care locuiesc în mod legitim în afara seminarului să fie încredinţaţi de Episcopul
diecezan unui preot evlavios şi capabil, care să se îngrijească să fie formaţi în mod
conştiincios în viaţa spirituală şi în disciplină.

48

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

51

Can. 236 – Cei care aspiră la diaconatul permanent, în conformitate cu dispoziţiile
Conferinţei Episcopilor, să fie instruiţi în a-şi cultiva viaţa spirituală şi în a-şi îndeplini în
mod corect îndatoririle specifice treptei diaconale:
1° cei tineri, trăind cel puţin trei ani într-o casă destinată special acestui scop, în afară de
cazul când, din motive grave, Episcopul diecezan a stabilit altfel;
2° bărbaţii mai în vârstă, atât cei celibatari, cât şi cei căsătoriţi, după un program trienal
stabilit de Conferinţa Episcopilor.
Can. 237 – § 1. Când este posibil şi oportun, în fiecare dieceză să existe un seminar mare;
în caz contrar, tinerii care se pregătesc pentru slujirile sacre să fie încredinţaţi unui alt
seminar sau să fie înfiinţat un seminar interdiecezan.
§ 2. Seminarul interdiecezan să nu fie înfiinţat fără a se fi obţinut în prealabil aprobarea de
la Scaunul Apostolic, atât pentru înfiinţarea seminarului, cât şi pentru statutele lui, apoi şi de
la Conferinţa Episcopilor, dacă este vorba de un seminar pentru tot teritoriul ei, altminteri, de
la Episcopii interesaţi.
Can. 238 – § 1. Seminariile înfiinţate în mod legitim se bucură ipso iure de personalitate
juridică în Biserică.
§ 2. În toate problemele juridice ce trebuie tratate, rectorul reprezintă seminarul, în afară
de cazul când, pentru unele dintre ele, autoritatea competentă a decis altfel.
Can. 239 – § 1. În fiecare seminar să existe un rector, care să-l conducă, şi, când este
cazul, un vicerector, un econom, iar dacă seminariştii fac studiile în seminarul însuşi, să
existe şi profesori, care să predea diferitele discipline, coordonate după un plan metodic.
§ 2. În fiecare seminar să existe cel puţin un director spiritual, lăsându-se seminariştilor
libertatea de a merge la alţi preoţi care au fost desemnaţi de Episcop pentru această funcţie.
§ 3. În statutele seminarului trebuie să fie stabilite modalităţile în care ceilalţi superiori,
profesorii, ba chiar şi seminariştii înşişi, să participe la responsabilitatea rectorului, mai cu
seamă în ceea ce priveşte disciplina ce trebuie respectată.
Can. 240 – § 1. În afară de confesorii obişnuiţi, să fie aduşi cu regularitate în seminar şi
alţi confesori şi, respectându-se disciplina seminarului, seminariştii să aibă întotdeauna
libertatea de a se adresa oricărui confesor fie în seminar, fie în afara seminarului.
§ 2. Când trebuie să se decidă admiterea seminariştilor la hirotoniri sau eliminarea lor din
seminar, niciodată nu poate fi cerută părerea directorului spiritual sau a confesorilor.
Can. 241 – § 1. Să fie admişi de Episcopul diecezan în seminarul mare numai aceia care,
ţinându-se seama de calităţile lor umane şi morale, spirituale şi intelectuale, de sănătatea lor
fizică şi psihică, precum şi de intenţia lor dreaptă, sunt consideraţi capabili să se dedice
pentru totdeauna slujirilor sacre.
§ 2. Înainte de a fi primiţi, ei trebuie să prezinte certificatele de Botez şi Mir, precum şi
alte documente care sunt impuse de Regulamentul de formare sacerdotală.

49

52

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Când este vorba de admiterea celor care au fost eliminaţi dintr-un alt seminar sau
dintr-un institut călugăresc, este necesară în plus o declaraţie a superiorului respectiv, mai
ales cu privire la motivul eliminării sau al plecării lor.
Can. 242 – § 1. În fiecare ţară să existe un Regulament de formare sacerdotală, care
trebuie stabilit de Conferinţa Episcopilor, ţinând seama de normele date de autoritatea
supremă a Bisericii, aprobat de Sfântul Scaun, iar dacă trebuie adaptat noilor situaţii, de
asemenea, cu aprobarea Sfântului Scaun, în care să fie stabilite principiile fundamentale ale
formării ce trebuie să fie dată în seminar, precum şi normele generale adaptate necesităţilor
pastorale ale fiecărei regiuni sau provincii.
§ 2. Normele Regulamentului, despre care este vorba în § 1, să fie respectate în toate
seminariile, fie diecezane, fie interdiecezane.
Can. 243 – În plus, fiecare seminar să aibă un regulament propriu, aprobat de Episcopul
diecezan sau, dacă este vorba de un seminar interdiecezan, de Episcopii interesaţi, în care
normele Regulamentului de formare sacerdotală să fie adaptate circumstanţelor particulare şi
să fie stabilite cu mai mare precizie punctele care privesc viaţa cotidiană a seminariştilor şi
ordinea întregului seminar.
Can. 244 – Formarea spirituală şi instruirea doctrinală a seminariştilor în seminar să fie
coordonate în mod armonios şi reglementate în aşa fel încât ei, fiecare după propriul caracter,
să dobândească, împreună cu necesara maturitate umană, spiritul Evangheliei şi unirea
profundă cu Cristos.
Can. 245 – § 1. Prin formarea spirituală, seminariştii să devină capabili să desfăşoare în
mod rodnic slujirea pastorală şi să dobândească spiritul misionar, ştiind că slujirea îndeplinită
cu credinţă vie şi iubire contribuie la sfinţirea lor; de asemenea, să înveţe să cultive acele
virtuţi care sunt mai apreciate în societatea umană, astfel încât să poată ajunge la o armonie
adecvată între valorile umane şi cele supranaturale.
§ 2. Seminariştii să fie educaţi astfel încât, pătrunşi de iubire faţă de Biserică, să fie supuşi
cu dragoste umilă şi filială Pontifului Roman, urmaşul lui Petru, să se ataşeze propriului
Episcop ca nişte colaboratori fideli şi să coopereze cu confraţii; prin viaţa în comun în
seminar şi prin legăturile de prietenie şi bună înţelegere cu colegii, să fie pregătiţi la unirea
frăţească cu preoţimea diecezană din rândul căreia vor face parte în slujba Bisericii.
Can. 246 – § 1. Celebrarea Euharistiei să fie centrul întregii vieţi a seminarului, astfel
încât zilnic seminariştii, participând la însăşi iubirea lui Cristos, să tragă mai ales din acest
preabogat izvor tăria sufletească pentru munca apostolică şi pentru viaţa lor spirituală.
§ 2. Să fie instruiţi în celebrarea liturgiei orelor, prin care slujitorii lui Dumnezeu se roagă
lui în numele Bisericii pentru tot poporul încredinţat lor, ba chiar pentru lumea întreagă.
§ 3. Să fie menţinute vii cultul Preasfintei Fecioare Maria, chiar prin rozariul marian,
meditaţia şi celelalte practici de evlavie, prin care seminariştii dobândesc spiritul de
rugăciune şi îşi întăresc propria vocaţie.

50

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

53

§ 4. Seminariştii să se obişnuiască a se apropia des de Sacramentul Pocăinţei şi este
recomandat ca fiecare să aibă directorul său spiritual, ales, desigur, în mod liber, în faţa
căruia să-şi poată deschide cu încredere conştiinţa.
§ 5. Seminariştii să facă în fiecare an exerciţii spirituale.
Can. 247 – § 1. Să fie pregătiţi, printr-o educaţie adecvată, să respecte starea celibatului şi
să înveţe să aprecieze această stare ca pe un dar deosebit al lui Dumnezeu.
§ 2. Seminariştii să fie conştientizaţi cum se cuvine cu privire la îndatoririle şi sarcinile
specifice ale slujitorilor sacri ai Bisericii, nefiind trecută sub tăcere nici una dintre
dificultăţile vieţii sacerdotale.
Can. 248 – Instruirea doctrinală ce trebuie făcută are drept scop ca seminariştii, alături de
cultura generală conformă cu necesităţile locurilor şi timpurilor, să dobândească o cunoaştere
amplă şi solidă a ştiinţelor sacre, astfel încât, prin credinţa lor bazată pe această cunoaştere şi
hrănită de ea, să poată vesti cum se cuvine învăţătura Evangheliei oamenilor timpului lor,
adaptată puterii de pricepere a acestora.
Can. 249 – În Regulamentul de formare sacerdotală să fie prevăzut ca seminariştii să
înveţe cu grijă nu numai limba propriei lor ţări, ci să cunoască bine şi limba latină şi, în plus,
să posede o cunoaştere adecvată a limbilor străine ce sunt necesare sau utile pentru instruirea
lor sau pentru îndeplinirea slujirii pastorale.
Can. 250 – Studiile filozofice şi teologice prevăzute în seminar pot fi făcute separat sau
împreună, aşa cum este stabilit în Regulamentul de formare sacerdotală, şi trebuie să dureze
şase ani, în aşa fel încât timpul ce trebuie dedicat disciplinelor filozofice să fie de doi ani
întregi, iar cel dedicat studiilor teologice, de patru ani întregi.
Can. 251 – Instruirea filozofică, ce trebuie să fie bazată pe patrimoniul filozofic
permanent valabil şi să ţină seama şi de cercetarea filozofică ce a avut loc de-a lungul
timpului, să fie făcută în aşa fel încât să desăvârşească formarea umană a seminariştilor, să
dezvolte agerimea minţii şi să-i facă mai capabili pentru studiile teologice.
Can. 252 – § 1. Instruirea teologică, luminată de credinţă şi călăuzită de Magisteriu, să fie
astfel dată încât seminariştii să cunoască întreaga învăţătură catolică, bazată pe Revelaţia
divină, să-şi alimenteze cu ea propria viaţă spirituală şi să poată să o vestească şi să o apere
corect în exercitarea slujirii lor.
§ 2. Seminariştii să fie instruiţi cu atenţie deosebită în Sfânta Scriptură, astfel încât să
dobândească o viziune completă despre ea.
§ 3. Să fie ţinute lecţii de teologie dogmatică, bazate mereu pe Cuvântul lui Dumnezeu
scris şi, totodată, pe Sfânta Tradiţie, cu ajutorul cărora seminariştii să înveţe să pătrundă mai
adânc misterele mântuirii, avându-l ca maestru mai ales pe sfântul Toma; de asemenea, lecţii
de teologie morală şi pastorală, de drept canonic, de liturgică, de istorie ecleziastică şi alte
discipline auxiliare şi speciale, după dispoziţiile Regulamentului de formare sacerdotală.
Can. 253 – § 1. Numai aceia să fie numiţi de Episcop sau de Episcopii interesaţi în funcţia
de profesor pentru disciplinele filozofice, teologice şi juridice care, distingându-se prin
51

54

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

virtuţi, au obţinut doctoratul sau licenţa într-o universitate sau facultate recunoscută de
Sfântul Scaun.
§ 2. Să se aibă grijă să fie numiţi profesori aparte pentru Sfânta Scriptură, teologia
dogmatică, teologia morală, liturgică, filozofie, dreptul canonic, istoria ecleziastică şi pentru
alte ştiinţe care trebuie predate cu metodă proprie.
§ 3. Profesorul care îşi neglijează în mod grav funcţia să fie înlăturat de autoritatea despre
care vorbeşte § 1.
Can. 254 – § 1. În predarea disciplinelor, profesorii să fie preocupaţi continuu de unitatea
internă şi de armonia întregii învăţături de credinţă, astfel încât seminariştii să simtă că învaţă
o unică ştiinţă; pentru a se realiza mai bine acest lucru, să existe în seminar o persoană care să
coordoneze întregul plan de studii.
§ 2. Seminariştii să fie astfel instruiţi încât să fie şi ei capabili să examineze problemele
prin cercetări personale adecvate, făcute cu metodă ştiinţifică. Aşadar, să se efectueze lucrări
scrise prin care seminariştii, sub conducerea profesorilor, să înveţe să facă anumite studii
muncind personal.
Can. 255 – Deşi întreaga formare a seminariştilor urmăreşte un scop pastoral, să fie
programată în seminar şi o instruire strict pastorală prin care seminariştii să înveţe, ţinându-se
seama de necesităţile locului şi timpului, principiile şi metodele cu privire la exercitarea
funcţiilor de a învăţa, de a sfinţi şi de a conduce poporul lui Dumnezeu.
Can. 256 – § 1. Seminariştii să fie instruiţi cu grijă în tot ceea ce priveşte în mod special
slujirea sacră, mai ales în practica de a catehiza şi de a ţine omilia, în exercitarea cultului
divin şi, îndeosebi, în celebrarea sacramentelor, în modul de a trata cu oamenii, chiar cu cei
necatolici sau cu cei necre-dincioşi, în modul de a administra parohia şi de a îndeplini şi
celelalte îndatoriri.
§ 2. Seminariştii să fie astfel instruiţi cu privire la nevoile Bisericii universale încât să fie
profund preocupaţi de promovarea vocaţiilor, de problemele misionare şi ecumenice şi de
toate celelalte probleme, inclusiv cele sociale, care sunt mai presante.
Can. 257 – § 1. Seminariştii să fie educaţi în aşa fel încât să aibă o grijă deosebită nu
numai faţă de Biserica particulară în slujba căreia vor fi încardinaţi, ci şi faţă de Biserica
universală, şi să dea dovadă că sunt pregătiţi să se dedice slujirii Bisericilor particulare care
au mai mare nevoie de preoţi.
§ 2. Episcopul diecezan să aibă grijă ca acei clerici care intenţionează să se transfere din
propria Biserică particulară la o altă Biserică particulară dintr-o altă regiune să fie pregătiţi
cum se cuvine pentru a desfăşura acolo slujirea sacră, adică să înveţe limba acelei regiuni şi
să cunoască instituţiile, condiţiile sociale, uzanţele şi obiceiurile locale.
Can. 258 – Ca să deprindă şi practic modul de a face apostolat, în perioada studiilor, dar
mai ales în timpul vacanţelor, seminariştii să fie iniţiaţi, întotdeauna sub conducerea unui
preot priceput, în practica pastorală prin exerciţii potrivite, stabilite de Ordinariu şi adecvate
vârstei lor şi situaţiilor locale.

52

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

55

Can. 259 – § 1. Este dreptul Episcopului diecezan sau, în cazul unui seminar
interdiecezan, al Episcopilor interesaţi să decidă cu privire la conducerea superioară şi la
administrarea seminarului.
§ 2. Episcopul diecezan sau, în cazul unui seminar interdiecezan, Episcopii interesaţi să
viziteze deseori personal seminarul, să vegheze asupra formării seminariştilor, precum şi
asupra instruirii filozofice şi teologice care are loc aici şi să se informeze despre vocaţia,
caracterul, evlavia şi progresul seminariştilor, mai ales în vederea conferirii hirotonirilor
sacre.
Can. 260 – În îndeplinirea propriilor funcţii, toţi trebuie să se supună rectorului, care are
datoria de a se îngriji de conducerea zilnică a seminarului, în conformitate cu normele
Regulamentului de formare sacerdotală şi ale regulamentului seminarului.
Can. 261 – § 1. Rectorul seminarului, precum şi, sub autoritatea lui, superiorii şi
profesorii, fiecare pe măsura rolului său, să aibă grijă ca seminariştii să respecte cu fidelitate
normele stabilite de Regulamentul de formare sacerdotală şi de regulamentul seminarului.
§ 2. Rectorul seminarului şi coordonatorul de studii să vegheze cu sârguinţă ca profesorii
să-şi îndeplinească misiunea în mod corect, conform Regulamentului de formare sacerdotală
şi regulamentului seminarului.
Can. 262 – Seminarul să fie scos de sub jurisdicţia parohială; pentru toţi cei care sunt în
seminar, rectorul sau un delegat al său îndeplineşte oficiul de paroh, cu excepţia materiei
matrimoniale şi rămânând neschimbată dispoziţia can. 985.
Can. 263 – Episcopul diecezan sau, în cazul unui seminar interdiecezan, Episcopii
interesaţi, fiecare după propria cotă stabilită de ei de comun acord, să se îngrijească de
organizarea şi menţinerea seminarului, de întreţinerea seminariştilor şi de salarizarea
profesorilor, precum şi de celelalte trebuinţe ale seminarului.
Can. 264 – § 1. Ca să facă faţă nevoilor seminarului, pe lângă oferta prevăzută de can.
1266, Episcopul poate să impună în dieceză şi o taxă.
§ 2. Sunt supuse la taxa pentru seminar toate persoanele juridice ecleziastice, chiar şi cele
private, care îşi au sediul în dieceză, cu excepţia acelora care trăiesc numai din pomeni sau a
acelora care deţin în funcţiune un colegiu de studenţi sau de docenţi care are ca scop
promovarea binelui comun în Biserică. Această taxă trebuie să fie generală, proporţională cu
veniturile persoanei juridice şi stabilită în funcţie de necesităţile seminarului.

CAPITOLUL II
Înscrierea sau încardinarea clericilor
Can. 265 – Fiecare cleric trebuie să fie încardinat fie într-o Biserică particulară sau într-o
prelatură personală, fie într-un institut de viaţă consacrată sau într-o societate de viaţă
apostolică, ce au această facultate, astfel încât să nu existe deloc clerici acefali sau pribegi
(vagi).
Can. 266 – § 1. Cineva devine cleric prin primirea diaconatului şi este încardinat în
Biserica particulară sau în prelatura personală pentru a cărei slujire este promovat.
53

56

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cine a făcut profesiunea prin voturi perpetue într-un institut călugăresc sau a fost
încorporat definitiv într-o societate de viaţă apostolică este încardinat drept cleric în acel
institut sau în acea societate odată cu primirea diaconatului, în afară de cazul când
constituţiile societăţilor de viaţă apostolică stabilesc altfel.
§ 3. Membrul unui institut secular este încardinat prin primirea diaconatului în Biserica
particulară pentru slujirea căreia a fost promovat, în afară de cazul când, în virtutea unei
concesiuni din partea Scaunului Apostolic, este încardinat în institutul însuşi.
Can. 267 – § 1. Pentru ca un cleric deja încardinat să fie încardinat în mod valid într-o altă
Biserică particulară, trebuie să obţină de la Episcopul diecezan un document de excardinare,
semnat de acelaşi Episcop; de asemenea, trebuie să obţină, de la Episcopul diecezan al
Bisericii particulare în care doreşte să fie încardinat, un document de încardinare, semnat de
acest Episcop.
§ 2. Excardinarea acordată astfel are efect juridic numai după ce a fost obţinută
încardinarea într-o altă Biserică particulară.
Can. 268 – § 1. Clericul care s-a transferat în mod legal din propria Biserică particulară
într-o altă Biserică particulară, după cinci ani, este încardinat ipso iure în această Biserică
particulară, dacă şi-a manifestat în scris această voinţă atât Episcopului diecezan al Bisericii
care l-a primit, cât şi Episcopului diecezan propriu, şi dacă nici unul dintre cei doi nu i-a
comunicat în scris părerea contrară timp de patru luni de la data primirii cererii.
§ 2. Prin admiterea perpetuă sau definitivă într-un institut de viaţă consacrată ori într-o
societate de viaţă apostolică, clericul care este încardinat în acest institut sau în această
societate, conform can. 266 § 2, este excardinat din propria Biserică particulară.
Can. 269 – Episcopul diecezan să nu recurgă la încardinarea unui cleric decât dacă:
1° acest lucru este cerut de necesitatea sau utilitatea Bisericii particulare şi respectându-se
prevederile dreptului cu privire la întreţinerea decentă a clericilor;
2° pe baza unui document legitim, constată că a fost acordată excardinarea şi, în plus, a
primit informaţiile adecvate, dacă este necesar sub secret, de la Episcopul diecezan care a
făcut excardinarea, cu privire la viaţa, conduita morală şi studiile clericului;
3° clericul a declarat în scris aceluiaşi Episcop diecezan că vrea să se dedice slujirii noii
Biserici particulare, conform dreptului.
Can. 270 – Excardinarea poate fi acordată în mod licit numai din motive juste, adică
utilitatea pentru Biserică sau binele clericului însuşi; nu poate fi negată decât din motive
grave; totuşi, clericului, care se consideră lezat şi a găsit un Episcop care îl primeşte, îi este
permis să facă recurs împotriva deciziei.
Can. 271 – § 1. În afară de cazul când există o adevărată necesitate în Biserica sa
particulară, Episcopul diecezan nu trebuie să refuze permisiunea de a se transfera acelor
clerici pe care îi consideră pregătiţi şi capabili şi care cer să meargă în acele regiuni care
suferă de o lipsă gravă de cler, pentru a exercita acolo slujirea sacră; să aibă totuşi grijă ca,
printr-un acord scris făcut împreună cu Episcopul diecezan al locului unde doresc să se ducă,
să fie stabilite drepturile şi îndatoririle acestor clerici.

54

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

57

§ 2. Episcopul diecezan poate să acorde clericilor săi permisiunea de a se transfera într-o
altă Biserică particulară, pentru un timp determinat care poate fi reînnoit chiar de mai multe
ori, totuşi, astfel încât aceşti clerici să rămână încardinaţi în Biserica particulară proprie şi,
întorcându-se în ea, să se bucure de toate drepturile pe care le-ar fi avut dacă ar fi desfăşurat
aici slujirea sacră.
§ 3. Clericul care s-a transferat în mod legal într-o altă Biserică particulară, rămânând
încardinat în propria Biserică, poate, dintr-un motiv just, să fie chemat înapoi de către
Episcopul diecezan propriu, respectându-se totuşi acordurile încheiate cu celălalt Episcop,
precum şi echitatea naturală; tot astfel, respectându-se aceleaşi condiţii, Episcopul diecezan al
celeilalte Biserici particulare poate, dintr-un motiv just, să refuze aceluiaşi cleric permisiunea
unei ulterioare rămâneri în teritoriul său.
Can. 272 – Administratorul diecezan nu poate să acorde excardinarea şi încardinarea, de
asemenea, nici permisiunea de transferare într-o altă Biserică particulară, decât după un an de
la vacanţa scaunului episcopal şi cu consimţământul colegiului consultanţilor.

CAPITOLUL III
Obligaţiile şi drepturile clericilor
Can. 273 – Clericii au obligaţia specială de a dovedi respect şi ascultare Suveranului
Pontif şi Ordinariului propriu.
Can. 274 – § 1. Numai clericii pot să obţină oficii pentru exercitarea cărora este necesară
puterea preoţească sau puterea de conducere ecleziastică.
§ 2. Dacă nu sunt scutiţi ca urmare a unui impediment legitim, clericii au obligaţia de a
accepta şi de a îndeplini cu fidelitate funcţia ce le-a fost încredinţată de Ordinariul lor.
Can. 275 – § 1. Deoarece contribuie cu toţii la o unică lucrare, adică la zidirea Trupului
lui Cristos, clericii să fie uniţi între ei prin legătura frăţietăţii şi a rugăciunii şi să colaboreze
între ei, conform dispoziţiile dreptului particular.
§ 2. Clericii să recunoască şi să promoveze misiunea pe care laicii, fiecare conform rolului
propriu, o exercită în Biserică şi în lume.
Can. 276 – § 1. În modul lor de viaţă, clericii au obligaţia cu totul specială de a tinde la
sfinţenie, deoarece, fiind consacraţi lui Dumnezeu cu un titlu nou prin hirotonire, sunt
împărţitorii tainelor lui Dumnezeu în slujba poporului său.
§ 2. Pentru ca să poată dobândi această perfecţiune:
1° în primul rând, să îndeplinească în mod fidel şi neobosit îndatoririle slujirii pastorale;
2° să-şi alimenteze propria viaţă spirituală la masa Sfintei Scripturi şi a sfintei Euharistii;
prin urmare, preoţii sunt invitaţi din toate puterile să ofere zilnic Jertfa euharistică, iar
diaconii să participe la ea, de asemenea, zilnic;
3° preoţii, precum şi diaconii care aspiră la presbiterat, au obligaţia de a celebra zilnic
liturgia orelor în conformitate cu propriile cărţi liturgice aprobate; diaconii permanenţi să
celebreze partea stabilită pentru ei de Conferinţa Episcopilor;

55

58

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

4° de asemenea, sunt ţinuţi să facă retrageri spirituale, după dispoziţiile dreptului
particular;
5° sunt îndemnaţi să se dedice cu regularitate meditaţiei, să se apropie des de sacramentul
Pocăinţei, să aibă o evlavie deosebită faţă de Preasfânta Fecioară, Maica lui Dumnezeu, şi să
se folosească şi de celelalte mijloace de sfinţire comune şi particulare.
Can. 277 – § 1. Clericii sunt obligaţi să păstreze castitatea perfectă şi perpetuă pentru
împărăţia cerurilor şi de aceea sunt ţinuţi la celibat, care este un dar deosebit al lui Dumnezeu
şi prin care slujitorii sacri pot să se ataşeze mai uşor cu toată inima lui Cristos şi să se dedice
mai liber slujirii lui Dumnezeu şi oamenilor.
§ 2. Clericii să se comporte cu prudenţa cuvenită în relaţiile cu persoanele a căror
frecventare ar putea pune în pericol obligaţia lor de a păstra castitatea sau ar putea să
constituie scandal pentru credincioşi.
§ 3. Îi revine Episcopului diecezan să stabilească norme mai precise despre acest lucru şi
să judece respectarea acestei obligaţii în cazuri particulare.
Can. 278 – § 1. Clericii seculari au dreptul de a se asocia cu alţii pentru a urmări finalităţi
care sunt conforme cu starea clericală.
§ 2. Clericii seculari să acorde o importanţă mare mai ales acelor asociaţii care, având
statute recunoscute de autoritatea competentă, printr-o regulă de viaţă adecvată şi aprobată
cum se cuvine şi prin ajutorul frăţesc, promovează sfinţenia lor în exercitarea slujirii şi
favorizează unirea între ei şi unirea dintre ei şi Episcopul propriu.
§ 3. Clericii să se abţină de a întemeia asociaţii sau de a participa la asociaţii a căror
finalitate sau ale căror activităţi sunt incompatibile cu obligaţiile specifice stării clericale sau
care pot să împiedice îndeplinirea conştiincioasă a misiunii încredinţate lor de autoritatea
ecleziastică competentă.
Can. 279 – § 1. Clericii să continue studiile sacre chiar şi după primirea Preoţiei şi să
urmeze învăţătura solidă bazată pe sfânta Scriptură, transmisă de înaintaşi şi acceptată în
general de Biserică, aşa cum este ea stabilită mai ales de documentele Conciliilor şi ale
Pontifilor Romani, evitând noutăţile terminologice profane şi falsa ştiinţă.
§ 2. Preoţii să participe, conform dispoziţiilor dreptului particular, la cursurile pastorale,
care trebuie programate după hirotonirea sacerdotală; de asemenea, în timpurile fixate de
acelaşi drept, să participe şi la alte cursuri, consfătuiri teologice sau conferinţe, care le oferă
ocazia să dobândească o cunoaştere mai completă a ştiinţelor sacre şi a metodelor pastorale.
§ 3. Să continue studierea şi a altor ştiinţe, mai ales a acelora care sunt legate cu ştiinţele
sacre, în măsura în care sunt folositoare îndeosebi pentru exercitarea slujirii pastorale.
Can. 280 – Se recomandă foarte mult clericilor să practice o anumită viaţă comună; unde
aceasta deja există, pe cât e posibil, trebuie menţinută.
Can. 281 – § 1. Deoarece se dedică slujirii ecleziastice, clericii merită o remuneraţie
conformă condiţiei lor, ţinându-se seama atât de natura oficiului, cât şi de circumstanţele

56

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

59

locurilor şi timpurilor, cu care să poată face faţă necesităţilor vieţii personale şi unei retribuiri
drepte a acelor persoane de al căror serviciu au nevoie.
§ 2. De asemenea, trebuie să se aibă grijă ca ei să beneficieze de asistenţă socială, prin care
să se facă faţă cum se cuvine necesităţilor lor în caz de boală, de invaliditate sau de bătrâneţe.
§ 3. Diaconii căsătoriţi, care se dedică exclusiv slujirii ecleziastice, au dreptul la o
remuneraţie cu care să poată face faţă întreţinerii personale şi a familiei lor; în schimb, cei
care primesc o retribuţie pentru că îndeplinesc sau au îndeplinit o funcţie civilă să se
îngrijească de trebuinţele proprii şi ale familiei lor cu veniturile câştigate din acea retribuţie.
Can. 282 – § 1. Clericii să ducă o viaţă simplă şi să se abţină de la tot ceea ce constituie
vanitate.
§ 2. Bunurile ce le revin cu ocazia exercitării unui oficiu ecleziastic şi care prisosesc, după
ce s-au îngrijit cu ajutorul lor de întreţinerea decentă şi de îndeplinirea tuturor obligaţiilor
stării proprii, să binevoiască a le folosi pentru binele Bisericii şi pentru faptele de caritate.
Can. 283 – § 1. Chiar dacă nu au un oficiu care să-i oblige la reşedinţă, clericii să nu plece
din dieceză pentru un timp mai îndelungat, care trebuie stabilit de dreptul particular, fără
permisiunea cel puţin presupusă a Ordinariului propriu.
§ 2. Ei au dreptul să beneficieze anual de o perioadă necesară şi suficientă de concediu,
stabilită de dreptul universal sau de cel particular.
Can. 284 – Clericii să poarte o haină ecleziastică decentă, după normele emise de
Conferinţele Episcopilor şi după cutumele legitime ale locurilor.
Can. 285 – § 1. Clericii să se abţină complet de la tot ceea ce nu se potriveşte cu starea
proprie, conform dispoziţiilor dreptului particular.
§ 2. Clericii să evite tot ceea ce, deşi nu este nedemn, este incompatibil cu starea clericală.
§ 3. Le este interzis clericilor să-şi asume oficii publice, care comportă o participare la
exercitarea puterii civile.
§ 4. Fără permisiunea Ordinariului lor, să nu administreze bunuri ce aparţin laicilor şi să
nu desfăşoare funcţii lumeşti, care comportă obligaţia dării de seamă; li se interzice de a se
face garanţi, chiar cu bunurile personale, fără consultarea Ordinariului propriu; de asemenea,
să se abţină de a semna poliţe prin care este asumată obligaţia de a plăti bani fără un motiv
bine precizat.
Can. 286 – Le este interzis clericilor să exercite, personal sau prin alţii, negustoria sau
comerţul, fie în avantajul propriu, fie în avantajul altora, fără permisiunea autorităţii
ecleziastice competente.
Can. 287 – § 1. Clericii să promoveze întotdeauna şi în cel mai înalt grad pacea şi
înţelegerea între oameni, bazate pe dreptate.

57

60

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Să nu participe activ în partidele politice şi în conducerea de asociaţii sindicale, în
afară de cazul când, după aprecierea autorităţii ecleziastice competente, acest lucru este
necesar pentru apărarea drepturilor Bisericii sau pentru promovarea binelui comun.
Can. 288 – Dispoziţiile prevăzute în cann. 284, 285, §§ 3 şi 4, 286, 287, § 2, nu îi obligă
pe diaconii permanenţi, dacă dreptul particular nu stabileşte altfel.
Can. 289 – § 1. Deoarece serviciul militar este mai puţin compatibil cu starea clericală,
clericii, ca, de altfel, şi candidaţii la hirotoniri, să nu se înroleze voluntar în armată decât cu
permisiunea Ordinariului lor.
§ 2. Clericii să se folosească de scutirile privind exercitarea de funcţii şi oficii publice
civile incompatibile cu starea clericală, pe care le acordă lor legile, convenţiile sau cutumele,
dacă, în cazuri particulare, Ordinariul propriu nu a stabilit altfel.

CAPITOLUL IV
Pierderea stării clericale
Can. 290 – Hirotonirea, primită în mod valid, nu poate fi niciodată anulată. Totuşi, un
cleric pierde starea clericală:
1° printr-o sentinţă judecătorească sau printr-un decret administrativ, prin care este
declarată invaliditatea hirotonirii;
2° prin pedeapsa demiterii aplicată în mod legal;
3° prin rescript de la Scaunul Apostolic; dar acest rescript este acordat de Scaunul
Apostolic diaconilor numai pentru motive grave, iar preoţilor, pentru motive foarte grave.
Can. 291 – Cu excepţia cazurilor prevăzute în can. 290, § 1, pierderea stării clericale nu
comportă dispensa de obligaţia celibatului, care este acordată exclusiv de Pontiful Roman.
Can. 292 – Clericul care pierde starea clericală, în conformitate cu normele dreptului,
pierde odată cu ea şi drepturile specifice acestei stări şi nici nu mai este ţinut la obligaţiile
care derivă din ea, rămânând neschimbată dispoziţia can. 291; îi este interzisă exercitarea
puterii preoţeşti, cu excepţia cazului prevăzut de can. 976; în acelaşi timp, este privat de toate
oficiile, de toate funcţiile şi de orice putere delegată.
Can. 293 – Clericul care a pierdut starea clericală nu poate fi înscris din nou în rândul
clericilor decât prin rescript al Scaunului Apostolic.

TITLUL IV
Prelaturile personale
Can. 294 – Pentru a promova o bună distribuire a preoţilor sau pentru a îndeplini opere
pastorale sau misionare speciale spre binele unor regiuni sau spre binele diferitelor grupuri
sociale, Scaunul Apostolic, după ce a ascultat părerea Conferinţelor episcopale interesate,
poate să înfiinţeze prelaturi personale constituie din preoţi şi diaconi ai clerului secular.
Can. 295 – § 1. Prelatura personală este reglementată de statutele întocmite de Scaunul
Apostolic şi are în fruntea ei un Prelat, în calitate de Ordinariu propriu, care are dreptul de a
58

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

61

înfiinţa un seminar naţional sau unul internaţional, precum şi de a încardina seminariştii şi de
a-i promova la hirotoniri în slujba prelaturii.
§ 2. Prelatul trebuie să se îngrijească atât de educaţia spirituală a acelora pe care i-a
promovat cu scopul menţionat mai sus, cât şi de întreţinerea lor demnă.
Can. 296 – Laicii pot să se dedice operelor apostolice ale unei prelaturi personale prin
acorduri încheiate cu prelatura, însă modul acestei cooperări organice şi principalele datorii şi
drepturi legate de ea să fie stabilite cu precizie în statute.
Can. 297 – De asemenea, statutele să stabilească raporturile prelaturii personale cu
Ordinarii locului, în ale căror Biserici particulare prelatura îşi desfăşoară sau doreşte să-şi
desfăşoare activităţile pastorale sau misionare, cu consensul prealabil al Episcopului
diecezan.

TITLUL V
Asociaţiile credincioşilor
CAPITOLUL I
Norme comune
Can. 298 – § 1. În Biserică există asociaţii, deosebite de institutele de viaţă consacrată şi
de societăţile de viaţă apostolică, în care credincioşii, fie clerici, fie laici, fie clerici şi laici
împreună, se străduiesc prin acţiune comună fie pentru a promova desăvârşirea vieţii, cultul
divin public sau învăţătura creştină, fie pentru alte opere de apostolat, cum sunt iniţiativele de
evanghelizare, faptele de milostenie sau de caritate şi însufleţirea domeniului temporal cu
spirit creştin.
§ 2. Credincioşii să se înscrie mai ales în asociaţiile care sunt fie înfiinţate, fie apreciate
sau recomandate de autoritatea ecleziastică competentă.
Can. 299 – § 1. Credincioşii au libertatea deplină de a constitui, prin acord personal
încheiat între ei, asociaţii în vederea atingerii scopurilor prevăzute de can. 298, § 1, rămânând
neatinsă dispoziţia can. 301, § 1.
§ 2. Aceste asociaţii, chiar dacă sunt apreciate sau recomandate de autoritatea ecleziastică,
se numesc asociaţii private.
§ 3. În Biserică, nici o asociaţie privată de credincioşi nu este recunoscută, dacă statutele
ei nu sunt recunoscute de autoritatea competentă.
Can. 300 – Nici o asociaţie să nu-şi asume denumirea de ăcatolică”, decât cu
consimţământului autorităţii ecleziastice competente, conform dispoziţiilor can. 312.
Can. 301 – § 1. Numai autoritatea ecleziastică competentă are dreptul să înfiinţeze
asociaţii de credincioşi, care îşi propun să transmită doctrina catolică în numele Bisericii sau
să promoveze cultul divin public, sau care îşi propun alte scopuri a căror realizare din natura
sa este rezervată aceleiaşi autorităţi ecleziastice.

59

62

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă apreciază că este oportun, autoritatea ecleziastică competentă poate să înfiinţeze
şi asociaţii de credincioşi care să urmărească direct sau indirect alte scopuri spirituale care nu
au fost suficient prevăzute de iniţiativele private.
§ 3. Asociaţiile de credincioşi, care sunt înfiinţate de autoritatea ecleziastică competentă,
sunt numite asociaţii publice.
Can. 302 – Se numesc clericale acele asociaţii de credincioşi care, fiind conduse de
clerici, îşi asumă exercitarea Preoţiei şi sunt recunoscute ca atare de autoritatea competentă.
Can. 303 – Se numesc ordine terţiare, care pot avea şi altă denumire potrivită, asociaţiile
ai căror membri, participând în lume la spiritul unui institut călugăresc, duc o viaţă apostolică
şi tind la desăvârşirea creştină sub conducerea superioară a aceluiaşi institut.
Can. 304 – § 1. Toate asociaţiile de credincioşi, fie publice, fie private, oricare ar fi titlul
sau denumirea lor, să aibă statute proprii, în care să fie precizate scopul sau motivul social al
asociaţiei, sediul, conducerea şi condiţiile necesare pentru a face parte din asociaţie, şi în care
să fie stabilite principiile şi normele privind activităţile, ţinându-se seama de necesitatea sau
utilitatea de timp şi de loc.
§ 2. Să-şi aleagă un titlu sau un nume potrivit cu nevoile timpului şi locului, dar cel mai
mult cu scopul urmărit.
Can. 305 – § 1. Toate asociaţiile de credincioşi sunt sub supravegherea autorităţii
ecleziastice competente, căreia îi revine datoria de a se îngriji ca în ele să fie păstrată
integritatea credinţei şi a moralei şi de a veghea să nu se introducă abuzuri cu privire la
disciplina ecleziastică; aceleaşi autorităţi îi revine obligaţia şi dreptul de a le vizita conform
dreptului şi statutelor; de asemenea, ele sunt sub conducerea aceleaşi autorităţi, în
conformitate cu canoanele care urmează.
§ 2. Sunt sub supravegherea Scaunului Apostolic asociaţiile de orice fel; sunt sub
supravegherea Ordinariului locului asociaţiile diecezane şi toate acelea care îşi desfăşoară
activitatea în dieceză.
Can. 306 – Ca cineva să beneficieze de drepturile şi privilegiile unei asociaţii, de
indulgenţele şi celelalte favoruri spirituale acordate ei, este necesar şi suficient să fie înscris
în mod valid în ea şi să nu fie exclus în mod legitim, conform dispoziţiilor dreptului şi
statutelor proprii ale asociaţiei.
Can. 307 – § 1. Admiterea membrilor să se facă după normele dreptului şi ale statutelor
fiecărei asociaţii.
§ 2. Aceeaşi persoană poate fi înscrisă în mai multe asociaţii.
§ 3. Membrii institutelor călugăreşti pot să se înscrie în asociaţii conform dreptului
propriu, cu consimţământul Superiorului.
Can. 308 – Cine a fost admis în mod legitim într-o asociaţie, să nu fie eliminat din ea
decât dintr-un motiv just, în conformitate cu normele dreptului şi ale statutelor.

60

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

63

Can. 309 – Asociaţiile înfiinţate în mod legitim au dreptul, conform dreptului şi statutelor,
să dea norme speciale referitoare la asociaţia însăşi, să ţină întruniri, să desemneze
conducătorii, funcţionarii, deservenţii, precum şi administratorii bunurilor.
Can. 310 – O asociaţie privată, care nu a fost recunoscută ca persoană juridică, nu poate,
aşa cum este, să fie subiect de obligaţii şi drepturi; totuşi, credincioşii care fac parte din ea
pot să stabilească împreună obligaţii, să dobândească şi să posede drepturi şi bunuri în
calitate de coproprietari şi de coposesori; aceste drepturi şi obligaţii pot să le exercite printrun mandatar sau procurant.
Can. 311 – Membrii institutelor de viaţă consacrată, care conduc sau asistă asociaţii unite
în vreun fel cu institutul lor, să aibă grijă ca ele să sprijine activităţile apostolice existente în
dieceză, colaborând, sub direcţiunea Ordinariului locului, mai ales cu asociaţiile care sunt
organizate pentru a exercita apostolat în dieceză.

CAPITOLUL II
Asociaţiile publice ale credincioşilor
Can. 312 – § 1. Autoritatea competentă pentru a înfiinţa asociaţii publice este:
1° Sfântul Scaun pentru asociaţiile universale şi internaţionale;
2° Conferinţa Episcopilor, în propriul teritoriu, pentru asociaţiile naţionale, adică acelea
care, în virtutea înfiinţării însăşi, sunt destinate pentru a exercita activitatea în întreaga ţară;
3° Episcopul diecezan, în teritoriul său, pentru asociaţiile diecezane, nu însă
Administratorul diecezan; fac totuşi excepţie acele asociaţii al căror drept de a fi înfiinţate
este rezervat altora prin privilegiu apostolic.
§ 2. Pentru înfiinţarea validă într-o dieceză a unei asociaţii sau a unei secţii a asociaţiei,
chiar când înfiinţarea se face în virtutea unui privilegiu apostolic, este necesar
consimţământul Episcopului diecezan, dat în scris; totuşi, consimţământul Episcopului
diecezan dat pentru înfiinţarea unei case a unui institut călugăresc valorează şi pentru
înfiinţarea, în aceeaşi casă sau în biserica anexată ei, a unei asociaţii proprii a acelui institut.
Can. 313 – O asociaţie publică, precum şi o confederaţie de asociaţii publice, în virtutea
decretului însuşi prin care este înfiinţată de autoritatea ecleziastică competentă, conform can.
312, este constituită ca persoană juridică şi primeşte, în măsura în care e nevoie, misiunea
pentru scopurile pe care şi le propune să le atingă în numele Bisericii.
Can. 314 – Statutele fiecărei asociaţii publice, ca şi revizuirea sau schimbarea lor, necesită
aprobarea din partea autorităţii ecleziastice căreia îi aparţine dreptul de a înfiinţa asociaţii,
conform dispoziţiilor can. 312, § 1.
Can. 315 – Asociaţiile publice pot lua în mod liber iniţiativele care sunt conforme cu
natura lor şi, totodată, sunt reglementate de normele statutelor, totuşi, sub direcţiunea
superioară a autorităţii ecleziastice despre care vorbeşte can. 312, § 1.
Can. 316 – § 1. Cine a părăsit în mod public credinţa catolică sau a renunţat la
comuniunea ecleziastică, sau este pedepsit cu excomunicarea impusă ori declarată, nu poate fi
admis în mod valid în asociaţiile publice.

61

64

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cei care, fiind înscrişi în mod legitim, s-ar afla în situaţia prevăzută de § 1, după ce au
primit un avertisment, să fie eliminaţi din asociaţie, respectându-se statutele şi rămânând
inviolabil dreptul de recurs la autoritatea ecleziastică despre care vorbeşte can. 312, § 1.
Can. 317 – § 1. Dacă nu este prevăzut altfel în statute, autoritatea ecleziastică, despre care
vorbeşte can. 312, § 1, are dreptul de a-l confirma pe preşedintele asociaţiei publice, ales de
însăşi asociaţia publică, sau de a-l învesti pe cel prezentat, sau de a-l numi ea însăşi; aceeaşi
autoritate ecleziastică să numească un capelan sau asistent ecleziastic, audiind în prealabil
părerea funcţionarilor superiori ai asociaţiei, dacă acest lucru e oportun.
§ 2. Norma stabilită în § 1 este valabilă şi pentru asociaţiile înfiinţate de membrii
institutelor călugăreşti, în virtutea unui privilegiu apostolic, în afara bisericilor sau a caselor
proprii; în schimb, în asociaţiile înfiinţate de membrii institutelor călugăreşti în propria
biserică sau casă, numirea sau confirmarea preşedintelui îi aparţine de drept Superiorului
institutului, conform normelor statutelor.
§ 3. În asociaţiile neclericale, laicii pot să îndeplinească funcţia de preşedinte; această
funcţie să nu fie încredinţată capelanului sau asistentului ecleziastic, decât dacă în statute este
prevăzut altfel.
§ 4. În asociaţiile publice de credincioşi, care sunt orânduite direct pentru a exercita
apostolatul, să nu aibă funcţia de preşedinte cei care îndeplinesc funcţii de conducere în
partidele politice.
Can. 318 – § 1. În circumstanţe speciale, când motive grave impun aceasta, autoritatea
ecleziastică, despre care vorbeşte can. 312, § 1, poate să desemneze un comisar care să
conducă asociaţia, temporar, în numele acestei autorităţi.
§ 2. Preşedintele unei asociaţii publice poate fi înlăturat, dintr-un motiv just, de către
autoritatea care l-a numit sau l-a confirmat, după ce totuşi a fost ascultată părerea atât a
preşedintelui însuşi, cât şi a funcţionarilor superiori ai asociaţiei, conform normelor
statutelor; capelanul poate fi înlăturat, conform cann. 192-195, de către autoritatea care l-a
numit.
Can. 319 – § 1. Dacă nu a fost prevăzut altfel, o asociaţie publică înfiinţată în mod legitim
administrează, conform normelor statutelor, bunurile pe care le posedă, sub direcţiunea
superioară a autorităţii ecleziastice despre care vorbeşte can. 312, § 1, căreia trebuie să-i dea
cont în fiecare an despre administrare.
§ 2. Aceleiaşi autorităţi trebuie să-i prezinte o dare de seamă despre distribuirea ofertelor
şi a pomenilor adunate.
Can. 320 – § 1. Asociaţiile înfiinţate de Scaunul Apostolic nu pot fi desfiinţate decât de
către acesta.
§ 2. Din motive grave, pot fi suprimate de către Conferinţa Episcopilor asociaţiile
înfiinţate de ea; Episcopul diecezan poate suprima asociaţiile înfiinţate de el însuşi, precum şi
pe acelea înfiinţate, în virtutea unui indult apostolic, de membrii unui institut călugăresc cu
consimţământul Episcopului diecezan.

62

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

65

§ 3. O asociaţie publică să nu fie suprimată de autoritatea competentă, fără ca aceasta să fi
ascultat mai întâi părerea preşedintelui şi a celorlalţi funcţionari superiori ai asociaţiei.

CAPITOLUL III
Asociaţiile private ale credincioşilor
Can. 321 – Asociaţiile private sunt conduse şi prezidate de credincioşi, conform
dispoziţiilor statutelor.
Can. 322 – § 1. O asociaţie privată a credincioşilor poate să dobândească personalitate
juridică prin decret formal din partea autorităţii ecleziastice competente despre care vorbeşte
can. 312, § 1.
§ 2. Nici o asociaţie privată a credincioşilor nu poate să dobândească personalitate
juridică, decât dacă statutele ei au fost aprobate de autoritatea ecleziastică despre care
vor-beşte can. 312, § 1; totuşi, aprobarea statutelor nu modifică natura privată a asociaţiei.
Can. 323 – § 1. Deşi asociaţiile private ale credincioşilor se bucură de autonomie conform
dispoziţiilor can. 321, totuşi, sunt sub supravegherea autorităţii ecleziastice în conformitate cu
can. 305, precum şi sub conducerea aceleiaşi autorităţi.
§ 2. Tot autorităţii ecleziastice îi revine obligaţia, respectând desigur autonomia proprie a
asociaţiilor private, de a veghea şi de a avea grijă să se evite dispersarea forţelor, iar
exercitarea apostolatului de către asociaţii să fie dirijată spre binele comun.
Can. 324 – § 1. Asociaţia privată a credincioşilor îşi desemnează în mod liber preşedintele
şi funcţionarii, conform normelor statutelor.
§ 2. Dacă o asociaţie privată a credincioşilor doreşte un consilier spiritual, poate să-l
aleagă în mod liber din rândul preoţilor care exercită legitim slujirea preoţească în dieceză;
cine este ales, are totuşi nevoie de confirmare din partea Ordinariului locului.
Can. 325 – § 1. Asociaţia privată a credincioşilor îşi administrează în mod liber bunurile
pe care le posedă, conform dispoziţiilor statutelor, rămânând inviolabil dreptul autorităţii
ecleziastice competente de a veghea ca bunurile să fie folosite în scopurile asociaţiei.
§ 2. Asociaţia este supusă autorităţii Ordinariului locului, conform can. 1301, cu privire la
administrarea şi distribuirea bunurilor ce i-au fost oferite sau lăsate pentru cauzele pioase.
Can. 326 – § 1. Asociaţia privată a credincioşilor se stinge conform normelor statutelor;
poate fi şi suprimată de către autoritatea competentă, dacă activitatea ce o desfăşoară produce
o daună gravă învăţăturii sau disciplinei ecleziastice, sau constituie un scandal pentru
credincioşi.
§ 2. Destinaţia bunurilor unei asociaţii private desfiinţate trebuie să fie stabilită în
conformitate cu prevederile statutelor, rămânând inviolabile drepturile câştigate şi voinţa
donatorilor.

63

66

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL IV
Norme speciale pentru asociaţiile laicilor

Can. 327 – Credincioşii laici să acorde o mare importanţă asociaţiilor constituie cu
scopuri spirituale, despre care vorbeşte can. 298, şi în mod special acelora care îşi propun să
însufleţească sfera lucrurilor vremelnice cu spirit creştin şi favorizează astfel o legătură mult
mai strânsă între credinţă şi viaţă.
Can. 328 – Persoanele care conduc asociaţiile de laici, chiar pe acelea care sunt înfiinţate
în virtutea unui privilegiu apostolic, să aibă grijă ca asociaţiile lor să colaboreze, când acest
lucru e util, cu alte asociaţii de credincioşi şi să ajute cu dragă inimă diferitele activităţi
creştine, mai ales pe acelea care există în acelaşi teritoriu.
Can. 329 – Preşedinţii asociaţiilor de laici să aibă grijă ca membrii asociaţiei să fie
instruiţi cum trebuie pentru a exercita apostolatul specific laicilor.

PARTEA A II-A
Structura ierarhică a Bisericii
SECŢIUNEA I
Autoritatea supremă a Bisericii
CAPITOLUL I
Pontiful Roman şi Colegiul Episcopilor

Can. 330 – Precum, din voinţa Domnului, sfântul Petru şi ceilalţi Apostoli formează un
unic Colegiu, pentru acelaşi motiv şi în egală măsură Pontiful Roman, succesorul lui Petru, şi
Episcopii, succesorii Apostolilor, sunt uniţi între ei.
ART. 1
Pontiful Roman
Can. 331 – Episcopul Bisericii Romei, în care durează necontenit funcţia pe care Domnul
a acordat-o numai lui Petru, primul dintre Apostoli, şi care trebuie să fie transmisă
succesorilor săi, este capul Colegiului Episcopilor, Vicarul lui Cristos şi Păstorul Bisericii
întregi pe acest pământ; de aceea, el, în virtutea funcţiei sale, se bucură în Biserică de puterea
ordinară supremă, deplină, nemijlocită şi universală, pe care poate să o exercite întotdeauna
în mod liber.
Can. 332 – § 1. Pontiful Roman obţine puterea deplină şi supremă în Biserică prin
alegerea legitimă, acceptată de el, împreună cu consacrarea episcopală. De aceea, cel ales la
pontificatul suprem, care este deja însemnat cu caracterul episcopal, obţine această putere din
momentul acceptării. Dacă cel ales este lipsit de caracterul episcopal, să fie imediat consacrat

64

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

67

Episcop.
§ 2. Dacă se întâmplă ca Pontiful Roman să renunţe la funcţia sa, pentru validitate este
necesar ca renunţarea să fie făcută în mod liber şi manifestată în mod regulamentar, fără însă
să fie acceptată de cineva.
Can. 333 – § 1. În virtutea funcţiei sale, Pontiful Roman deţine puterea nu numai asupra
Bisericii universale, dar obţine şi primatul puterii ordinare asupra tuturor Bisericilor
particulare şi grupărilor lor, prin care, desigur, în acelaşi timp este întărită şi garantată puterea
proprie, ordinară şi nemijlocită pe care Episcopii o au asupra Bisericilor particulare
încredinţate lor.
§ 2. Pontiful Roman, în îndeplinirea funcţiei sale de Păstor suprem al Bisericii, este
întotdeauna unit prin comuniune cu ceilalţi Episcopi, ba chiar cu Biserica întreagă; totuşi, el
are dreptul să stabilească, în funcţie de necesităţile Bisericii, modul fie personal, fie colegial,
de a exercita această funcţie.
§ 3. Împotriva unei sentinţe sau a unui decret al Pontifului Roman nu există apel, nici
recurs.
Can. 334 – În exercitarea funcţiei sale, Pontiful Roman este sprijinit de Episcopi, care pot
să colaboreze cu el în diferite moduri, dintre care unul este Sinodul Episcopilor. În plus, el
este ajutat de Părinţii Cardinali, de asemenea, de alte persoane, precum şi de diferite instituţii,
după necesităţile timpurilor. Toate aceste persoane şi instituţii îndeplinesc în numele lui şi
sub autoritatea lui funcţia ce le-a fost încredinţată spre binele tuturor Bisericilor, în
conformitate cu normele stabilite de drept.
Can. 335 – Când Scaunul roman este vacant sau absolut împiedicat, să nu se schimbe
nimic în conducerea Bisericii universale; să se respecte, în schimb, legile speciale date pentru
astfel de circumstanţe.

ART. 2
Colegiul Episcopilor
Can. 336 – Colegiul Episcopilor, al cărui cap este Suveranul Pontif şi ai cărui membri sunt
Episcopii, în virtutea consacrării sacramentale şi a comuniunii ierarhice cu capul şi cu
membrii Colegiului, şi în care continuă neîntrerupt corpul apostolic, este şi el, împreună cu
capul său, şi niciodată fără acest cap, subiect al puterii supreme şi depline asupra Bisericii
întregi.
Can. 337 – § 1. Colegiul Episcopilor exercită în mod solemn puterea asupra Bisericii
întregi în Conciliul Ecumenic.
§ 2. Exercită aceeaşi putere prin acţiunea unită a Episcopilor răspândiţi în lume, când ca
atare ea este impusă sau acceptată în mod liber de Pontiful Roman, astfel încât să aibă loc un
adevărat act colegial.
§ 3. Este dreptul Pontifului Roman să aleagă şi să impună, în funcţie de nevoile Bisericii,
modalităţile în care Colegiul Episcopilor să exercite în mod colegial propriul oficiu cu privire
la Biserica universală.
65

68

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 338 – § 1. Numai Pontifului Roman îi revine de drept să convoace Conciliul
Ecumenic, să-l prezideze personal sau prin alţii, de asemenea, să-l transfere, să-l întrerupă sau
să-l dizolve şi să-i aprobe decretele.
§ 2. Tot Pontifului Roman îi revine de drept să stabilească problemele ce trebuie tratate şi
normele ce trebuie respectate în Conciliu; la problemele propuse de Pontiful Roman, Părinţii
Conciliului pot să adauge şi altele, care trebuie să fie aprobate de acelaşi Pontif Roman.
Can. 339 – § 1. Toţi Episcopii, şi numai Episcopii, care sunt membri ai Colegiului
Episcopilor, au dreptul şi datoria să participe la Conciliul Ecumenic cu vot deliberativ.
§ 2. La Conciliul Ecumenic pot apoi să fie invitaţi de către autoritatea supremă a Bisericii,
căreia îi revine datoria să stabilească rolul pe care îl au în Conciliu, şi alţii care nu au
consacrarea episcopală.
Can. 340 – În cazul în care Scaunul Apostolic rămâne vacant în timpul celebrării
Conciliului, acesta este întrerupt ipso iure, până când noul Suveran Pontif porunceşte ca
acelaşi Conciliu să fie continuat sau dizolvat.
Can. 341 – § 1. Decretele Conciliului Ecumenic nu au forţa de a obliga, dacă nu au fost
aprobate de Pontiful Roman împreună cu Părinţii Conciliului şi dacă nu au fost confirmate de
acelaşi Pontif şi promulgate din ordinul său.
§ 2. Decretele pe care le dă Colegiul Episcopilor printr-un act propriu-zis colegial, dar
într-un mod diferit de cel voit sau liber acceptat de Pontiful Roman, pentru a avea putere de
lege, trebuie, de asemenea, să fie confirmate şi promulgate de Pontiful Roman.

CAPITOLUL II
Sinodul Episcopilor
Can. 342 – Sinodul Episcopilor este o adunare de Episcopi care, aleşi din diferitele regiuni
ale lumii, se întrunesc la intervale de timp stabilit, ca să favorizeze o unire strânsă între
Pontiful Roman şi Episcopi, ca să-l ajute cu sfaturile lor pe Pontiful Roman în menţinerea şi
propăşirea credinţei şi a moralei, în respectarea şi consolidarea disciplinei ecleziastice şi ca să
examineze problemele privind activitatea Bisericii în lume.
Can. 343 – Sinodului Episcopilor îi revine de drept să discute despre problemele ce
trebuie tratate şi să-şi exprime dorinţele, dar nu să le rezolve şi să dea decrete cu privire la
ele, decât dacă, în cazuri precise, Pontiful Roman i-a acordat puterea deliberativă, căruia, în
acest caz, îi revine datoria să ratifice decretele.
Can. 344 – Sinodul Episcopilor este direct sub autoritatea Pontifului Roman, căruia îi
revine dreptul:
1° să convoace sinodul, ori de câte ori consideră că acest lucru este oportun, şi să
stabilească locul unde trebuie să se desfăşoare întrunirile;
2° să ratifice alegerea membrilor, care trebuie să fie aleşi în conformitate cu dreptul
special, precum şi să desemneze şi să numească alţi membri;

66

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

69

3° să stabilească, la timpul potrivit, conform dreptului special, înainte de celebrarea
sinodului, problemele ce trebuie să fie tratate;
4° să stabilească ordinea lucrărilor;
5° să prezideze, personal sau prin alţii, sinodul;
6° să încheie, să transfere, să întrerupă şi să dizolve sinodul însuşi.
Can. 345 – Sinodul Episcopilor poate fi reunit în adunare generală, fie obişnuită, fie
extraordinară, adică în care sunt tratate probleme ce privesc direct binele întregii Biserici, sau
şi în adunare specială, adică în care sunt tratate probleme ce privesc una sau mai multe
regiuni determinate.
Can. 346 – § 1. Sinodul Episcopilor care se reuneşte în adunarea generală obişnuită este
alcătuit din membri, majoritatea Episcopi, aleşi pentru fiecare adunare de Conferinţele
Episcopilor, conform modalităţii stabilite de dreptul special al sinodului; alţii sunt desemnaţi
în virtutea aceluiaşi drept; alţii sunt numiţi direct de Pontiful Roman; tuturor acestora li se
alătură unii membri ai institutelor călugăreşti clericale, care sunt aleşi în conformitate cu
dispoziţiile aceluiaşi drept special.
§ 2. Sinodul Episcopilor, reunit în adunarea generală extraordinară pentru a trata probleme
care necesită o rezolvare promptă, este alcătuit din membri, majoritatea Episcopi, care sunt
desemnaţi conform dreptului special al sinodului, în virtutea oficiului pe care îl îndeplinesc,
alţii însă sunt numiţi direct de Pontiful Roman; tuturor acestora li se alătură unii membri ai
institutelor călugăreşti clericale, aleşi conform aceluiaşi drept special.
§ 3. Sinodul Episcopilor care se întruneşte în adunare specială este alcătuit din membri
desemnaţi mai cu seamă din acele regiuni pentru care este convocat, conform dreptului
special după care este reglementat sinodul.
Can. 347 – § 1. Când Pontiful Roman încheie lucrările adunării sinodului Episcopilor,
încetează funcţia încredinţată în sinod Episcopilor şi celorlalţi membri.
§ 2. Dacă Scaunul Apostolic devine vacant după convocarea sinodului sau în timpul
celebrării lui, se suspendă ipso iure nu numai reuniunea sinodului, dar şi funcţia încredinţată
membrilor în timpul desfăşurării lui, până când noul Pontif decretează fie dizolvarea
reuniunii, fie continuarea ei.
Can. 348 – § 1. Sinodul Episcopilor are un secretariat general permanent, care este condus
de un Secretar general, numit de Pontiful Roman, şi care este ajutat de un consiliu al
secretariatului, alcătuit din Episcopi, dintre care unii sunt aleşi, conform dreptului special, de
însuşi sinodul Episcopilor, iar alţii sunt numiţi de Pontiful Roman, însă funcţia tuturor
acestora încetează când începe o nouă adunare generală.
§ 2. Pentru fiecare adunare a sinodului Episcopilor sunt apoi aleşi unul sau mai mulţi
secretari speciali, numiţi de Pontiful Roman, care rămân în funcţie numai până la terminarea
reuniunii sinodale.

CAPITOLUL III
Cardinalii Sfintei Biserici Romane

67

70

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 349 – Cardinalii Sfintei Biserici Romane formează un colegiu special căruia îi
aparţine dreptul de a-l alege pe Pontiful Roman, în conformitate cu dreptul special. De
asemenea, Cardinalii sunt alături de Pontiful Roman fie acţionând colegial, când sunt
convocaţi pentru a trata probleme de importanţă majoră, fie personal, adică îndeplinind
diferite oficii prin care îl ajută pe Pontiful Roman, mai cu seamă în grija zilnică faţă de
Biserica universală.
Can. 350 – § 1. Colegiul cardinalilor este împărţit în trei ordine (ranguri): episcopal, la
care aparţin Cardinalii cărora Pontiful Roman le acordă titlul unei Biserici din împrejurimile
Romei, precum şi Patriarhii orientali care au fost cooptaţi în Colegiul Cardinalilor; prezbiteral
şi diaconal.
§ 2. Fiecărui Cardinal din ordinul prezbiteral şi diaconal i se încredinţează de către
Pontiful Roman un titlu sau, respectiv, o diaconie în Roma.
§ 3. Patriarhii orientali care fac parte din Colegiul Cardinalilor au ca titlu scaunul lor
patriarhal.
§ 4. Cardinalul Decan are ca titlu dieceza de Ostia, împreună cu o altă Biserică, al cărei
titular era deja.
§ 5. Prin opţiune făcută în Consistoriu şi aprobată de Suveranul Pontif, respectându-se
prioritatea de consacrare şi de promovare, Cardinalii din ordinul prezbiteral pot să treacă la
un alt titlu, iar Cardinalii din ordinul diaconal la o altă diaconie şi, dacă au rămas în ordinul
diaconal timp de un deceniu întreg, pot trece chiar la ordinul prezbiteral.
§ 6. Cardinalul care trece prin opţiune de la ordinul diaconal la ordinul prezbiteral
dobândeşte precedenţă asupra tuturor Cardinalilor presbiteri care au fost ridicaţi după el la
demnitatea de Cardinal.
Can. 351 – § 1. Pentru a fi promovaţi Cardinali sunt aleşi în mod liber de către Pontiful
Roman acei bărbaţi care au primit cel puţin hirotonirea presbiterală şi care se remarcă
admirabil prin doctrină, moralitate, evlavie şi prin prudenţă în acţiunile lor; cei care nu sunt
încă Episcopi trebuie să primească consacrarea episcopală.
§ 2. Cardinalii sunt creaţi prin decret al Pontifului Roman, făcut public în faţa Colegiului
Cardinalilor; după această publicare, ei au obligaţii şi se bucură de drepturile stabilite de lege.
§ 3. Un promovat la demnitatea de Cardinal, a cărui creare este anunţată de Pontiful
Roman, dar al cărui nume este păstrat in pectore, nu are între timp nici una dintre obligaţiile
Cardinalilor şi nu se bucură de nici unul dintre drepturile lor; în schimb, după ce numele lui a
fost făcut public de Pontiful Roman, este ţinut la aceste îndatoriri şi beneficiază de aceste
drepturi, iar de dreptul de precedenţă se bucură din ziua rezervării in pectore.
Can. 352 – § 1. Colegiul Cardinalilor este prezidat de un Decan, iar când acesta e
împiedicat, este înlocuit de Vicedecan. Decanul, sau Vicedecanul, nu are nici o jurisdicţie
asupra celorlalţi Cardinali, ci este considerat primul între egali.
§ 2. Devenind vacant oficiul de Decan, cardinalii onoraţi cu titlul unei Biserici din
împrejurimile Romei, şi numai ei, sub preşedinţia Vicedecanului, dacă e prezent, sau a
68

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

71

aceluia mai în vârstă dintre ei, să aleagă pe unul din grupul lor care să îndepli-nească rolul de
Decan al Colegiului; să comunice numele lui Pontifului Roman, căruia îi revine de drept să-l
aprobe pe cel ales.
§ 3. Tot astfel, cum este prevăzut în § 2, este ales şi Vicedecanul, prezidând însuşi
Decanul; şi aprobarea alegerii Vicedecanului îi revine de drept Pontifului Roman.
§ 4. Dacă Decanul şi Vicedecanul nu au domiciliul în Roma, să şi-l dobândească aici.
Can. 353 – § 1. Cardinalii îl ajută prin acţiune colegială pe Păstorul suprem al Bisericii,
mai ales în Consistorii, în care sunt reuniţi din ordinul şi sub preşedinţia Pontifului Roman.
Consistoriile sunt obişnuite şi extraordinare.
§ 2. La Consistoriul obişnuit sunt convocaţi toţi Cardinalii, cel puţin cei care se află în
Roma, pentru a fi consultaţi asupra unor probleme grave, dar care survin în mod frecvent, sau
pentru a îndeplini anumite acte deosebit de solemne.
§ 3. La Consistoriul extraordinar, care este celebrat când cerinţe speciale ale Bisericii sau
probleme mai grave ce trebuie tratate recomandă aceasta, sunt convocaţi toţi Cardinalii.
§ 4. Numai Consistoriul obişnuit, în care sunt celebrate anumite solemnităţi, poate fi
public, adică, în afară de Cardinali, sunt admişi prelaţi, reprezentanţi ai societăţilor civile sau
alţi invitaţi.
Can. 354 – Părinţii Cardinali, cărora li s-a încredinţat conducerea Congregaţiilor şi a altor
instituţii permanente ale Curiei romane şi ale Statului Vatican, şi care au împlinit vârsta de
şaptezeci şi cinci de ani, sunt rugaţi să prezinte renunţarea la oficiu în faţa Pontifului Roman
care, după ce va analiza toate circumstanţele, va lua o decizie.
Can. 355 – § 1. Cardinalului Decan îi revine de drept să confere consacrarea episcopală
celui care a fost ales Pontif Roman fără să fie episcop; dacă Decanul este împiedicat, acest
drept îi revine Vicedecanului, iar dacă şi acesta este împiedicat, Cardinalului mai în vârstă din
ordinul episcopal.
§ 2. Cardinalul Protodiacon anunţă poporului numele noului Suveran Pontif; tot el impune
Mitropoliţilor paliul sau îl înmânează delegaţiilor acestora, în numele Pontifului Roman.
Can. 356 – Cardinalii sunt obligaţi să colaboreze din toată inima cu Pontiful Roman. Prin
urmare, Cardinalii care îndeplinesc un oficiu în Curia romană şi nu sunt Episcopi diecezani
sunt obligaţi să aibă reşedinţa în Roma; Cardinalii care au grija unei dieceze în calitate de
Episcopi diecezani să se deplaseze la Roma ori de câte ori sunt convocaţi de Pontiful Roman.
Can. 357 – § 1. Cardinalii cărora le-a fost desemnată ca titlu o Biserică din împrejurimile
Romei sau o Biserică din Roma, după ce au luat-o în posesie, să promoveze prin sfatul şi
ocrotirea lor binele acestor dieceze şi biserici, neavând totuşi nici o putere de conducere
asupra acestora, şi sub nici un motiv să nu se amestece în chestiunile privind administrarea
bunurilor, disciplina sau slujirea bisericilor.

69

72

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cardinalii care se află în afara Romei şi în afara diecezei proprii sunt exempţi, cu
privire la cele ce ţin de persoana lor, de puterea de conducere a Episcopului diecezei în care
se află.
Can. 358 – Cardinalul, căruia Pontiful Roman îi încredinţează funcţia de a-l reprezenta la
o celebrare solemnă sau la o reuniune de persoane în calitate de Legatus a latere, ca şi cum ar
fi un alter ego al lui, precum şi acela căruia i se încredinţează o funcţie pastorală precisă în
calitate de trimis special, au autoritatea legală numai cu privire la acele chestiuni care le-au
fost încredinţate de Pontiful Roman.
Can. 359 – Când Scaunul Apostolic este vacant, Colegiul Cardinalilor se bucură în
Biserică numai de acea putere ce îi este acordată de legea specială.

CAPITOLUL IV
Curia Romană
Can. 360 – Curia Romană, prin care Suveranul Pontif obişnuieşte să rezolve problemele
întregii Biserici, şi care în numele lui şi din ordinul lui îşi îndeplineşte funcţia spre binele şi în
slujba Bisericii, cuprinde Secretariatului de Stat sau Papal, Consiliul pentru afacerile publice
ale Bisericii, Congregaţiile, Tribunalele şi alte organisme. Structura şi competenţa tuturor
acestora sunt stabilite de o lege specială.
Can. 361 – În acest cod, sub denumirea de Scaunul Apostolic sau Sfântul Scaun este
inclus nu numai Pontiful Roman, ci sunt incluse – dacă nu se constată altfel din natura
lucrului sau din context – şi Secretariatul de Stat, Consiliul pentru afacerile publice ale
Bisericii şi celelalte organisme ale Curiei romane.

CAPITOLUL V
Legaţii Pontifului Roman
Can. 362 – Pontiful Roman are dreptul înnăscut şi independent de a numi şi de a trimite
Legaţii săi să fie pe lângă Bisericile particulare în diferitele naţiuni sau regiuni, fie pe lângă
state şi autorităţi publice, precum şi dreptul de a-i transfera şi de a-i rechema, respectând
totuşi normele dreptului internaţional cu privire la trimiterea şi revocarea Legaţilor acreditaţi
pe lângă state.
Can. 363 – § 1. Legaţilor Pontifului Roman le este încredinţat oficiul de a-l reprezenta în
mod stabil pe însuşi Pontiful Roman pe lângă Bisericile particulare sau chiar pe lângă statele
şi autorităţile publice la care au fost trimişi.
§ 2. Reprezintă Scaunul Apostolic chiar şi aceia care sunt însărcinaţi cu o Misiune
pontificală în calitate de Delegaţi sau Observatori la Organismele internaţionale sau la
Conferinţe şi Congrese.
Can. 364 – Principala sarcină a Legatului pontifical este de a face să devină mereu mai
tari şi mai eficiente legăturile de unitate dintre Scaunul Apostolic şi Bisericile particulare.
Prin urmare, în cadrul competenţei sale, Legatului pontifical îi revine de drept:

70

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

73

1° să informeze Scaunul Apostolic cu privire la condiţiile în care se află Bisericile
particulare şi cu privire la tot ceea ce are legătură cu însăşi viaţa Bisericii şi binele sufletelor;
2° să-i sprijine pe Episcopi cu fapta şi cu sfatul, rămânând desigur neştirbită exercitarea
puterii legitime a acestora;
3° să menţină relaţii strânse cu Conferinţa Episcopilor, oferindu-i tot sprijinul;
4° cât priveşte numirea Episcopilor, să transmită sau să propună Scaunului Apostolic
numele candidaţilor şi să instrumenteze procesul informativ despre cei care trebuie să fie
promovaţi, conform normelor date de Scaunul Apostolic;
5° să se străduiască să fie promovat tot ceea ce priveşte pacea, progresul şi cooperarea
dintre popoare;
6° să colaboreze cu Episcopii în vederea favorizării de relaţii oportune între Biserica
Catolică şi celelalte Biserici şi comunităţi ecleziale, ba chiar şi religiile necreştine;
7° să apere, de comun acord cu Episcopii, în faţa autorităţilor de stat, tot ceea ce ţine de
misiunea Bisericii şi a Scaunului Apostolic;
8° de asemenea, să exercite facultăţile şi să îndeplinească toate celelalte mandate care îi
sunt încredinţate de Scaunul Apostolic.
Can. 365 – § 1. Legaţii pontificali care sunt acreditaţi în acelaşi timp şi pe lângă state în
conformitate cu normele dreptului internaţional au şi misiunea specială:
1° de a promova şi sprijini legăturile de prietenie dintre Scaunul Apostolic şi autorităţile
statului;
2° de a se ocupa în mod activ de problemele privitoare la raporturile dintre Biserică şi stat,
în mod special interesându-se de stipularea şi realizarea de concordate şi alte convenţii de
acest fel.
§ 2. În tratarea problemelor despre care vorbeşte § 1, Legatul pontifical, în funcţie de cum
cer împrejurările, să nu omită să ceară părerea şi sfatul Episcopilor din respectivul teritoriu
ecleziastic şi să-i informeze despre mersul tratativelor.
Can. 366 – Dată fiind natura specială a funcţiei Legatului pontifical:
1° sediul Legaţiei pontificale este scos de sub puterea de conducere a Ordinariului locului,
cu excepţia celebrării căsătoriilor;
2° Legatul pontifical, înştiinţându-i în limita posibilităţilor pe Ordinariii locului, poate să
săvârşească celebrări liturgice, inclusiv slujbe pontificale, în toate bisericile legaţiei sale.
Can. 367 – Funcţia Legatului pontifical nu încetează când Scaunul Apostolic devine
vacant, în afară de cazul când este stabilit altfel în scrisorile pontificale; în schimb, încetează
prin expirarea mandatului, prin revocare intimată, prin renunţare acceptată de Pontiful
Roman.

SECŢIUNEA II
Bisericile particulare şi grupările lor
TITLUL I
Bisericile particulare şi autoritatea stabilită în ele
CAPITOLUL I
Bisericile particulare

71

74

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 368 – Bisericile particulare, în care şi din care subzistă Biserica Catolică, una şi
unică sunt, în primul rând, diecezele, cărora, dacă nu se constată altfel, le sunt asimilate
prelatura teritorială şi abaţia teritorială, vicariatul apostolic şi prefectura apostolică, precum şi
administraţia apostolică înfiinţată în mod stabil.
Can. 369 – Dieceza este o porţiune a poporului lui Dumnezeu, încredinţată unui Episcop
pentru a o păstori cu colaborarea tuturor preoţilor săi, astfel încât, aderând la păstorul ei şi
adunată de el în Duhul Sfânt prin Evanghelie şi Euharistie, să constituie o Biserică particulară
în care este realmente prezentă şi acţionează Biserica lui Cristos, una, sfântă, catolică şi
apostolică.
Can. 370 – Prelatura teritorială, sau abaţia teritorială, este o porţiune precisă a poporului
lui Dumnezeu, delimitată din punct de vedere teritorial, a cărei grijă pastorală este
încredinţată, datorită unor circumstanţe speciale, unui Prelat sau, respectiv, unui Abate, care o
conduce în calitate de păstor propriu, asemenea unui Episcop diecezan.
Can. 371 – § 1. Vicariatul apostolic, sau prefectura apostolică, este o porţiune precisă a
poporului lui Dumnezeu, care, datorită unor circumstanţe deosebite, încă nu a fost constituită
ca dieceză şi care este încredinţată, pentru a fi păstorită, unui Vicar apostolic sau, respectiv,
unui Prefect apostolic, care o conduce în numele Suveranului Pontif.
§ 2. Administraţia apostolică este o porţiune precisă a poporului lui Dumnezeu, care,
datorită unor motive speciale şi deosebit de grave, nu este ridicată de Suveranul Pontif la
rangul de dieceză, şi a cărei grijă pastorală este încredinţată unui Administrator apostolic care
o conduce în numele Suveranului Pontif.
Can. 372 – § 1. De regulă, porţiunea poporului lui Dumnezeu, care constituie o dieceză
sau o altă Biserică particulară, va fi delimitată în cadrul unui teritoriu precis, astfel încât să-i
cuprindă pe toţi credincioşii care locuiesc în acel teritoriu.
§ 2. Cu toate acestea, când, după aprecierea autorităţii supreme a Bisericii, audiind şi
părerea Conferinţelor episcopale interesate, se consideră că este util, în acelaşi teritoriu pot fi
înfiinţate Biserici particulare distincte pe baza ritului credincioşilor sau pe baza unui alt motiv
asemănător
Can. 373 – Exclusiv autoritatea supremă a Bisericii are dreptul să înfiinţeze Biserici
particulare; acestea, odată înfiinţate în mod legitim, se bucură ipso iure de personalitate
juridică.
Can. 374 – § 1. Fiecare dieceză sau oricare altă Biserică particulară să fie divizată în părţi
distincte sau parohii.
§ 2. Pentru a se favoriza grija pastorală printr-o activitate comună, mai multe parohii
vecine pot fi reunite în grupări speciale, cum sunt decanatele.

CAPITOLUL II
Episcopii

72

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

75

ART. 1
Episcopii în general
Can. 375 – § 1. Episcopii, care din instituire divină sunt urmaşii apostolilor prin Duhul
Sfânt care le-a fost dăruit, sunt constituiţi Păstori în Biserică, pentru ca să fie şi ei maeştri ai
doctrinei, preoţi ai cultului sacru şi slujitori ai conducerii.
§ 2. Prin însăşi consacrarea episcopală, Episcopii primesc, împreună cu funcţia de a sfinţi,
şi funcţiile de a învăţa şi de a conduce, care totuşi din natura lor nu pot fi exercitate decât în
comuniune ierarhică cu capul şi cu membrii Colegiului.
Can. 376 – Sunt numiţi diecezani Episcopii cărora le-a fost încredinţată grija unei dieceze;
ceilalţi sunt numiţi titulari.
Can. 377 – § 1. Suveranul Pontif îi numeşte în mod liber pe Episcopi sau îi confirmă pe
cei care au fost aleşi în mod legitim.
§ 2. Cel puţin o dată la trei ani, Episcopii unei provincii ecleziastice sau, când acest lucru
este recomandat de împrejurări, Conferinţele Episcopilor să întocmească de comun acord şi
sub secret o listă cu preoţii, chiar şi membri ai institutelor de viaţă consacrată, care sunt mai
apţi pentru episcopat, şi să o trimită Scaunului Apostolic, rămânând inviolabil dreptul fiecărui
Episcop diecezan de a dezvălui aparte Scaunului Apostolic numele preoţilor pe care îi
consideră demni şi capabili pentru oficiul episcopal.
§ 3. Dacă nu a fost stabilit în mod legitim altfel, de fiecare dată când trebuie numit un
Episcop diecezan sau un Episcop coadiutor, cât priveşte cei trei candidaţi care trebuie propuşi
Scaunului Apostolic, Legatul pontifical trebuie să se informeze despre fiecare dintre ei şi să
comunice Scaunului Apostolic, împreună cu propriul vot, sugestiile Mitropolitului şi ale
Sufraganilor provinciei la care aparţine dieceza în cauză sau cu care este regrupată, precum şi
ale preşedintelui Conferinţei Episcopilor; în plus, Legatul pontifical să-i audieze şi pe unii
membri ai colegiului consultanţilor şi ai capitlului catedralei şi, dacă crede că e oportun, să
ceară separat şi în secret şi părerea altora din ambele categorii de clerici, precum şi a unor
laici care se disting prin înţelepciune.
§ 4. Dacă nu a fost prevăzut în mod legitim altfel, Episcopul diecezan, care consideră că
diecezei sale trebuie să i se dea un auxiliar, să propună Scaunului Apostolic o listă cu cel
puţin trei preoţi mai capabili pentru acest oficiu.
§ 5. De acum înainte, autorităţilor civile nu li se acordă nici un drept şi privilegiu de
alegere, de numire, de prezentare sau de desemnare a Episcopilor.
Can. 378 – § 1. Cât priveşte aptitudinea candidaţilor la episcopat, este necesar ca fiecare
din ei:
1° să exceleze prin credinţă puternică, moravuri bune, evlavie, zel pentru suflete,
înţelepciune, prudenţă şi virtuţi umane şi să fie înzestrat cu celelalte calităţi care îl fac capabil
să exercite oficiul episcopal;
2° să se bucure de reputaţie bună;
3° să aibă vârsta de cel puţin treizeci şi cinci de ani;
4° să fie preot de cel puţin cinci ani;

73

76

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

5° să aibă doctoratul, sau cel puţin licenţa, în sfânta Scriptură, teologie sau dreptul
canonic, dobândit într-un institut de studii aprobat de Scaunul Apostolic, sau măcar să fie cu
adevărat expert în aceste discipline.
§ 2. Judecata definitivă asupra aptitudinii candidatului aparţine Scaunului Apostolic.
Can. 379 – Dacă nu este împiedicat în mod legitim, oricine este promovat la episcopat
trebuie să primească consacrarea episcopală în termen de trei luni de la primirea scrisorilor
apostolice şi, desigur, înainte de a lua în primire oficiul.
Can. 380 – Înainte de luarea în primire canonică a oficiului său, cel promovat să facă
profesiunea de credinţă şi să presteze jurământ de fidelitate faţă de Scaunul Apostolic după
formula aprobată de acelaşi Scaun Apostolic.

ART. 2
Episcopii diecezani
Can. 381 – § 1. În dieceza ce îi este încredinţată, Episcopul diecezan are întreaga putere
ordinară, proprie şi nemijlocită, necesară pentru exercitarea funcţiei sale pastorale, cu
excepţia acelor cauze pe care dreptul sau un decret al Suveranului Pontif le rezervă autorităţii
supreme sau unei alte autorităţi ecleziastice.
§ 2. Cei care sunt în fruntea celorlalte comunităţi de credincioşi, despre care vorbeşte can.
368, sunt echivalaţi în drept Episcopului diecezan, în afară de cazul când din natura lucrului
sau dintr-o dispoziţie a dreptului rezultă altfel.
Can. 382 – § 1. Înainte de luarea în primire canonică a diecezei, Episcopul promovat nu
poate să se amestece în exercitarea oficiului ce îi este încredinţat; poate totuşi să exercite
oficiile pe care le avea deja în dieceză în momentul promovării, rămânând neschimbată
dispoziţia can. 409, § 2.
§ 2. Dacă nu este reţinut de un impediment legitim, cel promovat la oficiul de Episcop
diecezan trebuie să ia în primire canonică dieceza în decurs de patru luni de la primirea
scrisorilor apostolice, dacă nu este consacrat Episcop; dacă este deja consacrat, în decurs de
două luni de la primirea aceloraşi scrisori.
§ 3. Episcopul ia în primire canonică dieceza îndată ce a prezentat în dieceză, personal sau
printr-un procurant, colegiului consultanţilor scrisorile apostolice, în prezenţa cancelarului
curiei, care consemnează faptul într-un proces verbal, sau în diecezele nou înfiinţate, îndată
ce a comunicat aceleaşi scrisori clerului şi poporului prezent în catedrală, iar preotul cel mai
în vârstă dintre cei prezenţi consemnează faptul într-un proces verbal.
§ 4. Se recomandă foarte mult ca luarea în primire canonică să aibă loc în timpul unei
celebrări liturgice în biserica catedrală, în prezenţa clerului şi a poporului.
Can. 383 – § 1. În exercitarea funcţiei pastorale, Episcopul diecezan să fie preocupat faţă
de toţi credincioşii încredinţaţi grijii sale, oricare ar fi vârsta, condiţia sau naţionalitatea lor,
atât faţă de cei care locuiesc în teritoriul respectiv, cât şi faţă de cei care se află acolo
temporar, îndreptându-se cu spirit apostolic şi spre cei care, din cauza condiţiilor în care
74

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

77

trăiesc, nu pot să beneficieze suficient de o normală îngrijire pastorală, precum şi spre cei
care au părăsit practica religioasă.
§ 2. Dacă în dieceza sa există credincioşi de alt rit, să se îngrijească de nevoile lor
spirituale fie prin preoţi sau parohii care aparţin aceluiaşi rit, fie printr-un Vicar episcopal.
§ 3. Să se poarte cu omenie şi caritate faţă de fraţii care nu sunt în comuniune deplină cu
Biserica Catolică, încurajând, de asemenea, ecumenismul, aşa cum este el înţeles de Biserică.
§ 4. Pe cei nebotezaţi să-i considere ca fiind încredinţaţi lui în Domnul, pentru ca şi pentru
ei să strălucească dragostea lui Cristos, al cărui martor Episcopul trebuie să fie în faţa tuturor.
Can. 384 – Episcopul diecezan să-i însoţească cu o grijă deosebită pe preoţi, pe care să-i
audieze ca pe nişte ajutători şi sfătuitori, să le apere drepturile şi să vegheze ca ei să-şi
îndeplinească corect îndatoririle propriei stări şi să beneficieze de mijloacele şi instituţiile de
care au nevoie pentru a-şi îmbogăţi viaţa spirituală şi intelectuală; de asemenea, să se
îngrijească, conform dreptului, ca ei să aibă o întreţinere decentă şi să beneficieze de asistenţă
socială.
Can. 385 – Episcopul diecezan să încurajeze cât mai mult posibil vocaţiile la diferitele
slujiri şi la viaţa consacrată, acordând o atenţie specială vocaţiilor preoţeşti şi misionare.
Can. 386 – § 1. Episcopul diecezan este obligat să propună şi să explice credincioşilor
adevărurile de credinţă ce trebuie crezute şi aplicate în viaţă, predicând el însuşi deseori; de
asemenea, să aibă grijă să fie respectate în mod conştiincios dispoziţiile canoanelor
referitoare la slujirea cuvântului, mai cu seamă cele privind omilia şi instruirea catehetică,
astfel încât să fie transmisă tuturor întreaga învăţătură creştină.
§ 2. Să apere cu tărie, folosind mijloacele ce i se par mai potrivite, integritatea şi unitatea
credinţei, recunoscând totuşi justa libertate în aprofundarea ulterioară a adevărurilor.
Can. 387 – Amintindu-şi că este obligat să ofere pildă de sfinţenie prin dragoste, umilinţă
şi simplitate vieţii sale, Episcopul diecezan să se străduiască să promoveze prin orice mijloc
sfinţenia credincioşilor, conform chemării proprii a fiecăruia, şi, fiind principalul împărţitor al
tainelor lui Dumnezeu, să se străduiască fără încetare încât credincioşii încredinţaţi grijii sale
să crească în har prin celebrarea sacramentelor şi să cunoască şi să trăiască misterul pascal.
Can. 388 – § 1. După luarea în primire a diecezei, Episcopul diecezan trebuie să aplice
Liturghia pentru poporul ce i-a fost încredinţat, în fiecare duminică şi în celelalte sărbători
care, în regiunea sa, sunt de poruncă.
§ 2. Episcopul trebuie să celebreze şi să aplice personal Liturghia pentru popor în zilele
prevăzute de § 1; dacă, însă, dintr-un motiv legitim, nu o poate celebra, să o aplice în aceleaşi
zile prin altcineva, sau el personal în alte zile.
§ 3. Episcopul, căruia, în afară de dieceza sa, îi sunt încredinţate şi alte dieceze, chiar şi cu
titlul de administraţie, îndeplineşte obligaţia aplicând o singură Liturghie pentru tot poporul
ce îi este încredinţat.

75

78

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Episcopul care nu a îndeplinit obligaţia despre care este vorba în §§ 1-3 să aplice cât
mai curând pentru popor atâtea Liturghii câte a omis.
Can. 389 – Să prezideze des celebrarea Preasfintei Euharistii în biserica catedrală sau întro altă biserică din dieceza sa, mai ales în sărbătorile de poruncă şi în alte solemnităţi.
Can. 390 – Episcopul diecezan poate să celebreze slujbe pontificale în toată dieceza sa,
însă nu în afara diecezei fără consimţământul expres, sau cel puţin presupus în mod rezonabil,
al Ordinariului locului.
Can. 391 – § 1. Episcopului diecezan îi revine de drept datoria de a conduce Biserica
particulară ce i-a fost încredinţată, cu putere legislativă, executivă şi judecătorească, conform
dreptului.
§ 2. Episcopul exercită personal puterea legislativă; exercită puterea executivă fie
personal, fie prin Vicarii generali sau episcopali, conform dreptului; exercită puterea
judecătorească fie personal, fie prin Vicarul judecătoresc şi prin judecători, conform
dreptului.
Can. 392 – § 1. Întrucât trebuie să apere unitatea întregii Biserici, Episcopul este obligat
să promoveze disciplina comună întregii Biserici şi, de aceea, să solicite respectarea tuturor
legilor ecleziastice.
§ 2. Să vegheze să nu se introducă abuzuri în disciplina ecleziastică, mai cu seamă în ceea
ce priveşte slujirea cuvântului, celebrarea sacramentelor şi a sacramentaliilor, cultul lui
Dumnezeu şi al sfinţilor, precum şi administrarea bunurilor.
Can. 393 – Episcopul diecezan reprezintă dieceza în toate problemele ei juridice.
Can. 394 – § 1. Episcopul să încurajeze în dieceză diferitele forme de apostolat şi să aibă
grijă ca în toată dieceza, sau în circumscripţiile ei particulare, toate operele de apostolat să fie
coordonate sub conducerea sa, respectând natura proprie a fiecăreia.
§ 2. Să stăruie asupra obligaţiei ce o au credincioşii de a face apostolat, conform condiţiei
şi capacităţii fiecăruia, şi să-i îndemne să participe la diferitele opere de apostolat şi să le
sprijine, în funcţie de nevoile locului şi timpului.
Can. 395 – § 1. Chiar dacă are un coauditor sau un auxiliar, Episcopul diecezan este
obligat prin lege la reşedinţă personală în dieceză.
§ 2. Pe lângă absenţele motivate de vizita ad limina, de participarea obligatorie la Concilii,
la sinodul Episcopilor, la Conferinţa Episcopilor, sau de un alt oficiu ce îi este încredinţat în
mod legitim, Episcopul poate să lipsească din dieceză, dintr-un motiv just, nu mai mult de o
lună, fie continuă, fie cu întreruperi, cu condiţia să fie sigur că absenţa sa nu pricinuieşte vreo
pagubă diecezei.
§ 3. Să nu lipsească din dieceză în zilele Crăciunului, ale Săptămânii Sfinte şi Învierii
Domnului, ale Rusaliilor şi Trupului şi Sângelui lui Cristos, decât dintr-un motiv grav şi
urgent.

76

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

79

§ 4. Dacă Episcopul a lipsit ilegal din dieceză mai mult de şase luni, Mitropolitul să
înştiinţeze Scaunul Apostolic despre această absenţă; dacă, însă, este vorba de Mitropolit, să
facă acelaşi lucru Sufraganul mai vechi în numire.
Can. 396 – § 1. Episcopul este obligat să viziteze în fiecare an dieceza, în întregime sau
parţial, astfel încât cel puţin o dată la cinci ani să viziteze întreaga dieceză în mod personal
sau, dacă este împiedicat în mod legitim, fie prin Episcopul coadiutor sau prin Episcopul
auxiliar, fie prin Vicarul general sau prin Vicarul episcopal, fie printr-un alt preot.
§ 2. Episcopul îşi poate alege preoţii pe care îi preferă pentru a-l însoţi şi a-l ajuta cu
ocazia vizitei, dezaprobându-se orice privilegiu contrar sau orice cutumă contrară.
Can. 397 – § 1. Sunt supuse vizitei obişnuite a Episcopului persoanele, instituţiile catolice,
lucrurile şi locurile sacre, care se află în cadrul diecezei.
§ 2. Episcopul poate să-i viziteze pe membrii institutelor călugăreşti de drept pontifical şi
casele lor numai în cazurile prevăzute în mod expres de drept.
Can. 398 – Episcopul să se străduiască să facă vizita pastorală cu toată conştiinciozitatea
şi să aibă grijă să nu constituie pentru nimeni o povară prin cheltuieli de prisos.
Can. 399 – § 1. Episcopul diecezan trebuie să prezinte Suveranului Pontif, o dată la cinci
ani, un raport despre starea diecezei ce îi este încredinţată, după forma şi timpul stabilite de
Scaunul Apostolic.
§ 2. Dacă anul stabilit pentru prezentarea raportului cade în întregime sau în parte în primii
doi ani de la începerea conducerii diecezei, Episcopul poate, de data aceasta, să se abţină de a
întocmi şi de a prezenta raportul.
Can. 400 – § 1. Dacă nu a fost stabilit altfel de către Scaunul Apostolic, în anul în care
trebuie să prezinte Suveranului Pontif raportul, Episcopul diecezan să se ducă la Roma pentru
a venera mormintele Sfinţilor Apostoli Petru şi Paul şi pentru a se prezenta la Pontiful
Roman.
§ 2. Episcopul să îndeplinească personal obligaţia de mai sus, în afară de cazul când este
împiedicat în mod legitim; în acest caz, să o îndeplinească prin coadiutor, dacă are, sau prin
auxiliar, sau printr-un preot capabil din rândul preoţimii sale, care locuieşte în dieceza sa.
§ 3. Vicarul apostolic poate să îndeplinească această obligaţie printr-un procurant, chiar
unul care locuieşte în Roma; Prefectul apostolic nu are această obligaţie.
Can. 401 – § 1. Episcopul diecezan, care a împlinit vârsta de şaptezeci şi cinci de ani, este
rugat să prezinte renunţarea la oficiul său Suveranului Pontif, care va decide, analizând toate
circumstanţele.
§ 2. Episcopul diecezan care, din cauza bolii sau unui alt motiv grav, s-ar dovedi mai puţin
capabil în a-şi îndeplini oficiul, este rugat stăruitor să prezinte renunţarea la oficiu.
Can. 402 – § 1. Episcopul, a cărui renunţare la oficiu a fost acceptată, păstrează titlul de
Episcop emerit al diecezei sale şi, dacă doreşte, poate să locuiască în dieceză, în afară de
77

80

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

cazul în care, ca urmare a unor circumstanţe speciale, este prevăzut altfel de către Scaunul
Apostolic.
§ 2. Conferinţa Episcopilor trebuie să aibă grijă să se asigure întreţinerea cuvenită şi
demnă a Episcopului care a renunţat, ţinând seama că această obligaţie îi revine, în primul
rând, diecezei pe care el a slujit-o.

ART. 3
Episcopii coadiutori şi auxiliari
Can. 403 – § 1. Când nevoile pastorale ale diecezei reclamă aceasta, să fie numiţi, la
cererea Episcopului diecezan, unul sau mai mulţi Episcopi auxiliari. Episcopul auxiliar nu se
bucură de dreptul de succesiune.
§ 2. În circumstanţele mai grave, chiar de natură personală, Episcopului diecezan îi poate
fi dat un Episcop auxiliar înzestrat cu facultăţi speciale.
§ 3. În cazul în care consideră că este mai oportun, Sfântul Scaun poate să numească din
oficiu un Episcop coadiutor, înzestrat şi el cu facultăţi speciale. Episcopul coadiutor se
bucură de dreptul de succesiune.
Can. 404 – § 1. Episcopul coadiutor îşi ia în primire oficiul când prezintă, personal sau
prin procurant, Episcopului diecezan şi colegiului consultanţilor scrisorile apostolice de
numire, fiind de faţă şi cancelarul curiei, care să întocmească un proces verbal despre luarea
în primire.
§ 2. Episcopul auxiliar îşi ia în primire oficiul când îi prezintă Episcopului diecezan
scrisorile apostolice de numire, fiind de faţă cancelarul curiei, care să întocmească un proces
verbal despre luarea în primire.
§ 3. Dacă Episcopul diecezan este total împiedicat, este suficient ca atât Episcopul
coadiutor, cât şi Episcopul auxiliar să prezinte scrisorile apostolice de numire colegiului
consultanţilor, fiind de faţă cancelarul curiei.
Can. 405 – § 1. Episcopul coadiutor şi Episcopul auxiliar au obligaţiile şi drepturile ce
sunt stabilite de dispoziţiile canoanelor care urmează, precum şi pe acelea ce sunt specificate
în scrisorile de numire.
§ 2. Episcopul coadiutor şi Episcopul auxiliar, despre care vorbeşte can. 403, § 2, îl ajută
pe Episcopul diecezan în întreaga conducere a diecezei şi îi ţin locul în caz de absenţă sau de
împiedicare.
Can. 406 – § 1. Episcopul coadiutor, de asemenea, şi Episcopul auxiliar despre care
vorbeşte can. 403, § 2, să fie numit de Episcopul diecezan Vicar general; în plus, Episcopul
diecezan să-i încredinţeze cu precădere lui, şi nu altora, tot ceea ce, conform dreptului,
necesită un mandat special.
§ 2. Dacă în scrisorile apostolice nu este stabilit altfel şi rămânând neschimbată dispoziţia
din § 1, Episcopul diecezan să-l numească pe auxiliar sau pe auxiliari Vicari generali sau cel
78

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

81

puţin Vicari episcopali, care să depindă numai de autoritatea sa sau de aceea a Episcopului
coadiutor sau a Episcopului auxiliar despre care vorbeşte can. 403, § 2.
Can. 407 – § 1. Ca să fie favorizat în cel mai înalt grad binele prezent şi viitor al diecezei,
Episcopul diecezan, Episcopul coadiutor şi Episcopul auxiliar, despre care vorbeşte can. 403,
§ 2, să se consulte între ei cu privire la problemele de importanţă majoră.
§ 2. În evaluarea problemelor de importanţă majoră, mai ales a acelora de natură pastorală,
Episcopul diecezan să binevoiască a-i consulta mai întâi pe Episcopii auxiliari.
§ 3. Tocmai pentru că sunt chemaţi să participe la grija pastorală a Episcopului diecezan,
Episcopul coadiutor şi Episcopul auxiliar să-şi exercite atribuţiile în aşa fel încât să fie uniţi
cu el atât în fapte, cât şi în suflet.
Can. 408 – § 1. Episcopul coadiutor şi Episcopul auxiliar, când nu sunt reţinuţi de un
impediment just, sunt obligaţi, ori de câte ori Episcopul diecezan le cere aceasta, să celebreze
slujbele pontificale şi celelalte funcţiuni la care este ţinut Episcopul diecezan.
§ 2. Episcopul diecezan să nu încredinţeze în mod obişnuit altuia acele drepturi episcopale
şi funcţiuni pe care le poate exercita Episcopul coadiutor sau Episcopul auxiliar.
Can. 409 – § 1. Când scaunul episcopal devine vacant, Episcopul coadiutor devine
imediat Episcop al diecezei pentru care a fost numit, cu condiţia să o fi luat în primire în mod
legitim.
§ 2. Când scaunul episcopal devine vacant, iar autoritatea competentă nu a stabilit altfel,
Episcopul auxiliar păstrează, până când noul Episcop ia în primire scaunul, numai puterile şi
facultăţile de care se bucura ca Vicar general sau ca Vicar episcopal în timpul când scaunul
era ocupat; dacă nu a fost desemnat pentru funcţia de Administrator diecezan, să exercite
aceeaşi putere a sa, care desigur îi este conferită de drept, sub autoritatea Administratorului
diecezan care se află în fruntea conducerii diecezei.
Can. 410 – Episcopul coadiutor şi Episcopul auxiliar au obligaţia, ca şi Episcopul
diecezan, de a locui în dieceză; nu pot pleca din ea decât pentru un timp scurt, cu excepţia
cazului când trebuie să îndeplinească un oficiu în afara diecezei sau cu ocazia concediului,
care nu trebuie să depăşească o lună de zile.
Can. 411 – Cât priveşte renunţarea la oficiu a Episcopului coadiutor şi a Episcopului
auxiliar, se aplică dispoziţiile canoanelor 401 şi 402, § 2.

CAPITOLUL III
Scaunul împiedicat şi scaunul vacant
ART. 1
Scaunul împiedicat
Can. 412 – Scaunul episcopal este considerat împiedicat dacă Episcopul diecezan nu poate
absolut deloc să-şi exercite funcţia pastorală în dieceză, nici măcar să comunice prin scrisori

79

82

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

cu diecezanii săi, din cauza încarcerării, a condamnării la domiciliu forţat, a exilării sau a
incapacităţii.
Can. 413 – § 1. Când scaunul este împiedicat, dacă Sfântul Scaun nu a prevăzut altfel
conducerea diecezei îi revine de drept Episcopului coadiutor, dacă există; dacă nu există sau
este împiedicat, conducerea îi revine Episcopului auxiliar ori Vicarului general sau episcopal,
ori altui preot, respectându-se ordinea persoanelor stabilită în lista întocmită de Episcopul
diecezan imediat după ce a luat în primire dieceza; această listă, care trebuie comunicată
Mitropolitului, să fie reînnoită cel puţin o dată la trei ani şi păstrată sub secret de cancelar.
§ 2. Dacă nu există Episcop coadiutor sau, dacă există, este împiedicat şi lipseşte şi lista
prevăzută de § 1, îi revine colegiului consultanţilor datoria să aleagă un preot care să conducă
dieceza.
§ 3. Cine a primit conducerea diecezei, în conformitate cu §§ 1 sau 2, să informeze cât mai
curând Sfântul Scaun despre împiedicarea scaunului şi despre funcţia primită.
Can. 414 – Cine este chemat în mod interimar, conform can. 413, să-şi asume grija
pastorală a diecezei numai pentru perioada când scaunul este împiedicat, în exercitarea grijii
pastorale a diecezei are obligaţiile şi se bucură de puterea, care, conform dreptului, îi revin
Administratorului diecezan.
Can. 415 – Dacă Episcopul diecezan este oprit să-şi exercite funcţia ca urmare a unei
pedepse ecleziastice, Mitropolitul ori, dacă acesta lipseşte sau este vorba de el însuşi,
Episcopul sufragan cel mai vechi în ordinea promovării, să recurgă imediat la Sfântul Scaun,
ca acesta să ia măsurile necesare.

ART. 2
Scaunul vacant
Can. 416 – Scaunul episcopal devine vacant prin moartea Episcopului diecezan, prin
renunţarea acceptată de Pontiful Roman, prin transferare şi prin privaţiune intimată
Episcopului.
Can. 417 – Toate actele îndeplinite de Vicarul general sau de Vicarul episcopal sunt
valabile până în momentul în care ei ajung la cunoaşterea sigură a morţii Episcopului
diecezan. De asemenea, sunt valabile toate actele îndeplinite fie de Episcopul diecezan, fie de
Vicarul general sau episcopal până în momentul în care ei ajung la cunoaşterea sigură a
actelor pontificale amintite mai sus.
Can. 418 – § 1. De la primirea ştirii sigure a transferării, Episcopul trebuie ca în termen de
două luni să meargă în dieceza ad quam şi să o ia în primire canonică; din ziua luării în
primire a noii dieceze, dieceza a qua devine vacantă.
§ 2. De la primirea ştirii sigure a transferării şi până la luarea în primire canonică a noii
dieceze, Episcopul transferat:
1° obţine în dieceza a qua puterea de Administrator diecezan şi este ţinut la obligaţiile
acestui oficiu, în timp ce Vicarul general şi Vicarul episcopal pierd orice putere, rămânând
totuşi neschimbate dispoziţiile can. 409, § 2.
80

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

83

2° primeşte în dieceza a qua întreaga retribuţie proprie oficiului.
Can. 419 – Când scaunul devine vacant, conducerea diecezei îi revine Episcopului
auxiliar până la alegerea Administratorului diecezan; dacă sunt mai mulţi, îi revine celui mai
vechi în ordinea promovării; dacă nu există Episcop auxiliar, conducerea diecezei îi revine
colegiului consultanţilor, dacă Sfântul Scaun nu a prevăzut altfel. Cine îşi asumă astfel
conducerea diecezei să convoace fără întârziere colegiul competent pentru a-l alege pe
Administratorul diecezan.
Can 420 – Când într-un vicariat apostolic sau într-o prefectură apostolică scaunul devine
vacant, conducerea o ia Pro-vicarul şi, respectiv, Pro-prefectul, numiţi numai pentru acest
scop de Vicar şi de Prefect imediat după luarea în primire, în afară de cazul când a fost
stabilit altfel de către Sfântul Scaun.
Can. 421 – § 1. În termen de opt zile de la primirea ştirii despre vacanţa scaunului
episcopal, trebuie să fie ales de către colegiul consultanţilor un Administrator diecezan care
să conducă interimar dieceza, rămânând neatinsă dispoziţia can. 502, § 3.
§ 2. Dacă, indiferent din ce motiv, Administratorul diecezan nu a fost ales în mod legitim
în timpul stabilit, desemnarea lui îi revine Mitropolitului, iar dacă însăşi Biserica
mitropolitană este vacantă, sau concomitent mitropolitana şi sufragana, Episcopului sufragan
mai vechi, în ordinea promovării.
Can. 422 – Episcopul auxiliar, iar dacă acesta lipseşte, colegiul consultanţilor, să
informeze cât mai repede Scaunul Apostolic despre moartea Episcopului; tot astfel, cel ales
Administrator diecezan să-l informeze despre alegerea sa.
Can. 423 – § 1. Să fie desemnat un singur Administrator diecezan, dezaprobându-se orice
cutumă contrară, altminteri, alegerea este nulă.
§ 2. Administratorul diecezan să nu fie în acelaşi timp şi econom; de aceea, dacă economul
diecezei este ales Administrator diecezan, consiliul cu problemele economice să aleagă
temporar un alt econom.
Can. 424 – Administratorul diecezan să fie ales în conformitate cu dispoziţiile cann. 165178.
Can. 425 – § 1. Poate fi desemnat în mod valid pentru funcţia de Administrator diecezan
numai un preot care a împlinit vârsta de treizeci şi cinci de ani şi care nu a fost ales deja,
numit sau prezentat pentru acelaşi scaun vacant.
§ 2. Să fie ales ca Administrator diecezan un preot care să se remarce prin doctrină şi
prudenţă.
§ 3. Dacă nu au fost respectate dispoziţiile stabilite în § 1, Mitropolitul sau, dacă este
vacantă însăşi Biserica mitropolitană, Episcopul sufragan cel mai vechi în ordinea
promovării, după ce a recunoscut adevărul faptelor, prevalându-se de funcţia sa, să numească
un Administrator. Actele aceluia care a fost ales contrar dispoziţiilor din § 1 sunt nule ipso
iure.

81

84

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 426 – În timp ce scaunul este vacant, cine conduce dieceza înainte de desemnarea
Administratorului diecezan, are aceeaşi putere pe care dreptul o recunoaşte Vicarului general.
Can. 427 – § 1. Administratorul diecezan are obligaţiile şi se bucură de puterea
Episcopului diecezan, cu excepţia acelora care sunt excluse din natura lucrului sau ipso iure.
§ 2. După ce a acceptat alegerea, Administratorul diecezan obţine puterea fără a mai fi
necesară confirmarea din partea cuiva, rămânând inviolabilă obligaţia prevăzută de can. 833,
n. 4.
Can. 428 – § 1. Cât timp scaunul este vacant, să nu se schimbe nimic.
§ 2. Celor care se îngrijesc interimar de conducerea diecezei, le este interzis să
îndeplinească vreun act care ar putea să aducă un prejudiciu fie diecezei, fie drepturilor
episcopale; în mod deosebit le este interzis lor şi oricărei alte persoane de a sustrage, de a
distruge sau de a schimba fie personal, fie prin alţii vreun document al curiei diecezane.
Can. 429 – Administratorul diecezan are obligaţia de a locui în dieceză şi de a aplica
Liturghia pentru popor în conformitate cu can. 388.
Can. 430 – § 1. Funcţia Administratorului diecezan încetează prin luarea în primire a
diecezei de către noul Episcop.
§ 2. Înlăturarea Administratorului diecezan este rezervată Sfântului Scaun; eventuala
renunţare făcută de el însuşi trebuie să fie prezentată în formă autentică în faţa colegiului
competent pentru alegere şi nu are nevoie de acceptare; dacă Administratorul diecezan este
înlăturat, dacă renunţă sau moare, să fie ales un altul în conformitate cu can. 421.

TITLUL II
Grupările Bisericilor particulare
CAPITOLUL I
Provinciile ecleziastice şi regiunile ecleziastice
Can. 431 – § 1. Pentru promovarea unei activităţi pastorale comune a mai multor dieceze
vecine, potrivit cu circumstanţele persoanelor şi locurilor, şi pentru favorizarea într-un mod
mai adecvat a raporturilor dintre Episcopii diecezani, Bisericile particulare mai învecinate să
se reunească în provincii ecleziastice delimitate în mod precis din punct de vedere teritorial.
§ 2. De acum înainte, de regulă, să nu existe dieceze exempte; aşadar, toate diecezele şi
celelalte Biserici particulare, care se află înlăuntrul teritoriului unei provincii ecleziastice,
trebuie să fie incluse în această provincie ecleziastică.
§ 3. Exclusiv autorităţii supreme a Bisericii îi aparţine de drept să înfiinţeze, să suprime
sau să modifice provinciile ecleziastice, audiind părerea Episcopilor interesaţi.
Can. 432 – § 1. În cadrul provinciei ecleziastice, se bucură de autoritate, conform
normelor dreptului, conciliul provincial şi Mitropolitul.

82

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

85

§ 2. Provincia se bucură ipso iure de personalitate juridică.
Can. 433 – § 1. Când se consideră că este util, mai cu seamă în ţările în care Bisericile
particulare sunt mai numeroase, provinciile ecleziastice mai apropiate pot fi regrupate de
Sfântul Scaun, la propunerea Conferinţei Episcopilor, în regiuni ecleziastice.
§ 2. Regiunea ecleziastică poate fi ridicată la rangul de persoană juridică.
Can. 434 – Adunării Episcopilor regiunii ecleziastice îi revine datoria să sprijine
cooperarea şi activitatea pastorală comună în regiune; totuşi, puterile, care în canoanele
acestui Cod sunt atribuite Conferinţei Episcopilor, nu aparţin de drept acestei adunări, în
afară de cazul când vreuna dintre ele i-a fost acordată în mod special de Sfântul Scaun.

CAPITOLUL II
Mitropoliţii
Can. 435 – Provincia ecleziastică este condusă de un Mitropolit, care este Arhiepiscopul
diecezei în fruntea căreia este pus. Acest oficiu este anexat scaunului episcopal stabilit sau
aprobat de Pontiful Roman.
Can. 436 – § 1. În diecezele sufragane, Mitropolitul are datoria:
1° să vegheze ca credinţa şi disciplina ecleziastică să fie respectate cu grijă şi să-l
informeze pe Pontiful Roman despre eventualele abuzuri;
2° să facă vizita canonică, după ce în prealabil motivul a fost aprobat de Scaunul
Apostolic, dacă sufraganul a neglijat-o;
3° să numească Administratorul diecezan, conform cann. 421, § 2 şi 425, § 3.
§ 2. Când circumstanţele cer aceasta, Scaunul Apostolic poate să acorde Mitropolitului
funcţii şi puteri speciale, care trebuie stabilite în dreptul particular.
§ 3. Mitropolitul nu are nici o altă putere de conducere în diecezele sufragane; totuşi, poate
să celebreze funcţiuni sacre în toate bisericile, ca şi Episcopul în dieceza proprie, după ce l-a
avizat pe Episcopul diecezan, când este vorba de biserica catedrală.
Can. 437 – § 1. În termen de trei luni de la consacrarea episcopală sau, dacă a fost deja
consacrat, de la atribuirea canonică, Mitropolitul este obligat să ceară de la Pontiful Roman,
personal sau printr-un procurant, paliul, care este semnul puterii cu care Mitropolitul, în
comuniune cu Biserica Romană, este învestit de drept în provincia sa.
§ 2. Mitropolitul poate să poarte paliul, conform legilor liturgice, în orice biserică din
provincia sa ecleziastică, nu însă în afara ei, nici chiar cu consimţământul Episcopului
diecezan.
§ 3. Dacă este transferat într-un alt scaun mitropolitan, Mitropolitul are nevoie de un nou
paliu.
Can. 438 – În Biserica Latină, titlul de Patriarh şi cel de Primat, în afară de o prerogativă
de onoare, nu comportă nici o putere de conducere, dacă nu se constată că unii Patriarhi sau
Primaţi au o anumită putere în virtutea unui privilegiu apostolic sau a unei cutume aprobate.
83

86

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL III
Conciliile particulare
Can. 439 – § 1. Conciliul plenar, adică pentru toate Bisericile particulare ale aceleiaşi
Conferinţe Episcopale, să se celebreze ori de câte ori Conferinţa Episcopilor consideră că
acest lucru este necesar sau util, cu aprobarea Scaunului Apostolic.
§ 2. Norma stabilită de § 1 este valabilă şi pentru celebrarea conciliului provincial în
provincia ecleziastică ale cărei hotare coincid cu teritoriul unei ţări.
Can. 440 – § 1. Conciliul provincial, adică pentru Bisericile particulare ale aceleiaşi
provincii ecleziastice, să se celebreze ori de câte ori, după aprecierea majorităţii Episcopilor
diecezani ai provinciei, acest lucru este considerat oportun, rămânând neschimbată dispoziţia
can. 439, § 2.
§ 2. Când scaunul mitropolitan este vacant, să nu se convoace conciliul provincial.
Can. 441 – Îi revine de drept Conferinţei Episcopilor:
1° să convoace conciliul plenar;
2° să aleagă locul pentru a celebra conciliul, în cadrul teritoriului Conferinţei Episcopilor;
3° să aleagă din rândul Episcopilor diecezani un preşedinte al conciliului plenar, care
trebuie să fie aprobat de Scaunul Apostolic;
4° să hotărască ordinea lucrărilor şi problemele ce trebuie tratate, să stabilească începutul
şi durata conciliul plenar, să transfere conciliul, să-l prelungească şi să-l dizolve.
Can. 442 – § 1. Mitropolitul, cu consimţământul majorităţii Episcopilor sufragani, are
dreptul:
1° să convoace conciliul provincial;
2° să aleagă locul celebrării conciliului provincial în cadrul teritoriului provinciei;
3° să hotărască ordinea lucrărilor şi problemele ce trebuie tratate, să stabilească începutul
şi durata conciliului, să transfere conciliul, să-l prelungească şi să-l dizolve.
§ 2. Mitropolitul, iar când el este împiedicat în mod legitim, Episcopul sufragan ales de
ceilalţi Episcopi sufragani, are datoria să prezideze conciliul provincial.
Can. 443 – § 1. La conciliile particulare trebuie să fie convocaţi şi, în cadrul lor, au drept
de vot deliberativ;
1° Episcopii diecezani;
2° Episcopii coadiutori şi auxiliari;
3° ceilalţi Episcopi titulari care exercită în teritoriul respectiv o funcţie specială
încredinţată lor de Scaunul Apostolic sau de Conferinţa Episcopilor.
§ 2. La conciliile particulare pot fi invitaţi şi alţi Episcopi titulari, chiar cei emeriţi, care
trăiesc în teritoriul respectiv; şi ei au drept de vot deliberativ.
§ 3. La conciliile particulare trebuie să fie convocaţi, dar numai cu vot consultativ:

84

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

87

1° Vicarii generali şi Vicarii episcopali ai tuturor Bisericilor particulare din teritoriul
respectiv;
2° Superiorii majori ai institutelor călugăreşti şi ai societăţilor de viaţă apostolică, al căror
număr, atât pentru bărbaţi, cât şi pentru femei, trebuie să fie stabilit de Conferinţa Episcopilor
sau de Episcopii provinciei, şi care sunt aleşi de toţi Superiorii majori ai institutelor şi ai
societăţilor care îşi au sediul în teritoriul respectiv;
3° rectorii universităţilor ecleziastice şi catolice, precum şi decanii facultăţilor de teologie
şi de drept canonic, care îşi au sediul în teritoriu;
4° unii rectori de seminarii mari, al căror număr trebuie stabilit aşa cum este indicat la nr.
2, aleşi de rectorii seminariilor care se află în teritoriu.
§ 4. La conciliile particulare pot fi invitaţi, dar numai cu vot consultativ, preoţi şi alţi
credincioşi; totuşi, numărul lor să nu depăşească jumătate din numărul celor care sunt indicaţi
în §§ 1-3.
§ 5. În plus, la conciliile provinciale să fie invitate capitlurile catedralelor, de asemenea
consiliul prezbiteral şi consiliul pastoral ale fiecărei Biserici particulare, astfel încât fiecare
dintre ele să trimită doi membri proprii, desemnaţi de ele în mod colegial; aceştia au numai
vot consultativ.
§ 6. La conciliile particulare pot fi invitaţi şi alţii, ca oaspeţi, dacă, după aprecierea
Conferinţei Episcopilor, în cazul conciliului plenar, sau a Mitropolitului împreună cu a
Episcopilor sufragani, în cazul conciliului provincial, acest lucru este oportun.
Can. 444 – § 1. Toţi cei care sunt convocaţi la conciliile particulare trebuie să ia parte,
dacă nu sunt împiedicaţi dintr-un motiv just, pe care trebuie să-l aducă la cunoştinţa
preşedintelui conciliului.
§ 2. Cei care sunt convocaţi la conciliile particulare şi au în ele vot deliberativ, când sunt
reţinuţi de un impediment just, pot să trimită un procurant, care are însă numai vot
consultativ.
Can. 445 – Conciliul particular se îngrijeşte, pentru teritoriul său, de necesităţile pastorale
ale poporului lui Dumnezeu şi are putere de conducere, mai cu seamă legislativă, astfel încât,
rămânând mereu inviolabil dreptul universal, să poată decide tot ceea ce se consideră că este
oportun pentru creşterea credinţei, organizarea activităţii pastorale comune, apărarea
moravurilor, respectarea, promovarea şi apărarea disciplinei ecleziastice.
Can. 446 – După ce conciliul particular s-a încheiat, preşedintele să aibă grijă ca toate
actele conciliului să fie transmise Scaunului Apostolic; decretele date de Conciliu să nu fie
promul-gate decât după ce au fost recunoscute de Scaunul Apostolic; este de datoria
conciliului însuşi să stabilească modul de promulgare a decretelor şi data intrării lor în
vigoare.

CAPITOLUL IV
Conferinţele Episcopilor

85

88

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 447 – Conferinţa Episcopilor, instituţie cu caracter permanent, este adunarea
Episcopilor unei ţări sau a unui anumit teritoriu, care exercită împreună anumite funcţii
pastorale în slujba credincioşilor din teritoriul lor, cu scopul de a promova cât mai mult
posibil binele pe care Biserica îl oferă oamenilor, mai ales prin forme şi modalităţi de
apostolat, adaptate cum se cuvine circumstanţelor de timp şi de loc, conform dreptului.
Can. 448 – § 1. Ca regulă generală, Conferinţa Episcopilor cuprinde capii tuturor
Bisericilor particulare din aceeaşi ţară, conform can. 450.
§ 2. Dacă, după aprecierea Scaunului Apostolic, fiind audiată părerea Episcopilor
diecezani interesaţi, circumstanţele persoanelor sau lucrurilor recomandă aceasta, se poate
înfiinţa o Conferinţă a Episcopilor pentru un teritoriu de o întindere mai mică sau mai mare,
astfel încât ea să-i cuprindă fie numai pe Episcopii unor Biserici particulare constituite într-un
anumit teritoriu, fie pe capii Bisericilor particulare din diferite ţări; este de datoria Scaunului
Apostolic să stabilească norme speciale pentru fiecare dintre ele.
Can. 449 – § 1. Exclusiv autorităţii supreme a Bisericii îi aparţine de drept, ascultând
părerea Episcopilor interesaţi, să înfiinţeze, să desfiinţeze sau să modifice Conferinţele
Episcopilor.
§ 2. Conferinţa Episcopilor, înfiinţată în mod legitim, se bucură ipso iure de personalitate
juridică.
Can. 450 – § 1. Fac parte ipso iure din Conferinţa Episcopilor toţi Episcopii diecezani din
teritoriul respectiv şi cei echivalaţi lor de către drept; de asemenea, Episcopii coadiutori,
Episcopii auxiliari şi toţi ceilalţi Episcopi titulari care îndeplinesc în acel teritoriu o funcţie
specială încredinţată lor de Scaunul Apostolic sau de Conferinţa Episcopilor; pot fi invitaţi
chiar şi Ordinarii de un alt rit, dar numai cu vot consultativ, în afară de cazul când statutele
Conferinţei Episcopilor stabilesc altfel.
§ 2. Ceilalţi Episcopi titulari şi Legatul Pontifului Roman nu sunt membri de drept ai
Conferinţei Episcopilor.
Can. 451 – Fiecare Conferinţă a Episcopilor să-şi facă statute proprii, care trebuie să fie
recunoscute de Scaunul Apostolic, în care, printre altele, să fie reglementate adunările plenare
ale Conferinţei, care trebuie să aibă loc, şi să fie prevăzute Consiliul permanent al Episcopilor
şi secretariatul general al Conferinţei, precum şi alte oficii şi comisii care, după aprecierea
Conferinţei, contribuie într-un mod mai eficace la atingerea scopului.
Can. 452 – § 1. Fiecare Conferinţă a Episcopilor să-şi aleagă un preşedinte, să stabilească
cine îndeplineşte funcţia de vicepreşedinte, când preşedintele este împiedicat în mod legitim,
şi să desemneze un secretar general, conform statutelor.
§ 2. Preşedintele Conferinţei, iar când el este împiedicat în mod legitim, vicepreşedintele,
prezidează nu numai adunările generale ale Conferinţei Episcopilor, ci şi consiliul permanent.
Can. 453 – Adunarea plenară a Conferinţei Episcopilor să aibă loc cel puţin o dată pe an;
în afară de aceasta, de fiecare dată când o cer circumstanţele speciale, conform dispoziţiilor
statutelor.

86

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

89

Can. 454 – § 1. În adunările plenare ale Conferinţei Episcopilor au drept de vot ipso iure
Episcopii diecezani şi cei care sunt echivalaţi lor de către drept, precum şi Episcopii
coadiutori.
§ 2. Episcopii auxiliari şi ceilalţi Episcopi titulari, care fac parte din Conferinţa
Episcopilor, au drept de vot fie deliberativ, fie consultativ, în funcţie de dispoziţiile statutelor
Conferinţei; totuşi, să rămână inviolabil principiul că, atunci când este vorba de elaborarea
sau de modificarea statutelor, au drept de vot deliberativ numai cei despre care vorbeşte § 1.
Can. 455 – § 1. Conferinţa Episcopilor poate să dea decrete generale numai în cazurile în
care acest lucru este prescris de dreptul universal sau este stabilit de Scaunul Apostolic printrun mandat special, fie din iniţiativă proprie, fie la cererea Conferinţei însăşi.
§ 2. Pentru ca decretele, despre care vorbeşte § 1, să fie emise în mod valid în adunarea
generală, trebuie să fi obţinut cel puţin două treimi din voturile Prelaţilor care fac parte din
Conferinţă cu vot deliberativ, şi nu dobândesc putere de lege decât dacă, după ce au fost
recunoscute de Scaunul Apostolic, au fost promulgate în mod legitim.
§ 3. Modul de promulgare şi data intrării în vigoare a decretelor sunt stabilite de însăşi
Conferinţa Episcopilor.
§ 4. În cazurile în care nici dreptul universal, nici mandatul special al Scaunului Apostolic
nu a acordat Conferinţei Episcopilor puterea despre care vorbeşte § 1, rămâne inviolabilă
competenţa fiecărui Episcop diecezan; nici Conferinţa şi nici preşedintele ei nu pot acţiona în
numele tuturor Episcopilor, decât dacă toţi Episcopii şi fiecare în parte şi-au dat
consimţământul.
Can. 456 – După ce s-a încheiat adunarea plenară a Conferinţei Episcopilor, preşedintele
să trimită Scaunului Apostolic o relatare despre lucrările Conferinţei, precum şi decretele ei,
dacă sunt, pentru ca Scaunul Apostolic să cunoască lucrările ce au avut loc şi să aprobe
eventualele decrete.
Can. 457 – Consiliul permanent al Episcopilor are datoria să se îngrijească de pregătirea
problemelor ce trebuie dezbătute în adunarea plenară a Conferinţei şi de punerea în aplicare a
deciziilor luate în adunarea plenară; tot lui îi revine obligaţia de a îndeplini celelalte activităţi
ce îi sunt încredinţate conform statutelor.
Can. 458 – Secretariatul general are datoria:
1° să pregătească relatarea cu privire la lucrările şi decretele adunării plenare a
Conferinţei, precum şi cu privire la lucrările consiliului permanent a Episcopilor şi să o
trimită în acelaşi timp tuturor membrilor Conferinţei; de asemenea, să redacteze celelalte acte
pe care le solicită preşedintele Conferinţei sau consiliul permanent;
2° să comunice Conferinţelor episcopale limitrofe actele şi documentele pe care
Conferinţa în adunarea plenară sau consiliul permanent al Episcopilor a stabilit să le fie
trimise.
Can. 459 – § 1. Să fie favorizate relaţiile între Conferinţele Episcopilor, mai ales între cele
mai apropiate, pentru a promova şi a asigura un bine mai mare.

87

90

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. De fiecare dată când Conferinţele întreprind activităţi şi legături ce au un caracter
internaţional, trebuie să fie ascultată părerea Scaunului Apostolic.

TITLUL III
Organizarea internă a bisericilor particulare
CAPITOLUL I
Sinodul diecezan
Can. 460 – Sinodul diecezan este întrunirea delegaţilor preoţilor şi ai altor credincioşi ai
unei Biserici particulare, care îl ajută pe Episcop spre binele întregii comunităţi diecezane,
conform cu canoanele care urmează.
Can. 461 – § 1. Sinodul diecezan să se celebreze în fiecare Biserică particulară când, după
aprecierea Episcopului diecezan, audiind părerea consiliului prezbiteral, acest lucru este cerut
de împrejurări
§ 2. Dacă Episcopul are grija mai multor dieceze sau dacă păstoreşte una în calitate de
Episcop propriu, iar o alta în calitate de Administrator, poate să convoace un singur sinod
diecezan pentru toate diecezele ce îi sunt încredinţate.
Can. 462 – § 1. Numai Episcopul diecezan convoacă sinodul; cine conduce dieceza în
mod interimar nu are acest drept.
§ 2. Sinodul diecezan este prezidat de Episcopul diecezan; totuşi, Episcopul îl poate delega
pe Vicarul general sau episcopal să exercite această funcţie, pentru fiecare sesiune a
sinodului.
Can. 463 – § 1. La sinodul diecezan trebuie să fie chemaţi în calitate de membri sinodali şi
au obligaţia de a participa la el:
1° Episcopul coadiutor şi Episcopii auxiliari;
2° Vicarii generali şi Vicarii episcopali, precum şi Vicarul judecătoresc;
3° canonicii bisericii catedrale;
4° membrii consiliului prezbiteral;
5° credincioşii laici, precum şi membri ai institutelor de viaţă consacrată, care trebuie aleşi
de consiliul pastoral; modul de alegere şi numărul celor aleşi trebuie stabilite de Episcopul
diecezan, iar când acest consiliu lipseşte, conform criteriului stabilit de Episcopul diecezan;
6° rectorul seminarului mare diecezan;
7° decanii;
8° cel puţin un preot din fiecare decanat care trebuie ales de către toţi cei care au grija
sufletelor; în plus, trebuie să fie ales un alt preot care, în caz de împiedicare a celui dintâi, să
îl substituie;
9° unii superiori ai institutelor călugăreşti şi ai societăţilor de viaţă apostolică, care au o
casă în dieceză; numărul lor şi modalităţile de alegere sunt stabilite de Episcopul diecezan.
§ 2. Episcopul diecezan poate să invite la sinodul diecezan, în calitate de membri ai
sinodului, şi alte persoane, fie clerici, fie membri ai institutelor de viaţă consacrată, fie
credincioşi laici.

88

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

91

§ 3. Când consideră că acest lucru este oportun, Episcopul diecezan poate să invite, în
calitate de observatori, pe unii slujitori sau membri ai Bisericilor sau ai comunităţilor
ecleziale care nu sunt în comuniune deplină cu Biserica Catolică.
Can. 464 – Dacă un membru al sinodului este împiedicat în mod legitim, el nu poate să
trimită un procurant care să participe în numele lui; să-l informeze, însă, pe Episcopul
diecezan despre acest impediment.
Can. 465 – În sesiunile sinodului să fie supuse discuţiei libere a membrilor toate
problemele propuse.
Can. 466 – În sinodul diecezan, singurul legislator este Episcopul diecezan, în timp ce
ceilalţi membri ai sinodului au numai vot consultativ; numai el semnează declaraţiile şi
decretele sinodale, care pot fi făcute publice tot numai sub autoritatea lui.
Can. 467 – Episcopul diecezan să comunice textul declaraţiilor şi al decretelor sinodale
Mitropolitului şi Conferinţei Episcopilor.
Can. 468 – § 1. Episcopul diecezan are dreptul, după aprecierea sa prudentă, să întrerupă
şi să dizolve sinodul diecezan.
§ 2. Când scaunul episcopal devine vacant sau împiedicat, sinodul diecezan este întrerupt
ipso iure, până când noul Episcop diecezan decide continuarea lui sau îl declară închis.

CAPITOLUL II
Curia diecezană
Can. 469 – Curia diecezană constă din acele organisme şi persoane care îl ajută pe
Episcop în conducerea întregii dieceze, mai ales în conducerea activităţii pastorale, în
administrarea diecezei şi în exercitarea puterii judecătoreşti.
Can. 470 – Numirea acelora care exercită oficii în curia diecezană aparţine de drept
Episcopului diecezan.
Can. 471 – Toţi cei care sunt admişi să îndeplinească oficii în curia diecezană trebuie:
1° să promită că îşi vor îndeplini funcţia cu fidelitate, după regulile stabilite de drept sau
de Episcop;
2° să păstreze secretul în limitele şi conform modalităţilor stabilite de drept sau de
Episcop.
Can. 472 – Cât priveşte cauzele şi persoanele care în curie ţin de exercitarea puterii
judecătoreşti, să se respecte dispoziţiile Cărţii a VII-a, Procesele; în schimb, cât priveşte
administrarea diecezei (adică exercitarea puterii executive în dieceză), să se respecte
dispoziţiile canoanelor care urmează.
Can. 473 – § 1. Episcopul diecezan trebuie să aibă grijă ca toate chestiunile referitoare la
administrarea întregii dieceze (exercitarea puterii executive) să fie coordonate cum trebuie şi
organizate în aşa fel încât să se asigure într-un mod mai eficace binele porţiunii poporului lui
Dumnezeu încredinţate lui.
89

92

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Episcopului diecezan îi revine personal datoria să coordoneze activitatea pastorală a
Vicarilor generali şi episcopali; când se consideră că este util, poate fi numit un responsabil al
curiei, care trebuie să fie preot, şi care are misiunea de a coordona, sub autoritatea
Episcopului, chestiunile de natură executivă ce trebuie tratate, precum şi de a avea grijă ca
ceilalţi angajaţi ai curiei să-şi îndeplinească în mod corect oficiul încredinţat lor.
§ 3. Dacă, după aprecierea Episcopului, circumstanţele locale nu sugerează altfel, să fie
numit ca responsabil al curiei însuşi Vicarul general sau, dacă sunt mai mulţi, unul dintre
Vicarii generali.
§ 4. Când se consideră că este oportun, Episcopul, pentru a favoriza în chip mai potrivit
activitatea pastorală, poate să înfiinţeze un consiliu episcopal, format din Vicarii generali şi
Vicarii episcopali.
Can. 474 – Actele curiei, care din natura lor sunt destinate să aibă efect juridic, trebuie să
fie semnate de Ordinariul de la care provin, şi aceasta pentru validitate, precum şi de
cancelarul sau notarul curiei; cancelarul este ţinut să-l informeze pe responsabilul curiei
despre aceste acte.

ART. 1
Vicarii generali şi episcopali
Can. 475 – § 1. În fiecare dieceză trebuie să fie numit de către Episcopul diecezan un
Vicar general care, înzestrat cu putere ordinară în conformitate cu canoanele care urmează,
să-l ajute pe Episcop în conducerea întregii dieceze.
§ 2. Ca regulă generală, să existe un singur Vicar general, în afară de cazul când
extinderea diecezei, numărul locuitorilor sau alte motive pastorale cer contrarul.
Can. 476 – Când acest lucru este necesar pentru buna conducere a diecezei, Episcopul
diecezan poate să numească unul sau mai mulţi Vicari episcopali care au, fie într-o anumită
parte a diecezei, fie într-un anumit fel de probleme, fie faţă de credincioşii unui rit determinat
sau faţă de un anumit grup de persoane, aceeaşi putere ordinară pe care o are, în virtutea
dreptului universal, Vicarul general, conform canoanelor care urmează.
Can. 477 – § 1. Vicarul general şi Vicarul episcopal sunt numiţi în mod liber de Episcopul
diecezan şi tot de către el pot fi înlăturaţi în mod liber, rămânând neatinsă dispoziţia can. 406;
Vicarul episcopal care nu este Episcop auxiliar să fie numit numai pentru un anumit timp,
care trebuie stabilit în însuşi actul de numire.
§ 2. Când Vicarul general este absent sau împiedicat în mod legitim, Episcopul diecezan
poate să numească un altul care să-l înlocuiască; aceeaşi normă se aplică şi în cazul Vicarului
episcopal.
Can. 478 – § 1. Vicarul general şi Vicarul episcopal să fie preoţi, în vârstă de cel puţin
treizeci de ani împliniţi, doctori sau licenţiaţi în dreptul canonic sau în teologie sau cel puţin
cu adevărat experţi în aceste discipline, vrednici de stimă pentru doctrina lor sănătoasă,
pentru cinstea şi prudenţa lor, precum şi pentru experienţa lor în conducere.
90

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

93

§ 2. Funcţia de Vicar general şi episcopal este incompatibilă cu funcţia da canonic
penitenţiar şi nici nu poate fi încredinţată consangvinilor Episcopului până în al patrulea grad.
Can. 479 – § 1. Vicarul general are, în virtutea oficiului, în întreaga dieceză puterea
executivă ce o are prin drept Episcopul diecezan, adică aceea de a îndeplini toate actele
executive, cu excepţia acelora pe care Episcopul şi le-a rezervat sieşi sau care, conform
dreptului, necesită un mandat special din partea Episcopului.
§ 2. Vicarul episcopal are ipso iure aceeaşi putere prevăzută în § 1, dar fie numai pentru o
parte determinată a teritoriului, fie numai pentru un anumit gen de probleme, fie numai pentru
credincioşii unui anumit rit sau grup, pentru care a fost numit, cu excepţia acelor chestiuni pe
care Episcopul şi le-a rezervat sieşi sau le-a rezervat Vicarului general, sau care, conform
dreptului, necesită un mandat special din partea Episcopului.
§ 3. Vicarul general şi Vicarul episcopal au, în cadrul competenţei lor, şi facultăţile
habituale acordate Episcopului de către Scaunul apostolic, precum şi posibilitatea de
executare a rescriptelor, în afară de cazul când dreptul stabileşte în mod expres altfel sau când
a fost preferată intervenţia personală a Episcopului diecezan.
Can. 480 – Vicarul general şi Vicarul episcopal trebuie să raporteze Episcopului diecezan
despre activităţile mai importante ce trebuie îndeplinite şi despre acelea care au fost
îndeplinite şi să nu acţioneze niciodată împotriva voinţei şi intenţiei Episcopului diecezan.
Can. 481 – § 1. Puterea Vicarului general şi a Vicarului episcopal încetează prin expirarea
timpului mandatului, prin renunţare, de asemenea, rămânând neschimbate canoanele 406 şi
409, prin înlăturare, intimată lor de Episcopul diecezan, precum şi prin vacanţa scaunului
episcopal.
§ 2. Când oficiul Episcopului diecezan este suspendat, este suspendată şi puterea Vicarului
general şi a Vicarului episcopal, în afară de cazul când au demnitate episcopală.

ART. 2
Cancelarul, ceilalţi notari şi arhivele
Can. 482 – § 1. În fiecare curie să fie numit un cancelar, a cărui principală funcţie constă,
dacă nu este stabilit altfel de dreptul particular, în a avea grijă ca actele curiei să fie redactate
şi duse la bun sfârşit, iar copiile lor să fie păstrate în arhiva curiei.
§ 2. Dacă se consideră că este necesar, cancelarului i se poate da un adjunct, care poartă
denumirea de vicecancelar.
§ 3. Cancelarul şi vicecancelarul sunt totodată notari şi secretari ai curiei.
Can. 483 – § 1. În afară de cancelar, pot fi numiţi şi alţi notari, al căror scris sau
semnătură constituie o atestare oficială fie cu privire la toate actele, fie numai cu privire la
actele procesuale, fie numai cu privire la actele unei anumite cauze sau probleme.

91

94

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cancelarul şi notarii trebuie să fie persoane cu reputaţie neştirbită şi în afara oricărei
suspiciuni; în cazurile în care poate fi pusă în pericol onoarea unui preot, notarul trebuie să
fie preot.
Can. 484 – Notarii au datoria:
1° să redacteze actele şi documentele privind decretele, dispoziţiile, obligaţiile sau
celelalte practici care necesită intervenţia lor;
2° să noteze în scris cu fidelitate tot ceea ce se face sau se spune, iar la urmă să semneze şi
să indice locul, ziua, luna şi anul;
3° să arate, respectând necesarele precauţii şi formalităţi, actele şi documentele înregistrate
persoanelor care le cer în mod legitim, şi să autentifice copiile, declarându-le conforme cu
originalul.
Can. 485 – Cancelarul şi ceilalţi notari pot fi înlăturaţi în mod liber de Episcopul diecezan,
nu însă de Administratorul diecezan, decât cu consimţământul colegiului consultanţilor.
Can. 486 – § 1. Toate documentele care privesc dieceza sau parohiile trebuie să fie
păstrate cu cea mai mare grijă.
§ 2. În fiecare curie să existe un loc sigur pentru arhiva diecezană, în care să fie păstrate,
bine clasificate şi închise cu grijă, documentele şi actele referitoare la activitatea spirituală şi
materială a diecezei.
§ 3. Să se întocmească un inventar sau un catalog al documentelor care sunt cuprinse în
arhive, cu un scurt rezumat al fiecărui act.
Can. 487 – § 1. Arhiva trebuie să fie închisă, iar cheia ei să o aibă numai Episcopul şi
cancelarul. Nimănui nu-i este permis să intre în arhivă decât cu permisiunea Episcopului sau
a responsabilului curiei, împreună cu a cancelarului.
§ 2. Cei interesaţi au dreptul să primească, personal sau printr-un procurant, copia
autentică, scrisă sau fotocopiată, a documentelor care, prin natura lor, sunt publice şi privesc
starea persoanei ce le solicită.
Can. 488 – Nu este permis să se scoată documentele din arhivă, decât pentru un scurt timp
şi cu consimţământul Episcopului sau al responsabilului curiei împreună cu al cancelarului.
Can. 489 – § 1. În curia diecezană să existe şi o arhivă secretă sau cel puţin, în arhiva
obişnuită, un dulap sau o casă de fier închisă cu cheie, care să nu poată fi mişcată din loc, în
care să fie păstrate cu cea mai mare precauţie documentele ce trebuie ţinute sub secret.
§ 2. Să se distrugă în fiecare an documentele cauzelor penale privind comportarea morală
a împricinaţilor care au încetat din viaţă sau ale cauzelor penale care au fost rezolvate printr-o
sentinţă de condamnare în urmă cu zece ani, păstrându-se un scurt rezumat al faptului
împreună cu textul sentinţei definitive.
Can. 490 – § 1. Numai Episcopul să aibă cheia arhivei secrete.

92

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

95

§ 2. Când scaunul este vacant să nu se deschidă arhiva secretă decât în caz de adevărată
necesitate, de către Administratorul diecezan personal.
§ 3. Să nu se scoată documente din arhiva secretă.
Can. 491 – § 1. Episcopul diecezan să aibă grijă ca actele şi documentele din arhivele
bisericilor catedrale, colegiate, parohiale şi ale altor biserici care se află pe teritoriul diecezei
sale, să fie păstrate cu atenţie şi să se întocmească inventare sau cataloage în două exemplare,
dintre care unul să fie păstrat în arhiva proprie a respectivei biserici, iar celălalt în arhiva
diecezană.
§ 2. De asemenea, Episcopul diecezan să aibă grijă să existe şi o arhivă istorică, în care să
fie păstrate cu atenţie şi clasificate sistematic documentele care au valoare istorică.
§ 3. Pentru a consulta sau a scoate actele şi documentele despre care vorbesc §§ 1 şi 2, să
se respecte normele stabilite de Episcopul diecezan.

ART. 3
Consiliul cu problemele economice şi economul
Can. 492 – § 1. În fiecare dieceză să se instituie un consiliu cu problemele economice,
prezidat de Episcopul diecezan sau de un delegat al său, alcătuit din cel puţin trei credincioşi
numiţi de Episcop, cu adevărat experţi în economie şi în dreptul civil şi remarcabili prin
onestitate.
§ 2. Membrii consiliului cu problemele economice să fie numiţi pentru o perioadă de cinci
ani, dar la expirarea acestui timp pot fi reconfirmaţi încă pentru alţi cinci ani.
§ 3. Din consiliul cu problemele economice nu pot face parte persoanele care sunt unite cu
Episcopul până la gradul al patrulea de consangvinitate sau de afinitate.
Can. 493 – Pe lângă sarcinile ce îi sunt încredinţate de Cartea a V-a, Bunurile materiale
ale Bisericii, consiliului cu problemele economice îi revine datoria de a pregăti anual,
conform indicaţiilor Episcopului diecezan, bugetul estimativ de venituri şi cheltuieli al
întregii gestiuni a diecezei pentru anul următor, precum şi de a controla la sfârşitul anului
situaţia veniturilor şi cheltuielilor efectuate.
Can. 494 – § 1. După ce a fost audiată părerea colegiului consultanţilor şi a consiliului cu
problemele economice, în fiecare dieceză să fie numit de Episcop un econom, realmente
expert în economie şi remarcabil prin onestitate.
§ 2. Economul să fie numit pentru o perioadă de cinci ani, dar la expirarea acestui timp
poate fi numit încă pentru alţi cinci ani; pe durata funcţiei să nu fie înlăturat decât dintr-un
motiv grav, care trebuie evaluat de Episcop, fiind audiată părerea colegiului consultanţilor şi
a consiliului cu problemele economice.
§ 3. Economului îi revine sarcina – ţinând seama de modalităţile stabilite de consiliul cu
problemele economice – de a administra, sub autoritatea Episcopului, bunurile diecezei şi de

93

96

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

a efectua din veniturile diecezei cheltuielile poruncite de Episcop sau de alţii pe care
Episcopul i-a desemnat în mod legitim.
§ 4. La sfârşitul anului, economul trebuie să dea socoteală consiliului cu problemele
economice despre venituri şi cheltuieli.
CAPITOLUL III
Consiliul prezbiteral şi colegiul consultanţilor
Can. 495 – § 1. În fiecare dieceză să se instituie consiliul prezbiteral, adică un grup de
preoţi care, reprezentând preoţimea, să fie un fel de senat al Episcopului, căruia îi revine
datoria de a-l ajuta pe Episcop în conducerea diecezei, conform dreptului, ca să fie promovat
în cel mai înalt grad binele pastoral al porţiunii poporului lui Dumnezeu încredinţate
Episcopului.
§ 2. În vicariatele şi prefecturile apostolice, Vicarul şi Prefectul să formeze un consiliu din
cel puţin trei preoţi misionari, a căror părere să o asculte, chiar şi prin scrisori, în chestiunile
mai importante.
Can. 496 – Consiliul prezbiteral să aibă statute proprii, aprobate de Episcopul diecezan,
ţinându-se seama de normele date de Conferinţa Episcopilor.
Can. 497 – Cât priveşte desemnarea membrilor consiliului prezbiteral:
1° aproximativ jumătate din ei să fie aleşi în mod liber de preoţii înşişi, în conformitate cu
canoanele care urmează şi cu statutele;
2° unii preoţi, conform statutelor, trebuie să fie membri de drept, adică preoţi care fac
parte din consiliu în virtutea oficiului încredinţat lor;
3° Episcopul are dreptul de a numi şi alţi preoţi.
Can. 498 – § 1. Au dreptul activ şi pasiv de alegere pentru constituirea consiliului
prezbiteral:
1° toţi preoţii seculari încardinaţi în dieceză;
2° preoţii seculari neîncardinaţi în dieceză şi preoţii membri ai unui institut călugăresc sau
ai unei societăţi de viaţă apostolică, dar care, locuind în dieceză, îndeplinesc un oficiu spre
binele diecezei.
§ 2. Când statutele prevăd aceasta, acelaşi drept de alegere poate fi acordat şi altor preoţi
care au domiciliul sau cvasidomiciliul în dieceză.
Can. 499 – Modul de a alege membrii consiliului prezbiteral trebuie să fie stabilit de
statute, astfel încât, pe cât e posibil, să fie într-adevăr reprezentaţi toţi preoţii, ţinându-se mai
ales seama de diferitele slujiri şi de diferitele zone ale diecezei.
Can. 500 – § 1. Episcopului diecezan îi revine datoria să convoace consiliul prezbiteral,
să-l prezideze şi să stabilească problemele ce trebuie dezbătute în cadrul lui sau să le accepte
pe cele propuse de către membri.
§ 2. Consiliul prezbiteral are numai vot consultativ; Episcopul diecezan să-l audieze în
chestiunile de importanţă majoră, însă de consimţământul lui are nevoie numai în cazurile
stabilite în mod expres de drept.
94

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

97

§ 3. Consiliul prezbiteral nu poate niciodată să acţioneze fără Episcopul diecezan, căruia îi
revine în exclusivitate şi grija de a da publicităţii cele care au fost stabilite conform § 2.
Can. 501 – § 1. Membrii consiliului prezbiteral să fie numiţi pentru un timp determinat
stabilit de statute, totuşi, în aşa fel încât în decurs de cinci ani să fie reînnoit întregul consiliu
sau o parte a lui.
§ 2. Când scaunul episcopal devine vacant, consiliul prezbiteral încetează, iar funcţiile lui
sunt îndeplinite de colegiul consultanţilor; în decurs de un an de la luarea în primire,
Episcopul trebuie să formeze un nou consiliu prezbiteral.
§ 3. În cazul în care consiliul prezbiteral nu-şi îndeplineşte funcţia ce i-a fost încredinţată
pentru binele diecezei sau abuzează de ea în mod grav, Episcopul diecezan, după ce s-a
consultat cu Mitropolitul, sau, dacă este vorba de însuşi scaunul mitropolitan, cu Episcopul
sufragan cel mai vechi în ordinea promovării, poate să-l dizolve, dar în decurs de un an
trebuie să-l formeze din nou.
Can. 502 – § 1. Din rândul membrilor consiliului prezbiteral să fie numiţi în mod liber de
Episcopul diecezan unii preoţi, în număr nu mai mic de şase şi nici mai mare de doisprezece,
care să formeze, pe o durată de cinci ani, colegiul consultanţilor, căruia îi revin funcţiile
determinate de drept; totuşi, trecând cinci ani, el continuă să-şi exercite funcţiile proprii până
la constituirea unui nou colegiu.
§ 2. Colegiul consultanţilor este prezidat de Episcopul diecezan; când scaunul este
împiedicat sau vacant, este prezidat de acela care ţine în mod interimar locul Episcopului sau,
dacă acesta nu a fost încă numit, de preotul mai vechi în hirotonire şi care face parte din
colegiu.
§ 3. Conferinţa Episcopilor poate să decidă ca funcţiile colegiului consultanţilor să fie
încredinţate capitlului catedralei.
§ 4. În vicariatul apostolic şi în prefectura apostolică, funcţiile colegiului consultanţilor
revin de drept consiliului misiunii, despre care vorbeşte can. 495, § 2, dacă nu este stabilit
altfel de către drept.

CAPITOLUL IV
Capitlurile canonicilor
Can. 503 – Capitlul canonicilor, fie catedral, fie colegial, este un colegiu de preoţi căruia
îi revine obligaţia de a celebra funcţiunile liturgice mai solemne în biserica catedrală sau
colegială; în plus, capitlului catedralei îi revine obligaţia de a îndeplini funcţiile ce îi sunt
încredinţate de drept sau de Episcopul diecezan.
Can. 504 – Înfiinţarea, înnoirea şi suprimarea capitlului catedralei sunt rezervate
Scaunului Apostolic.

95

98

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 505 – Fiecare capitlu, fie catedral, fie colegial, să aibă statute proprii, stabilite printrun act capitular legitim şi aprobate de Episcopul diecezan; ele să nu fie modificate, nici
abrogate, decât cu aprobarea Episcopului diecezan.
Can. 506 – § 1. Rămânând mereu inviolabile legile de întemeiere, statutele să stabilească
însăşi organizarea capitlului şi numărul canonicilor, sarcinile capitlului şi ale fiecărui canonic
cu privire la celebrarea cultului divin şi la exercitarea ministeriului; să reglementeze
reuniunile în care sunt discutate activităţile capitlului şi, respectând dispoziţiile dreptului
universal, să specifice condiţiile necesare pentru validitatea şi liceitatea diferitelor activităţi.
§ 2. În statute să fie stabilite şi veniturile, atât cele fixe, cât şi cele ce trebuie depuse cu
ocazia îndeplinirii unei funcţii şi, respectându-se normele date de Scaunul Apostolic, care
sunt însemnele canonicilor.
Can. 507 – § 1. Între canonici să existe unul care să prezideze capitlul; de asemenea, să se
înfiinţeze şi alte oficii, conform statutelor, avându-se în vedere şi obiceiurile existente în
regiune.
§ 2. Alte oficii pot fi încredinţate clericilor care nu fac parte din capitlu, prin care ei să-i
ajute pe canonici, conform statutelor.
Can. 508 – § 1. Canonicul penitenţiar, atât al bisericii catedrale, cât şi al celei colegiale,
are în virtutea oficiului facultatea ordinară, pe care totuşi nu o poate delega altora, de a-i
dezlega în forul intern sacramental de cenzurile latae sententiae, nedeclarate şi nici rezervate
Scaunului Apostolic, pe aceia care se află în dieceză, chiar fără să facă parte din ea, precum şi
pe diecezani în afara teritoriului diecezei.
§ 2. Unde nu există capitlu, Episcopul diecezan să numească un preot care să
îndeplinească această funcţie.
Can. 509 – § 1. Îi revine de drept Episcopului diecezan, după ce a audiat capitlul, nu însă
şi Administratorului diecezan, de a conferi toate canonicatele şi pe fiecare în parte, atât în
biserica catedrală, cât şi în biserica colegială, abrogându-se orice privilegiu contrar. Este de
datoria aceluiaşi Episcop să-l confirme pe acela pe care capitlul l-a ales ca preşedinte.
§ 2. Episcopul diecezan să confere canonicatele numai acelor preoţi care se remarcă prin
doctrină şi viaţă corectă şi care au exercitat în mod demn de laudă ministeriul sacerdotal.
Can. 510 – § 1. Parohiile să nu mai fie unite unui capitlu de canonici; cele care sunt deja
unite unui capitlu să fie despărţite de capitlu de către Episcopul diecezan.
§ 2. În biserica, în acelaşi timp, parohială şi capitulară, să fie numit un paroh ales din
rândul capitularilor sau din rândul celorlalţi preoţi; el are toate obligaţiile şi se bucură de toate
drepturile şi facultăţile care, conform dreptului, sunt specifice parohului
§ 3. Este de datoria Episcopului diecezan să stabilească norme precise prin care
îndatoririle pastorale ale parohului şi funcţiile proprii ale capitlului să fie bine coordonate,
avându-se grijă ca parohul să nu împiedice funcţiile capitulare, iar capitlul pe cele parohiale;
eventualele conflicte le rezolvă Episcopul diecezan, care să aibă grijă ca, mai presus de toate,
să se ţină seama de nevoile pastorale ale credincioşilor.
96

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

99

§ 4. Ofertele făcute unei biserici, în acelaşi timp, parohiale şi capitulare, se presupune că
sunt făcute parohiei, dacă nu se constată contrarul.

CAPITOLUL V
Consiliul pastoral
Can. 511 – Dacă circumstanţele pastorale cer acest lucru, în fiecare dieceză să fie instituit
un consiliu pastoral, căruia îi revine sarcina, sub autoritatea Episcopului, să caute să
descopere problemele privind activităţile pastorale în dieceză, să le examineze şi să propună
soluţii practice.
Can. 512 – § 1. Consiliul pastoral este format din credincioşi creştini care sunt în
comuniune deplină cu Biserica Catolică, atât clerici şi membri ai institutelor de viaţă
consacrată, cât mai ales laici, care sunt desemnaţi conform criteriilor stabilite de Episcopul
diecezan.
§ 2. Credincioşii desemnaţi să facă parte din consiliul pastoral să fie astfel aleşi încât prin
ei să fie de fapt reprezentată întreaga porţiune a poporului lui Dumnezeu, care constituie
dieceza, ţinându-se seama de diferitele zone ale diecezei, de condiţiile sociale şi profesionale
ale celor ce trebuie aleşi, precum şi de rolul pe care îl au în apostolat, atât la nivel individual,
cât şi la nivel colectiv.
§ 3. Să nu fie desemnaţi să facă parte din consiliul pastoral decât credincioşii care se
remarcă prin credinţă sigură, moravuri bune şi prudenţă.
Can. 513 – § 1. Consiliul pastoral este constituit pentru un anumit timp, conform
dispoziţiilor statutelor date de Episcopul diecezan.
§ 2. Când scaunul devine vacant, consiliul pastoral încetează.
Can. 514 – § 1. Numai Episcopului diecezan îi aparţine dreptul să convoace, în funcţie de
necesităţile pastorale, şi să prezideze consiliul pastoral care are numai vot consultativ; tot lui
îi revine în mod exclusiv să dea publicităţii problemele examinate în consiliu.
§ 2. Să fie convocat cel puţin o dată pe an.

CAPITOLUL VI
Parohiile, parohii şi vicarii parohiali
Can. 515 – § 1. Parohia este o comunitate precisă de credincioşi, constituită în mod stabil
în cadrul Bisericii particulare, a cărei grijă pastorală, sub autoritatea Episcopului diecezan,
este încredinţată unui paroh în calitate de păstor propriu al ei.
§ 2. Numai Episcopului diecezan îi revine de drept să înfiinţeze, să desfiinţeze sau să
modifice parohiile, dar să nu le înfiinţeze, să nu le desfiinţeze sau să nu le modifice prea mult
decât ascultând părerea consiliului prezbiteral.

97

100

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. O parohie înfiinţată în mod legitim se bucură ipso iure de personalitate juridică.
Can. 516 – § 1. Dacă nu este stabilit altfel de către drept, cvasiparohia este echivalată
parohiei, care, în Biserica particulară, este o comunitate precisă de credincioşi încredinţată
unui preot în calitate de păstor propriu al ei, dar din cauza unor circumstanţe speciale nu a
fost ridicată la rangul de parohie.
§ 2. Când unele comunităţi nu pot fi ridicate la rangul de parohie sau cvasiparohie,
Episcopul diecezan să prevadă în alt mod îngrijirea lor pastorală.
Can. 517 – § 1. Când circumstanţele impun acest lucru, grija unei parohii sau a diferitelor
parohii împreună poate fi încredinţată mai multor preoţi în solidar, totuşi, cu condiţia cerută
de lege ca unul dintre ei să fie responsabilul exercitării grijii pastorale, adică unul care să
dirijeze activitatea comună şi să răspundă de ea în faţa Episcopului.
§ 2. Dacă, din cauza lipsei de preoţi, Episcopul diecezan a socotit că participarea la
exercitarea grijii pastorale trebuie încredinţată unui diacon sau altei persoane care e lipsită de
caracterul sacerdotal, sau unei comunităţi de persoane, să numească un preot care, înzestrat
cu puterile şi facultăţile de paroh, să dirijeze grija pastorală
Can. 518 – Ca regulă generală, parohia să fie teritorială, adică să-i cuprindă pe toţi
credincioşii unui teritoriu precis; unde acest lucru este util, să fie constituite parohii
personale, potrivit ritului, limbii şi naţionalităţii credincioşilor dintr-un teritoriu, ca şi pe baza
altor criterii precise.
Can. 519 – Parohul este păstorul propriu al parohiei încredinţate lui, exercitând grija
pastorală a acelei comunităţi sub autoritatea Episcopului diecezan, împreună cu care este
chemat să participe la ministeriul lui Cristos, ca să săvârşească în slujba aceleiaşi comunităţi
funcţia de a învăţa, de a sfinţi şi de a conduce, chiar cu colaborarea altor preoţi sau diaconi şi
cu aportul credincioşilor laici, conform dreptului.
Can. 520 – § 1. O persoană juridică să nu fie paroh; totuşi, Episcopul diecezan, nu însă
Administratorul diecezan, poate, cu consimţământul Superiorului competent, să încredinţeze
o parohie unui institut călugăresc clerical sau unei societăţi clericale de viaţă apostolică,
înfiinţând-o chiar pe lângă biserica institutului sau a societăţii, cu condiţia totuşi, cerută de
lege, ca numai un singur preot să fie parohul parohiei sau, dacă grija pastorală este
încredinţată mai multor preoţi în solidar, un singur preot să fie responsabilul despre care
vorbeşte can. 517, § 1.
§ 2. Parohia despre care vorbeşte § 1 poate fi încredinţată fie pentru un timp nedeterminat,
fie pentru un timp determinat; în ambele cazuri, încredinţarea să se facă printr-o convenţie
scrisă între Episcopul diecezan şi Superiorul competent al institutului sau al societăţii, în care,
între altele, să se stabilească în mod explicit şi cu grijă tot ceea ce se referă la activitatea ce
trebuie desfăşurată, la persoanele care o desfăşoară şi la aspectele economice.
Can. 521 – § 1. Ca cineva să fie numit paroh în mod valid, trebuie să fi primit treapta
presbiteratului.

98

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

101

§ 2. De asemenea, trebuie să se distingă prin doctrină sănătoasă şi corectitudine morală, să
fie înzestrat cu zel faţă de suflete şi cu celelalte virtuţi şi, pe deasupra, să aibă calităţile cerute
fie de dreptul universal, fie de dreptul particular, pentru a putea păstori parohia respectivă.
§ 3. Pentru a se acorda cuiva oficiul de paroh, trebuie să rezulte cu certitudine, conform
modalităţilor stabilite de Episcopul diecezan, nefiind exclusă nici posibilitatea unui examen,
că persoana propusă are calităţile necesare.
Can. 522 – Trebuie ca parohul să se bucure de stabilitate, motiv pentru care să fie numit
pentru un timp nedeterminat; poate fi numit de Episcopul diecezan pentru un timp determinat
numai dacă acest lucru a fost admis, prin decret, de Conferinţa Episcopilor.
Can. 523 – Rămânând neschimbată dispoziţia can. 682, § 1, atribuirea oficiului de paroh îi
aparţine de drept Episcopului diecezan, prin libera conferire, în afară de cazul când cineva are
dreptul de prezentare sau de alegere.
Can. 524 – Analizând toate circumstanţele, Episcopul diecezan să încredinţeze parohia
vacantă acelui preot pe care îl consideră capabil pentru a îndeplini în ea grija parohială,
evitând orice fel de favoritism. Ca să-şi facă o părere mai exactă despre capacitatea cuiva,
Episcopul să-l audieze pe decan şi să întreprindă investigaţii, audiind, dacă este cazul,
anumiţi preoţi şi chiar credincioşi laici.
Can. 525 – Când scaunul episcopal este vacant sau împiedicat, îi revine Administratorului
diecezan sau celui care conduce dieceza în mod interimar:
1° să acorde învestirea sau confirmarea acelor preoţi care au fost prezentaţi sau aleşi
pentru o parohie;
2° să numească parohi, dacă scaunul este vacant sau împiedicat de un an de zile.
Can. 526 – § 1. Parohul să aibă grija parohială numai a unei singure parohii; totuşi, din
cauza lipsei de preoţi sau din cauza altor împrejurări, grija mai multor parohii învecinate
poate fi încredinţată aceluiaşi paroh.
§ 2. În aceeaşi parohie să existe un singur paroh sau un singur responsabil despre care
vorbeşte can. 517, § 1, dezaprobându-se orice cutumă contrară şi revocându-se orice
privilegiu contrar.
Can. 527 – § 1. Cine a fost promovat să aibă grija pastorală a unei parohii o dobândeşte şi
este obligat să o exercite din momentul luării în primire.
§ 2. Cel care îi dă parohului în primire parohia este Ordinariul locului sau un preot delegat
de acesta, respectându-se formalităţile prevăzute de legea particulară sau de o cutumă
legitimă; totuşi, dintr-un motiv just, acelaşi Ordinariu poate să dispenseze de aceste
formalităţi; în acest caz, dispensa notificată parohiei înlocuieşte luarea în primire.
§ 3. Ordinariul locului să stabilească spaţiul de timp în care trebuie luată în primire
parohia; dacă acest timp s-a scurs în mod inutil, poate să declare parohia vacantă, dacă nu a
existat un impediment just.
Can. 528 – § 1. Parohul are obligaţia de a se îngriji încât Cuvântul lui Dumnezeu să fie
vestit în mod nealterat celor care se află în cadrul parohiei; de aceea, să facă în aşa fel încât
99

102

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

credincioşii laici să cunoască bine adevărurile de credinţă, mai cu seamă prin omilie, ce
trebuie să aibă loc în zilele de duminică şi sărbători de poruncă, precum şi prin învăţătura
catehetică ce trebuie transmisă; să sprijine iniţiativele prin care este promovat, chiar şi cu
privire la justiţia socială, spiritul evanghelic; să aibă o grijă specială faţă de educaţia catolică
a copiilor şi a tinerilor, să depună tot efortul, apelând chiar la sprijinul credincioşilor, ca
mesajul evanghelic să ajungă şi la aceia care au părăsit trăirea credinţei sau nu profesează
credinţa adevărată.
§ 2. Parohul să aibă grijă ca Preasfânta Euharistie să fie centrul comunităţii parohiale a
credincioşilor; să-şi dea silinţa ca credincioşii să participe cu evlavie la celebrarea
sacramentelor şi în chip deosebit să se apropie des de sacramentul Preasfintei Euharistii şi al
Pocăinţei; să se străduiască apoi ca credincioşii să fie atraşi la practicarea rugăciunii, chiar şi
în familie, şi să participe în mod conştient şi activ la liturgia sacră, pe care parohul, în parohia
lui, sub autoritatea Episcopului diecezan, trebuie să o dirijeze şi, totodată, să vegheze ca să nu
se introducă în ea abuzuri.
Can. 529 – § 1. Ca să-şi îndeplinească cu sârguinţă îndatorirea de păstor, parohul să se
străduiască să-i cunoască pe credincioşii încredinţaţi grijii sale; de aceea, să viziteze familiile,
luând parte la preocupările credincioşilor, mai ales la neliniştile şi durerile lor, mângâindu-i
în Domnul şi, dacă au greşit cu ceva, corijându-i cu prudenţă; să-i ajute cu mare dragoste pe
bolnavi, mai cu seamă pe aceia care sunt aproape de moarte, întărindu-i cu sfintele
sacramente şi încredinţând sufletul lor lui Dumnezeu; să aibă o grijă deosebită faţă de săraci
şi necăjiţi, faţă de cei care sunt singuri, faţă de imigranţi şi faţă de toţi aceia care sunt
împovăraţi cu greutăţi deosebite; de asemenea, să se străduiască să-i sprijine pe soţi şi pe
părinţi în îndeplinirea propriilor lor îndatoriri şi să încurajeze dezvoltarea vieţii creştine în
familie.
§ 2. Parohul să recunoască şi să promoveze rolul propriu pe care îl au laicii în misiunea
Bisericii, încurajând asociaţiile lor, care au finalităţi religioase. Să colaboreze cu Episcopul
propriu şi cu toţi preoţii diecezei, străduindu-se, de asemenea, ca toţi credincioşii să păstreze
comuniunea parohială şi să se simtă membri atât ai diecezei, cât şi ai Bisericii întregi şi să
participe sau să sprijine acţiunile care urmăresc promovarea acestei comuniuni.
Can. 530 – Funcţiunile încredinţate în mod special parohului sunt următoarele:
1° administrarea Botezului;
2° administrarea sacramentului Mirului celor care se află în pericol de moarte, conform
can. 833, nr. 3.
3° administrarea Viaticului şi a Ungerii bolnavilor, rămânând neschimbată dispoziţia can.
1003, §§ 2 şi 3 şi împărţirea binecuvântării apostolice;
4° asistenţa la căsătorii şi binecuvântarea cununiilor;
5° celebrarea înmormântărilor;
6° binecuvântarea izvorului baptismal în timpul pascal, conducerea procesiunilor în afara
bisericii, precum şi binecuvântările solemne în afara bisericii;
7° celebrarea în mod solemn a Euharistiei în zilele de duminică şi în sărbătorile de
poruncă.
Can. 531 – Chiar dacă altcineva a îndeplinit un anumit serviciu parohial, ofertele primite
de el de la credincioşi cu această ocazie să le depună la casieria parohiei, în afară de cazul
când se constată că voinţa ofertantului este diferită cu privire la ofertele benevole; este de
datoria Episcopului diecezan, după ce a audiat părerea consiliului prezbiteral, să stabilească
100

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

103

norme care să reglementeze destinaţia acestor oferte, precum şi remuneraţia clericilor care
îndeplinesc aceeaşi funcţie.
Can. 532 – Parohul reprezintă parohia în toate treburile juridice, conform normelor
dreptului; el să aibă grijă ca bunurile parohiei să fie administrate conform canoanelor 12811288.
Can. 533 – § 1. Parohul are obligaţia să locuiască în casa parohială, situată în apropiere de
biserică; totuşi, în cazuri particulare, dacă există un motiv just, Ordinariul locului îi poate
permite să locuiască în altă parte, mai ales într-o casă comună mai multor preoţi, cu condiţia
să fie asigurată în mod corect şi adecvat îndeplinirea serviciilor parohiale.
§ 2. Dacă nu se opune un motiv grav, parohului îi este permis să lipsească din parohie în
fiecare an cel mult o lună continuă sau întreruptă, în vederea concediului; în acest timp de
concediu nu intră zilele în care parohul se dedică o dată pe an reculegerii spirituale; totuşi, ca
să poată lipsi din parohie mai mult de o săptămână, este ţinut să-l înştiinţeze de aceasta pe
Ordinariul locului.
§ 3. Este de datoria Episcopului diecezan să stabilească norme prin care să se prevadă ca,
pe durata absenţei parohului, parohia să fie îngrijită de un preot înzestrat cu facultăţile
necesare.
Can. 534 – § 1. După luarea în primire a parohiei, parohul are obligaţia de a aplica
Liturghia pentru poporul ce îi este încredinţat, în toate duminicile şi în zilele de sărbătoare
care, în dieceza sa, sunt de poruncă; cine este împiedicat în mod legitim de la această
celebrare să aplice Liturghia în aceleaşi zile prin altcineva sau el personal în alte zile.
§ 2. Parohul care are grija mai multor parohii este obligat ca, în zilele despre care vorbeşte
§ 1, să aplice o singură Liturghie pentru tot poporul încredinţat lui.
§ 3. Parohul care nu a îndeplinit obligaţia prevăzută de §§ 1 şi 2 să aplice cât mai curând
pentru popor atâtea Liturghii câte a omis.
Can. 535 – § 1. În fiecare parohie să existe registre parohiale, adică registrul de botezaţi,
de căsătorii, de decedaţi şi alte registre prescrise de Conferinţa Episcopilor sau de Episcopul
diecezan; parohul să aibă grijă ca aceste registre să fie scrise cu exactitate şi păstrate cu
atenţie.
§ 2. În registrul de botezaţi să se adnoteze şi Mirul, precum şi tot ceea ce are legătură cu
starea canonică a credincioşilor în ce priveşte căsătoria – făcând excepţie dispoziţia can. 1133
– adopţia, primirea unei trepte preoţeşti, profesiunea perpetuă într-un institut călugăresc şi
schimbarea ritului; aceste adnotări să fie întotdeauna trecute şi în certificatul de Botez.
§ 3. Fiecare parohie să aibă ştampila proprie; certificatele eliberate privind starea canonică
a credincioşilor, ca, de altfel, şi toate actele care pot avea o importanţă juridică să fie semnate
de paroh sau de un delegat al său şi întărite cu ştampila parohială.
§ 4. În fiecare parohie să existe o arhivă, în care să fie păstrate registrele parohiale,
scrisorile Episcopilor şi celelalte documente a căror păstrare este necesară sau folositoare;
toate acestea trebuie să fie inspectate de Episcopul diecezan sau de un delegat al său cu
101

104

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

prilejul vizitei sau cu altă ocazie potrivită, iar parohul să aibă grijă ca ele să nu cadă în mâini
străine.
§ 5. Şi registrele parohiale mai vechi să fie păstrate, conform dispoziţiilor dreptului
particular.
Can. 536 – § 1. Dacă, după aprecierea Episcopului diecezan, fiind ascultată părerea
consiliului prezbiteral, se consideră că este oportun, în fiecare parohie să fie constituit un
consiliu pastoral, care este condus de paroh şi în care credincioşii, împreună cu cei care
participă în virtutea oficiului la grija pastorală a parohiei, contribuie la creşterea activităţii
pastorale.
§ 2. Consiliul pastoral are numai vot consultativ şi funcţionează după normele stabilite de
Episcopul diecezan.
Can. 537 – În fiecare parohie să existe un consiliu cu problemele economice, care
funcţionează nu numai după normele dreptului universal, ci şi după normele date de
Episcopul diecezan şi în care credincioşii, aleşi în conformitate cu aceleaşi norme, îl ajută pe
paroh în administrarea bunurilor parohiei, rămânând inviolabilă dispoziţia can. 532.
Can. 538 – § 1. Parohul pierde oficiul prin înlăturare sau prin transferare, efectuate de
Episcopul diecezan conform normelor dreptului; prin renunţare, făcută dintr-un motiv just de
parohul însuşi, şi care, pentru a fi validă, trebuie să fie acceptată de Episcop, precum şi prin
expirarea timpului, dacă a fost numit pentru un timp determinat în conformitate cu
dispoziţiile dreptului particular despre care vorbeşte can. 522.
§ 2. Parohul, care este membru al unui institut călugăresc sau este încardinat într-o
societate de viaţă apostolică, este înlăturat în conformitate cu can. 682, § 2.
§ 3. Împlinind vârsta de şaptezeci şi cinci de ani, parohul este invitat să prezinte renunţarea
la oficiu Episcopului diecezan care, examinând toate circumstanţele referitoare la persoană şi
loc, va hotărî dacă o acceptă sau o amână; Episcopul diecezan trebuie să se îngrijească de
întreţinerea adecvată şi de locuinţa aceluia care renunţă, respectându-se normele stabilite de
Conferinţa Episcopilor.
Can. 539 – Când parohia devine vacantă sau când parohul nu-şi poate exercita funcţia
pastorală în parohie din cauza arestării, exilării sau condamnării la domiciliu forţat,
incapacităţii sau îmbolnăvirii, sau din alte motive, Episcopul diecezan să desemneze cât mai
curând un administrator parohial, adică un preot care să-l înlocuiască pe paroh conform can.
540.
Can. 540 – § 1. Dacă nu este stabilit altfel de Episcopul diecezan, administratorul parohial
are aceleaşi îndatoriri şi se bucură de aceleaşi drepturi ca şi parohul.
§ 2. Administratorului parohial nu-i este permis să facă nimic ce ar putea să aducă
prejudiciu drepturilor parohului sau să cauzeze vreo pagubă bunurilor parohiale.
§ 3. La expirarea funcţiei sale, administratorul parohial să prezinte parohului o dare se
seamă.

102

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

105

Can. 541 – § 1. Când parohia devine vacantă, precum şi în cazul în care parohul nu-şi
poate exercita funcţia pastorală, înainte de numirea administratorului parohial, vicarul
parohial ia în mod interimar conducerea parohiei; dacă sunt mai mulţi vicari, ia conducerea
vicarul care a fost numit mai întâi; dacă parohia nu are vicari, parohul indicat de dreptul
particular.
§ 2. Cine a preluat conducerea parohiei conform § 1 să-l înştiinţeze imediat pe Ordinariul
locului despre vacanţa parohiei.
Can. 542 – § 1. Preoţii cărora le este încredinţată în solidar grija pastorală a unei parohii
sau a mai multor parohii împreună, conform can. 517, § 1:
1° trebuie să aibă calităţile prevăzute de can. 521;
2° să fie numiţi sau învestiţi în conformitate cu dispoziţiile canoanelor 522 şi 524;
3° dobândesc grija pastorală numai din momentul luării în primire; responsabilul lor ia în
primire conform dispoziţiilor can. 527, § 2; în cazul celorlalţi preoţi, profesiunea de credinţă,
făcută în mod legitim, înlocuieşte luarea în primire.
Can. 543 – § 1. Dacă unor preoţi le este încredinţată în solidar grija pastorală a unei
parohii sau a mai multor parohii împreună, fiecare dintre ei este obligat, conform criteriilor
stabilite de ei înşişi, să îndeplinească funcţiile şi sarcinile specifice parohului, despre care
vorbesc canoanele 528, 529 şi 530; facultatea de a asista căsătoriile, precum şi puterile de a
dispensa acordate parohului în virtutea dreptului, le revin de drept tuturor, dar trebuie
exercitate sub conducerea responsabilului.
§ 2. Toţi preoţii care fac parte din grup:
1° sunt obligaţi la reşedinţă;
2° să stabilească de comun acord programul după care unul din ei să celebreze Liturghia
pentru popor, conform can. 534;
3° numai responsabilul reprezintă în treburile juridice parohia sau parohiile încredinţate
grupului.
Can. 544 – Când un preot care face parte din grupul despre care vorbeşte can. 517, § 1,
sau responsabilul grupului, pierde oficiul, ca şi atunci când unul dintre ei devine incapabil
pentru a exercita funcţia pastorală, parohia sau parohiile a căror grijă este încredinţată
grupului nu devin vacante; este datoria Episcopului diecezan să numească un alt responsabil,
dar înainte ca Episcopul să numească un alt responsabil, să îndeplinească această funcţie
preotul din grup care are numirea cea mai veche.
Can. 545 – § 1. Ori de câte ori este necesar sau oportun pentru a îndeplini cum se cuvine
grija pastorală a parohiei, parohul poate fi ajutat de unul sau mai mulţi vicari parohiali care,
în calitate de colaboratori ai parohului şi de participanţi la preocupările lui pastorale, să se
dedice slujirii pastorale îndeplinind, sub autoritatea parohului, activităţi şi iniţiative
programate împreună cu el.
§ 2. Vicarul parohial poate fi numit fie pentru a contribui la îndeplinirea întregii slujiri
pastorale pentru toată parohia, ori pentru o parte determinată a ei, ori pentru un grup precis de
credincioşi, fie pentru a-şi dedica activitatea unei slujiri precise ce trebuie desfăşurată în
acelaşi timp în parohii diferite.

103

106

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 546 – Pentru ca cineva să fie numit în mod valid vicar parohial, este necesar să fi
primit treapta presbiterală.
Can. 547 – Vicarul parohial este numit în mod liber de Episcopul diecezan, după ce i-a
audiat, dacă a considerat că e oportun acest lucru, pe parohul sau pe parohii parohiilor pentru
care vicarul este numit, precum şi pe decan, rămânând neschimbată dispoziţia can. 682, § 1.
Can. 548 – § 1. Obligaţiile şi drepturile vicarului parohial sunt stabilite, în afară de
canoanele acestui capitol, de statutele diecezane, precum şi de decretul de numire dat de
Episcopul diecezan, dar într-un mod mai detaliat de dispoziţiile parohului.
§ 2. Dacă în decretul Episcopului diecezan nu există în mod expres o prevedere contrară,
vicarul parohial are obligaţia, în virtutea oficiului, de a-l ajuta pe paroh în întreaga slujire
parohială, cu excepţia, desigur, a aplicării Liturghiei pentru popor şi, dacă este cazul, de a ţine
locul parohului, conform dreptului.
§ 3. Vicarul parohial să-l informeze cu regularitate pe paroh despre iniţiativele pastorale
prevăzute şi asumate, astfel încât parohul şi vicarul sau vicarii să poată acţiona cu forţe unite
la grija pastorală a parohiei faţă de care sunt împreună responsabili.
Can. 549 – În lipsa parohului, dacă Episcopul diecezan nu a prevăzut altfel conform can.
533, § 3 şi nici nu a fost numit un administrator parohial, să se respecte dispoziţiile can. 541,
§ 1; în acest caz, vicarul are şi toate obligaţiile parohului, cu excepţia aceleia de a aplica
Liturghia pentru popor.
Can. 550 – § 1. Vicarul parohial are obligaţia de a locui în parohie sau, dacă a fost numit
pentru mai multe parohii împreună, în una dintre ele; totuşi, dintr-un motiv just, Ordinariul
locului îi poate permite să locuiască în altă parte, mai ales într-o casă comună mai multor
preoţi, cu condiţia ca din acest motiv să nu aibă nimic de suferit îndeplinirea funcţiilor
pastorale.
§ 2. Ordinariul locului să aibă grijă ca, acolo unde e posibil, între paroh şi vicari să fie
promovată o anumită obişnuinţă de viaţă comunitară în casa parohială.
§ 3. Cât priveşte durata concediului, vicarul parohial are aceleaşi drepturi ca şi parohul.
Can. 551 – Referitor la ofertele pe care credincioşii le fac vicarului cu ocazia îndeplinirii
slujirii pastorale, să se respecte dispoziţiile can. 531.
Can. 552 – Vicarul parohial poate fi înlăturat de Episcopul diecezan sau de
Administratorul diecezan, dintr-un motiv just, rămânând neschimbată dispoziţia can. 682, § 2.
CAPITOLUL VII
Decanii
Can. 553 – § 1. Vicarul foran, care este numit şi decan sau protopop sau cu un alt titlu,
este preotul pus în fruntea unui decanat.

104

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

107

§ 2. Dacă nu este stabilit altfel de către dreptul particular, decanul este numit de Episcopul
diecezan, după ce acesta a ascultat, după aprecierea sa prudentă, părerea preoţilor care îşi
desfăşoară slujirea în decanatul respectiv.
Can. 554 – § 1. Pentru oficiul de decan, care nu este unit cu oficiul de paroh al unei
anumite parohii, Episcopul să aleagă un preot pe care îl consideră capabil, fiind analizate cu
atenţie circumstanţele de timp şi de loc.
§ 2. Decanul să fie numit pentru un timp determinat, stabilit de dreptul particular.
§ 3. Episcopul diecezan poate să-l îndepărteze în mod liber pe decan din oficiu, dintr-un
motiv just, apreciat de el cu prudenţă.
Can. 555 – § 1. Pe lângă facultăţile ce îi sunt atribuite în mod legitim de dreptul particular,
decanul are datoria şi dreptul:
1° de a promova şi de a coordona în decanat activitatea pastorală comună;
2° de a se îngriji ca clericii din districtul său să ducă o viaţă conformă cu starea lor şi să-şi
îndeplinească în mod sârguincios datoriile;
3° de a avea grijă ca funcţiunile religioase să fie celebrate conform dispoziţiilor liturgiei
sacre; ca să fie păstrate cu grijă frumuseţea şi curăţenia bisericilor şi a obiectelor sacre, mai
ales în celebrarea euharistică şi în păstrarea Preasfântului Sacrament; ca registrele parohiale
să fie scrise corect şi păstrate cum se cuvine; ca bunurile ecleziastice să fie administrate în
mod conştiincios; în fine, casa parohială să fie păstrată cu grija cuvenită.
§ 2. În decanatul ce îi este încredinţat, decanul:
1° să-şi dea silinţa ca, în conformitate cu dispoziţiile dreptului particular, clericii să
participe, la datele stabilite, la prelegerile, întrunirile teologice sau conferinţele despre care
vorbeşte can. 279, § 2;
2° să aibă grijă ca preoţii din districtul său să dispună de toate ajutoarele spirituale şi să se
preocupe într-un chip deosebit de aceia care se află în situaţii mai dificile sau au probleme
speciale.
§ 3. Decanul să aibă grijă ca parohii din districtul său, pe care îi ştie că sunt grav bolnavi,
să nu fie lipsiţi de ajutoare spirituale şi materiale, iar acelora care au decedat să li se celebreze
în mod demn funeraliile; de asemenea, să aibă grijă ca, în caz de îmbolnăvire sau de deces, să
nu fie distruse sau înstrăinate registrele, documentele, obiectele sacre şi altele de acest fel,
care aparţin Bisericii.
§ 4. Decanul are obligaţia să viziteze parohiile din districtul său în modul stabilit de
Episcopul diecezan.

CAPITOLUL VIII
Rectorii de biserici şi capelanii
ART. 1
Rectorii de biserici

105

108

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 556 – Rectorii de biserici sunt preoţii cărora le este încredinţată grija unei biserici
care nu este nici parohială, nici capitulară, nici anexată casei unei comunităţi călugăreşti sau a
unei societăţi de viaţă apostolică care să celebreze în ea oficiile sacre.
Can. 557 – § 1. Rectorul unei biserici este numit în mod liber de Episcopul diecezan,
rămânând inviolabil dreptul de a alege sau de a prezenta pe care cineva îl are în mod legitim;
în acest caz, îi revine de drept Episcopului diecezan să-l confirme sau să-l învestească pe
rector.
§ 2. Chiar dacă biserica aparţine unui institut călugăresc clerical de drept pontifical,
Episcopului diecezan îi revine de drept să-l învestească pe rectorul prezentat de Superior.
§ 3. Dacă Episcopul diecezan nu a stabilit altfel, rectorul unei biserici anexate unui
seminar sau unui colegiu este rectorul seminarului sau al colegiului.
Can. 558 – Rămânând neschimbată dispoziţia can. 262, nu-i este permis rectorului să
îndeplinească în biserica ce îi este încredinţată funcţiunile parohiale despre care este vorba în
can. 530, nr. 1-6, dacă nu are consimţământul sau, când este cazul, delegaţia parohului.
Can. 559 – În biserica ce îi este încredinţată, rectorul poate să efectueze chiar şi celebrări
liturgice solemne, rămânând inviolabile legile legitime ale fundaţiei, şi cu condiţia ca, după
aprecierea Ordinariului locului, ele să nu lezeze în nici un fel funcţiile parohiale.
Can. 560 – Când consideră că este oportun, Ordinariul locului poate să-i impună
rectorului ca să celebreze în biserica sa funcţiuni precise, chiar parohiale, pentru popor şi să
deschidă biserica anumitor grupuri de credincioşi care vor săvârşi aici celebrări liturgice.
Can. 561 – Fără permisiunea rectorului sau a altor superiori legitimi, nimănui nu-i este
îngăduit să celebreze în biserică Euharistia, să administreze sacramentele sau să îndeplinească
alte funcţiuni sacre; această permisiune trebuie să fie dată sau negată conform dreptului.
Can. 562 – Rectorul unei biserici, sub autoritatea Ordinariului locului şi respectând
statutele legitime şi drepturile câştigate, are obligaţia să vegheze ca funcţiunile sacre să fie
celebrate în biserică în mod demn, conform normelor liturgice şi dispoziţiilor canoanelor, ca
obligaţiile pe care biserica le are să fie îndeplinite cu fidelitate, ca bunurile să fie administrate
în mod conştiincios, ca să se ia măsuri cu privire la întreţinerea şi înfrumuseţarea obiectelor
sacre şi a edificiilor, şi să nu se facă nimic ce ar putea să contravină în vreun fel sfinţeniei
locului şi respectului datorat casei lui Dumnezeu.
Can. 563 – După aprecierea sa prudentă, dintr-un motiv just, Ordinariul locului poate să-l
îndepărteze din oficiu pe rectorul unei biserici, chiar dacă a fost ales sau prezentat de alţii,
rămânând inviolabilă dispoziţia can. 682, § 2.

ART. 2
Capelanii
Can. 564 – Capelanul este preotul căruia i se încredinţează în mod stabil grija pastorală,
cel puţin parţială, a unei comunităţi sau a unui grup special de credincioşi, pe care trebuie să
106

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

109

o exercite conform dreptului universal şi particular.
Can. 565 – Dacă nu este prevăzut altfel de către drept sau dacă altcuiva nu-i revin în mod
legitim drepturi speciale, capelanul este numit de Ordinariul locului, căruia îi revine şi dreptul
de a-l învesti pe cel care a fost prezentat sau de a-l confirma pe cel care a fost ales.
Can. 566 – § 1. Capelanul trebuie să fie înzestrat cu toate facultăţile necesare pentru buna
exercitare a grijii pastorale. Pe lângă facultăţile ce îi sunt acordate de dreptul particular sau
printr-o delegare specială, capelanul are în virtutea oficiului facultatea de a asculta
mărturisirile credincioşilor încredinţaţi grijii sale, de a le predica cuvântul lui Dumnezeu, de a
le administra Viaticul şi Ungerea bolnavilor, precum şi de a conferi Mirul celor care se află în
pericol de moarte.
§ 2. În spitale, în închisori şi în călătoriile pe mare, capelanul are, în plus, facultatea, care
poate fi exercitată numai în aceste locuri, de a dezlega de cenzurile latae sententiae
nerezervate şi nedeclarate, rămânând totuşi inviolabilă dispoziţia can. 976.
Can. 567 – § 1. Ordinariul locului să nu procedeze la numirea capelanului unei case a unui
institut călugăresc laical decât după ce l-a consultat pe Superior, care are dreptul, audiind
părerea comunităţii, să propună un anumit preot.
§ 2. Capelanul are datoria să celebreze sau să organizeze funcţiunile liturgice; totuşi, nu-i
este permis să se amestece în conducerea internă a comunităţii.
Can. 568 – În măsura posibilităţilor, să fie numiţi capelani pentru acele persoane care, din
cauza condiţiilor de viaţă, nu pot să beneficieze de slujirea obişnuită a parohilor, cum sunt
imigranţii, exilaţii, refugiaţii, nomazii, marinarii.
Can. 569 – Capelanii militari au legi speciale.
Can. 570 – Dacă o biserică neparohială este anexată sediului unei comunităţi sau al unui
grup, capelanul să fie numit rector al acelei biserici, în afară de cazul când grija comunităţii
sau a bisericii cere contrarul.
Can. 571 – În exercitarea funcţiei sale pastorale, capelanul să păstreze legătura necesară
cu parohul.
Can. 572 – Cât priveşte înlăturarea capelanului din oficiu, să se respecte dispoziţia can.
563.
PARTEA A III-A
Institutele de viaţă consacrată
şi societăţile de viaţă apostolică
SECŢIUNEA I
Institutele de viaţă consacrată
TITLUL I
Norme comune
tuturor institutelor de viaţă consacrată
107

110

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 573 – § 1. Viaţa consacrată prin profesiunea sfaturilor evanghelice este o formă
stabilă de viaţă în care credincioşii, urmându-l pe Cristos mai îndeaproape sub acţiunea
Duhului Sfânt, se consacră cu totul lui Dumnezeu, iubit mai presus de toate, pentru ca,
închinaţi cu un titlu nou şi deosebit cinstirii sale, edificării Bisericii şi mântuirii sufletelor, să
dobândească desăvârşirea dragostei în slujba Împărăţiei lui Dumnezeu şi, deveniţi în Biserică
un semn luminos, să prevestească gloria cerească.
§ 2. Această formă de a trăi în institutele de viaţă consacrată, înfiinţate în mod canonic de
către autoritatea competentă a Bisericii, este îmbrăţişată în mod liber de către credincioşii
care, prin voturi sau alte legăminte sacre prescrise de legile proprii ale institutelor, profesează
sfaturile evanghelice ale castităţii, sărăciei şi ascultării şi, prin dragostea la care acestea
conduc, se unesc în mod special cu Biserica şi misterul ei.
Can. 574 – § 1. Starea celor care profesează sfaturile evanghelice în astfel de institute face
parte din viaţa şi sfinţenia Bisericii şi, de aceea, trebuie încurajată şi promovată de toţi în
Biserică.
§ 2. Unii credincioşi sunt chemaţi în mod special de Dumnezeu la această stare, ca să
beneficieze în viaţa Bisericii de un dar deosebit şi, conform scopului şi spiritului institutului,
să contribuie la misiunea salvifică a Bisericii.
Can. 575 – Sfaturile evanghelice, care îşi au fundamentul în învăţătura şi exemplele lui
Cristos Învăţătorul, sunt un dar dumnezeiesc pe are Biserica l-a primit de la Domnul şi, prin
harul lui, îl păstrează necontenit.
Can. 576 – Este de datoria autorităţii competente a Bisericii să interpreteze sfaturile
evanghelice, să le reglementeze prin legi practicarea şi să le stabilească apoi prin aprobarea
canonică formele stabile de a le trăi; de asemenea, să se îngrijească după puterile ei ca
institutele să crească şi să înflorească în conformitate cu spiritul fondatorilor şi cu tradiţiile
sănătoase.
Can. 577 – Există în Biserică un număr foarte mare de institute de viaţă consacrată, care,
potrivit cu harul ce le-a fost dat, au diferite daruri: ele într-adevăr îl urmează mai îndeaproape
de Cristos care se roagă, care vesteşte împărăţia lui Dumnezeu, care face bine oamenilor sau
care trăieşte cu ei în lume, dar îndeplinind mereu voinţa Tatălui.
Can. 578 – Intenţia şi planurile fondatorilor, ratificate de autoritatea competentă a
Bisericii, cu privire la natura, scopul, spiritul şi caracterul institutului, precum şi tradiţiile lui
sănătoase, care toate împreună constituie patrimoniul aceluiaşi institut, trebuie să fie
respectate de toţi cu fidelitate.
Can. 579 – Episcopii diecezani, fiecare în teritoriul propriu, pot să întemeieze prin decret
formal institute de viaţă consacrată, cu condiţia să fi fost consultat Scaunul Apostolic.
Can. 580 – Asocierea unui institut de viaţă consacrată la un alt institut este rezervată
autorităţii competente a institutului care asociază, rămânând mereu neatinsă autonomia
canonică a institutului asociat.

108

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

111

Can. 581 – Este dreptul autorităţii competente a institutului, conform constituţiilor, să
divizeze institutul în părţi, indiferent cum s-ar numi ele, să înfiinţeze alte părţi noi, să le
unească pe cele deja înfiinţate sau să le delimiteze în alt mod.
Can. 582 – Fuzionările şi unirile institutelor de viaţă consacrată sunt rezervate exclusiv
Scaunului Apostolic; tot Scaunului Apostolic îi sunt rezervate confederaţiile şi federaţiile.
Can. 583 – Ceea ce în institutele de viaţă consacrată a fost aprobat de Scaunul Apostolic
nu poate fi modificat fără permisiunea lui.
Can. 584 – Suprimarea unui institut ţine exclusiv de competenţa Scaunului Apostolic,
căruia îi este rezervată şi decizia cu privire la bunurile materiale ale institutului.
Can. 585 – Suprimarea unei părţi a institutului aparţine autorităţii competente a aceluiaşi
institut.
Can. 586 – § 1. Fiecărui institut îi este recunoscută o justă autonomie de viaţă, îndeosebi
de conducere, prin care să se bucure în Biserică de o disciplină proprie şi să-şi poată păstra
intact propriul patrimoniu, despre care vorbeşte can. 578.
§ 2. Este datoria Ordinariilor locurilor să respecte şi să asigure această autonomie.
Can. 587 – § 1. Pentru a păstra cu mai mare fidelitate vocaţia proprie şi identitatea fiecărui
institut, codul fundamental sau constituţiile fiecărui institut, pe lângă cele stabilite în can. 578
şi care trebuie respectate, trebuie să conţină şi norme fundamentale privind conducerea
institutului şi disciplina membrilor săi, încorporarea şi formarea lor, precum şi obiectul
propriu al legămintelor sacre.
§ 2. Acest cod este aprobat de autoritatea competentă a Bisericii şi numai cu
consimţământul ei poate fi modificat.
§ 3. În acest cod, elementele spirituale şi cele juridice să fie bine armonizate; totuşi, să nu
fie stabilite norme mai mult decât este necesar.
§ 4. Celelalte norme prescrise de autoritatea competentă a institutului să fie adunate cum
se cuvine în alte coduri, care totuşi pot fi revizuite şi adaptate în mod adecvat în funcţie de
cerinţele locurilor şi timpurilor.
Can. 588 – § 1. Prin natura sa, starea de viaţă consacrată nu este nici clericală, nici laicală.
§ 2. Este numit institut clerical acela care, potrivit scopului sau planului voit de fondator,
sau în virtutea unei tradiţii legitime, este condus de clerici, îşi asumă exercitarea Preoţiei şi
este recunoscut ca atare de autoritatea Bisericii.
§ 3. Este numit institut laical acela care, recunoscut ca atare de autoritatea Bisericii, are, în
virtutea naturii, a caracterului şi a scopului lui, o funcţie proprie, stabilită de fondator, sau de
o tradiţie legitimă, care nu include exercitarea Preoţiei.
Can. 589 – Un institut de viaţă consacrată se numeşte de drept pontifical dacă a fost
înfiinţat de Scaunul Apostolic sau a fost aprobat de acesta prin decret formal; se numeşte de
109

112

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

drept diecezan dacă, înfiinţat de Episcopul diecezan, nu a primit de la Scaunul Apostolic
decretul de aprobare.
Can. 590 – § 1. Întrucât se dedică în mod deosebit slujirii lui Dumnezeu şi a Bisericii
întregi, institutele de viaţă consacrată sunt supuse special autorităţii supreme a Bisericii.
§ 2. Fiecare membru este ţinut să asculte de Suveranul Pontif ca de superiorul său suprem,
chiar şi în virtutea legământului sacru al ascultării.
Can. 591 – Ca să fie ocrotit în mod mai eficient binele institutelor şi ca să se facă faţă mai
bine necesităţilor apostolatului, Suveranul Pontif, în virtutea primatului său asupra Bisericii
întregi, în vederea interesului comun, poate să scoată institutele de viaţă consacrată de sub
conducerea Ordinariilor locului şi să le supună lui însuşi sau altei autorităţi ecleziastice.
Can. 592 – § 1. Ca să fie promovată mai bine comuniunea institutelor cu Scaunul
Apostolic, fiecare Superior general să trimită aceluiaşi Scaun Apostolic, în modul şi la timpul
fixate de acesta, un scurt raport cu privire la starea şi viaţa institutului.
§ 2. Superiorii fiecărui institut să favorizeze cunoaşterea documentelor Scaunului
Apostolic, care se referă la membrii încredinţaţi lor, şi să aibă grijă ca ele să fie respectate.
Can. 593 – Rămânând neschimbată dispoziţia can. 586, institutele de drept pontifical
depind direct şi exclusiv, cu privire la conducerea internă şi la disciplină, de autoritatea
Scaunului Apostolic.
Can. 594 – Rămânând neschimbată dispoziţia can. 586, institutul de drept diecezan
rămâne sub grija specială a Episcopului diecezan.
Can. 595 – § 1. Îi aparţine de drept Episcopului sediului principal să aprobe constituţiile şi
să confirme schimbările introduse în ele în mod legitim, cu excepţia modificărilor făcute de
Scaunul Apostolic, precum şi să trateze chestiunile mai importante privind întregul institut,
care depăşesc puterea autorităţii interne, după ce totuşi i-a consultat pe ceilalţi Episcopi
diecezani, dacă institutul s-a răspândit în mai multe dieceze.
§ 2. Episcopul diecezan poate să dispenseze de la constituţii, în cazuri particulare.
Can. 596 – § 1. Superiorii şi capitlurile institutelor au asupra membrilor acea putere care
este stabilită de dreptul universal şi de constituţii.
§ 2. Însă, în institutele călugăreşti clericale de drept pontifical, ei se bucură în plus şi de
puterea ecleziastică de conducere, atât în forul extern, cât şi în cel intern.
§ 3. În cazul puterii despre care vorbeşte § 1, să se aplice dispoziţiile cann. 131, 133 şi
137-144.
Can. 597 – § 1. Într-un institut de viaţă consacrată poate fi admis orice catolic care,
înzestrat cu intenţie dreaptă, are calităţile cerute de dreptul universal şi de cel propriu şi este
liber de orice impediment.

110

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

113

§ 2. Nimeni nu poate fi admis fără o pregătire adecvată.
Can. 598 – § 1. Fiecare institut, având în vedere specificul său şi finalităţile proprii, să
stabilească în constituţiile sale modul în care, potrivit cu programul său de viaţă, trebuie
respectate sfaturile evanghelice ale castităţii, sărăciei şi ascultării.
§ 2. Toţi membrii trebuie nu numai să respecte cu fidelitate şi în întregime sfaturile
evanghelice, ci să-şi călăuzească şi viaţa potrivit cu dreptul propriu al institutului şi să tindă
astfel la desăvârşirea stării proprii.
Can. 599 – Sfatul evanghelic al castităţii, asumat pentru împărăţia cerurilor, care este
semn al vieţii viitoare şi izvor al unei rodnicii mai bogate într-o inimă nedivizată, comportă
obligaţia perfectei stăpâniri de sine în celibat.
Can. 600 – Sfatul evanghelic al sărăciei, ca imitare a lui Cristos care, bogat fiind, s-a făcut
sărac pentru noi, pe lângă viaţa săracă în realitate şi în spirit, care trebuie trăită cu grijă în
sobrietate şi să rămână străină de bogăţiile pământeşti, comportă dependenţa şi limitarea în
folosirea şi dispunerea de bunuri conform cu dreptul propriu al fiecărui institut.
Can. 601 – Sfatul evanghelic al ascultării, asumat cu spirit de credinţă şi de iubire în
urmarea lui Cristos ascultător până la moarte, obligă la supunerea voinţei faţă de Superiorii
legitimi care, când poruncesc conform constituţiilor, îl reprezintă pe Dumnezeu.
Can. 602 – Viaţa frăţească, specifică fiecărui institut, prin care toţi membri sunt uniţi în
Cristos ca într-o familie specială, trebuie să fie astfel reglementată încât să constituie pentru
toţi un ajutor reciproc în îndeplinirea vocaţiei personale a fiecăruia. Prin comuniunea
frăţească, înrădăcinată în dragoste şi bazată pe dragoste, membrii să fie un exemplu de
reconciliere universală în Cristos.
Can. 603 – § 1. În afară de institutele de viaţă consacrată, Biserica recunoaşte viaţa
eremitică sau anahoretică prin care credincioşii, într-o retragere mai strictă din lume, în
tăcerea singurătăţii, în rugăciune asiduă şi pocăinţă, îşi închină viaţa spre lauda lui Dumnezeu
şi mântuirea lumii.
§ 2. Eremitul este recunoscut de drept ca persoană închinată lui Dumnezeu în viaţa
consacrată, dacă profesează în mod public cele trei sfaturi evanghelice, întărite prin vot sau
printr-un alt legământ sacru, în mâinile Episcopului diecezan şi, călăuzit de acesta, trăieşte
conform propriei stări.
Can. 604 – § 1. Acestor forme de viaţă consacrată li se adaugă ordinul fecioarelor care,
exprimându-şi hotărârea sfântă de a-l urma pe Cristos mai îndeaproape, sunt consacrate lui
Dumnezeu de Episcopul diecezan după ritul liturgic aprobat, se logodesc mistic cu Cristos,
Fiul lui Dumnezeu, şi se dedică slujirii Bisericii.
§ 2. Pentru a-şi păstra cu mai multă fidelitate hotărârea şi pentru a desăvârşi prin ajutorul
reciproc slujirea Bisericii, specifică stării lor, fecioarele se pot asocia.
Can. 605 – Aprobarea unor forme noi de viaţă consacrată este rezervată exclusiv
Scaunului Apostolic. Episcopii diecezani să se străduiască să discearnă noile daruri de viaţă
consacrată, încredinţate de Duhul Sfânt Bisericii, şi să-i ajute pe promotori să-şi exprime cât
111

114

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

mai bine cu putinţă planurile şi să le apere prin statute adecvate, folosind mai ales normele
generale conţinute în această parte a Codului.
Can. 606 – Ceea ce este stabilit despre institutele de viaţă consacrată şi despre membrii lor
valorează în drept deopotrivă pentru ambele sexe, dacă nu rezultă altfel din contextul celor
afirmate sau din natura lucrului.

TITLUL II
Institutele călugăreşti
Can. 607 – § 1. Viaţa călugărească, consacrare a întregii persoane, vădeşte în Biserică
admirabila unire nupţială creată de Dumnezeu, semn al vieţii viitoare. În felul acesta,
călugărul îşi îndeplineşte deplina dăruire de sine ca pe o jertfă oferită lui Dumnezeu, prin care
întreaga sa existenţă devine un cult continuu adus lui Dumnezeu în dragoste.
§ 2. Institutul călugăresc este o societate în care membrii depun, conform dreptului
propriu, voturile publice, perpetue sau temporare, ce trebuie totuşi reînnoite la expirarea
timpului, şi duc în comun viaţă frăţească.
§ 3. Mărturia publică pe care călugării trebuie să o dea lui Cristos şi Bisericii comportă
acea separare de lume, care e specifică naturii şi scopului fiecărui institut.

CAPITOLUL I
Casele călugăreşti, înfiinţarea şi desfiinţarea lor
Can. 608 – O comunitate călugărească trebuie să trăiască într-o casă constituită în mod
legitim, sub autoritatea unui Superior desemnat conform dreptului. Fiecare casă să aibă cel
puţin un oratoriu, în care să se celebreze şi să se păstreze Euharistia, ca aceasta să fie cu
adevărat centrul comunităţii.
Can. 609 – § 1. Casele unui institut călugăresc sunt înfiinţate de autoritatea competentă,
conform constituţiilor, cu consimţă-mântul prealabil al Episcopului diecezan, dat în scris.
§ 2. Pentru a înfiinţa o mănăstire de monahii (maici), este necesară în plus permisiunea
Scaunului Apostolic.
Can. 610 – § 1. Înfiinţarea caselor se face ţinându-se seama de utilitatea lor pentru
Biserică şi pentru institut şi asigurându-se ceea ce este necesar pentru ca membrii să ducă
viaţa călugărească în mod normal, potrivit cu finalităţile proprii ale institutului şi cu spiritul
lui.
§ 2. Nici o casă să nu se înfiinţeze dacă nu se poate aprecia cu prudenţă că se va face faţă
în mod corespunzător nevoilor vieţii membrilor.
Can. 611 – Consimţământul Episcopului diecezan pentru înfiinţarea unei case călugăreşti
a unui institut cuprinde dreptul:
1° de a duce o viaţă conformă cu caracterul şi scopurile proprii institutului;

112

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

115

2° de a îndeplini activităţile proprii institutului conform dreptului, respectându-se
condiţiile adăugate în acord;
3° de a avea, în cazul institutelor clericale, o biserică, rămânând inviolabilă dispoziţia can.
1215, § 3, şi de a săvârşi în ea slujirea sacră, respectându-se dispoziţiile dreptului.
Can. 612 – Pentru ca o casă călugărească să fie destinată unor activităţi apostolice diferite
de cele pentru care a fost întemeiată, este necesar consimţământul Episcopului diecezan; în
schimb, nu este necesar acest consimţământ când este vorba de o schimbare care,
respectându-se întotdeauna legile de întemeiere, priveşte numai conducerea internă şi
disciplina.
Can. 613 – § 1. O casă călugărească a canonicilor regulari şi a monahilor, sub conducerea
şi grija unui Superior propriu, este autonomă (sui iuris), în afară de cazul când constituţiile
stabilesc altfel.
§ 2. Superiorul unei case autonome este de drept Superior major.
Can. 614 – Mănăstirile de monahii (maici), asociate unui institut de bărbaţi, îşi au propriul
mod de viaţă şi o conducere proprie, potrivit cu constituţiile. Drepturile şi obligaţiile proprii
să fie astfel definite încât din asociere să derive un bine spiritual.
Can. 615 – O mănăstire autonomă care în afară de propriul Superior nu are alt Superior
major, şi nici nu este în aşa fel asociată unui alt institut de călugări încât Superiorul acestuia
să aibă asupra unei astfel de mănăstiri o adevărată putere de conducere determinată de
constituţii, este încredinţată, conform dreptului, supravegherii speciale a Episcopului
diecezan.
Can. 616 – § 1. O casă călugărească înfiinţată în mod legitim poate fi desfiinţată de
Superiorul general, conform constituţiilor, după ce a fost consultat Episcopul diecezan. Cu
privire la bunurile casei desfiinţate, să decidă dreptul propriu al institutului, respectându-se
voinţa fondatorilor sau a donatorilor şi drepturile câştigate în mod legitim.
§ 2. Desfiinţarea unicei case a unui institut este de competenţa Scaunului Apostolic căruia,
în acest caz, îi este rezervată şi decizia asupra bunurilor.
§ 3. Desfiinţarea unei case autonome, despre care vorbeşte can. 613, aparţine de drept
capitlului general, dacă nu este prevăzut altfel de constituţii.
§ 4. Desfiinţarea unei mănăstiri autonome de monahii (maici) este de competenţa
Scaunului Apostolic, respectând, cu privire la bunuri, dispoziţiile constituţiilor.

CAPITOLUL II
Conducerea institutelor
ART. 1
Superiorii şi consiliile

113

116

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 617 – Superiorii să-şi îndeplinească funcţia şi să-şi exercite puterea conform
dreptului universal şi propriu.
Can. 618 – Superiorii să-şi exercite în spirit de slujire puterea primită de la Dumnezeu
prin mijlocirea Bisericii. Aşadar, ascultători faţă de voinţa lui Dumnezeu în îndeplinirea
funcţiei, să-i conducă pe cei supuşi lor ca pe nişte fii ai lui Dumnezeu şi, promovându-le cu
respect faţă de persoana umană ascultarea de bunăvoie, să-i audieze cu plăcere şi să sprijine
armonia dintre ei spre binele institutului şi al Bisericii, rămânând inviolabilă autoritatea lor de
a decide şi de a porunci ceea ce trebuie îndeplinit.
Can. 619 – Superiorii să se dedice cu sârguinţă îndatoririlor proprii şi, împreună cu
membrii încredinţaţi lor, să se străduiască să creeze, în Cristos, o comunitate frăţească, în care
Dumnezeu să fie căutat şi iubit mai presus de orice. Prin urmare, să-i hrănească pe membri la
masa bogată a cuvântului lui Dumnezeu şi să-i atragă la celebrarea liturgiei sacre. Să fie
pentru ei exemplu în practicarea virtuţilor şi în respectarea legilor şi a tradiţiilor institutului
lor; să se îngrijească cum se cuvine de nevoile personale ale membrilor; să aibă grijă de cei
bolnavi şi să-i viziteze; să-i dojenească pe cei turbulenţi, să-i încurajeze pe cei timizi şi să fie
răbdători faţă de toţi.
Can. 620 – Sunt Superiori majori aceia care conduc întregul institut sau o provincie a
institutului sau o parte echivalată provinciei sau o casă autonomă (sui iuris); la fel şi vicarii
lor. Tuturor acestora li se adaugă Abatele Primat şi Superiorul unei congregaţii monahale,
care totuşi nu deţin întreaga putere pe care dreptul universal o atribuie Superiorilor majori.
Can. 621 – Unirea mai multor case care, sub acelaşi Superior, constituie o parte imediată a
institutului şi este înfiinţată în mod canonic de autoritatea legitimă, poartă denumirea de
provincie.
Can. 622 – Superiorul general are putere asupra tuturor provinciilor, caselor şi membrilor
institutului, ce trebuie exercitată conform dreptului propriu; ceilalţi Superiori au putere în
limitele funcţiei lor.
Can. 623 – Pentru ca membrii să fie numiţi sau aleşi în mod valid în funcţia de Superior, este
necesar să treacă un anumit timp de la profesiunea perpetuă sau definitivă, care trebuie
determinat de dreptul propriu sau, dacă este vorba de Superiorii majori, de constituţii.
Can. 624 – § 1. Superiorii să fie constituiţi pentru un timp determinat şi corespunzător,
conform naturii şi nevoilor institutului, în afară de cazul când constituţiile dispun altfel pentru
Superiorul general şi pentru Superiorii unei case autonome.
§ 2. Dreptul propriu să prevadă prin norme adecvate ca Superiorii constituiţi pentru un
timp determinat să nu ocupe funcţii de conducere în mod neîntrerupt mai mult timp.
§ 3. Totuşi, în timpul funcţiei, ei pot fi înlăturaţi din oficiul lor sau transferaţi într-un altul,
din motive stabilite de dreptul propriu.
Can. 625 – § 1. Superiorul general al unui institut să fie desemnat prin alegerea canonică,
conform constituţiilor.

114

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

117

§ 2. Episcopul scaunului principal prezidează alegerea Superiorului mănăstirii autonome
despre care vorbeşte can. 615 şi a Superiorului general al unui institut de drept diecezan.
§ 3. Ceilalţi Superiori să fie constituiţi conform constituţiilor, totuşi, astfel încât, dacă sunt
aleşi, să aibă nevoie de confirmare din partea Superiorului major competent; dacă, însă, sunt
numiţi de Superior, să aibă loc în prealabil o consultare adecvată.
Can. 626 – Superiorii, când acordă oficii, şi membrii, când participă la alegeri, să respecte
normele dreptului universal şi ale dreptului propriu, să se abţină de la orice fel de abuz şi
favorizare de persoană şi, având în faţa ochilor numai pe Dumnezeu şi binele institutului, să-i
numească sau să-i aleagă pe cei pe care îi ştiu, în Domnul, cu adevărat vrednici şi capabili. În
afară de aceasta, în alegeri, să evite de a solicita, direct sau indirect, voturi, atât pentru ei
înşişi, cât şi pentru alţii.
Can. 627 – § 1. Conform constituţiilor, Superiorii să aibă propriul consiliu, de a cărui
activitate trebuie să se folosească în exercitarea funcţiei.
§ 2. Pe lângă cazurile prescrise în dreptul universal, dreptul propriu să le stabilească şi pe
acelea în care, pentru a se acţiona în mod valid, este necesar consimţământul sau părerea,
conform can. 127.
Can. 628 – § 1. Superiorii, desemnaţi în această funcţie de dreptul propriu al institutului,
să viziteze, în timpurile stabilite, casele şi membrii încredinţaţi lor, conform normelor
aceluiaşi drept propriu
§ 2. Episcopul diecezan are dreptul şi datoria să viziteze, chiar şi cu privire la disciplina
călugărească:
1° mănăstirile autonome, despre care este vorba în can. 615;
2° fiecare casă a unui institut de drept diecezan situată în teritoriul propriu.
§ 3. Membrii să discute cu încredere cu vizitatorul, la ale cărui întrebări adresate în mod
legitim sunt ţinuţi să răspundă, în dragoste, conform cu adevărul; nimănui nu-i este permis săi înlăture în vreun fel pe membri de la această obligaţie sau să împiedice altfel scopul vizitei.
Can. 629 – Fiecare Superior să locuiască în propria casă şi să nu se îndepărteze de ea
decât conform dreptului propriu.
Can. 630 – § 1. Superiorii să recunoască confraţilor lor libertatea necesară cu privire la
sacramentul Pocăinţei şi la direcţiunea spirituală, rămânând totuşi inviolabilă disciplina
institutului.
§ 2. Superiorii să se preocupe, conform dreptului propriu, ca membrii să aibă la dispoziţie
confesori capabili, la care să se poată mărturisi des.
§ 3. În mănăstirile de monahii (maici), în casele de formare şi în comunităţile laicale mai
numeroase, să existe confesori ordinari aprobaţi de Ordinariul locului, după un schimb de
păreri cu comunitatea, dar fără să se impună obligaţia de a se recurge la ei.

115

118

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Superiorii să nu asculte mărturisirile supuşilor, în afară de cazul când membrii cer
acest lucru de bunăvoie.
§ 5. Membrii să meargă cu încredere la Superiori, în faţa cărora îşi pot deschide în mod
liber şi benevol sufletul. Îi este, însă, interzis Superiorilor să-i determine în vreun fel ca ei săşi dezvăluie conştiinţa în faţa lor.

ART. 2
Capitlurile
Can. 631 – § 1. Capitlul general, care deţine, conform constituţiilor, autoritatea supremă
în institut, astfel trebuie să fie compus încât, reprezentând întregul institut, să fie un adevărat
semn al unităţii acestuia în dragoste. Lui îi revine mai ales datoria: de a ocroti patrimoniul
institutului, despre care vorbeşte can. 578, şi de a promova o reînnoire adecvată în
conformitate cu acest patrimoniu, de a alege Superiorul general şi de a promulga norme pe
care toţi trebuie să le respecte.
§ 2. Compoziţia şi cadrul puterii capitlului să fie stabilite în constituţii; la rândul său,
dreptul propriu să stabilească regulile ce trebuie respectate în celebrarea capitlului, mai ales
cu privire la alegeri şi la modul de desfăşurare a lucrărilor.
§ 3. Potrivit cu normele stabilite în dreptul propriu, nu numai provinciile şi comunităţile
locale, ci şi fiecare membru poate să trimită în mod liber capitlului general dorinţe personale
şi sugestii.
Can. 632 – Dreptul propriu să stabilească cu grijă tot ceea ce ţine de celelalte capitluri ale
institutului şi de alte adunări asemănătoare, adică natura lor, autoritatea lor, compoziţia lor,
modul lor de a proceda şi timpul când trebuie să aibă loc.
Can. 633 – § 1. Organismele de participare şi cele consultative să îndeplinească cu
fidelitate funcţia încredinţată lor, conform dreptului universal şi propriu, şi fiecare dintre ele
să exprime în felul său interesul şi participarea tuturor membrilor pentru binele întregului
institut sau al comunităţii.
§ 2. În stabilirea acestor mijloace de participare şi de consultare, precum şi în folosirea lor,
să se observe un discernământ înţelept, iar modul lor de a acţiona să fie conform cu natura şi
scopul institutului.

ART. 3
Bunurile materiale şi administrarea lor
Can. 634 – § 1. Institutele, provinciile şi casele, în calitatea lor de persoane juridice în
virtutea dreptului însuşi, au capacitatea de a achiziţiona, de a poseda, de a administra şi de a
înstrăina bunurile materiale, dacă această capacitate nu este exclusă sau limitată de constituţii.
§ 2. Totuşi, ele să evite orice fel de lux, de câştig fără măsură şi de acumulare de bunuri.

116

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

119

Can. 635 – § 1. Fiind bunuri ecleziastice, bunurile materiale ale institutelor călugăreşti
sunt reglementate de dispoziţiile Cărţii a V-a, Bunurile materiale ale Bisericii, în afară de
cazul când este stabilit în mod expres altfel.
§ 2. Totuşi, orice institut să stabilească norme corespunzătoare despre folosirea şi
administrarea bunurilor, prin care să fie favorizată, ocrotită şi exprimată sărăcia ce îi este
proprie.
Can. 636 – § 1. În fiecare institut şi, de asemenea, în fiecare provincie care este condusă
de un Superior major, să existe un econom, altul decât Superiorul major, şi desemnat conform
dreptului propriu, care să administreze bunurile sub direcţiunea Superiorului respectiv. Chiar
şi în comunităţile locale să fie instituit, pe cât este posibil, un econom, diferit de Superiorul
local.
§ 2. La data şi în modul stabilite de dreptul propriu, economii şi ceilalţi administratori să
prezinte autorităţii competente o dare de seamă cu privire la administrarea efectuată.
Can. 637 – Mănăstirile autonome, despre care vorbeşte can. 615, trebuie să prezinte anual
Ordinariului locului darea de seamă cu privire la administrare; în plus, Ordinariul locului are
dreptul să cunoască situaţia economică a unei case călugăreşti de drept diecezan.
Can. 638 – § 1. E de datoria dreptului propriu să specifice, fără a depăşi cadrul dreptului
universal, care sunt actele ce depăşesc limita şi modalităţile administraţiei ordinare şi să le
stabilească pe cele ce sunt necesare pentru a se îndeplini în mod valid un act de administraţie
extraordinară.
§ 2. În afară de Superiori, chiar şi oficialii, desemnaţi pentru aceasta de dreptul propriu,
efectuează în mod valid, în limitele funcţiei lor, cheltuieli şi acte juridice de administraţie
ordinară.
§ 3. Pentru validitatea unei înstrăinări şi a oricărei operaţii în urma căreia situaţia
patrimonială a unei persoane juridice poate să se înrăutăţească, este necesară permisiunea
scrisă a Superiorului competent, făcută cu consimţământul consiliului său. Dacă însă este
vorba de o operațiune care depăşeşte suma fixată pentru regiunea fiecăruia de către Sfântul
Scaun, precum şi de lucruri dăruite ex voto Bisericii, sau de obiecte de mare valoare artistică
şi istorică, este necesară în plus permisiunea Sfântului Scaun.
§ 4. Pentru mănăstirile autonome, despre care vorbeşte can. 615, şi pentru institutele de
drept diecezan, este necesar şi consimţământul scris al Ordinariului locului.
Can. 639 – § 1. Dacă o persoană juridică a contractat, chiar cu permisiunea Superiorilor,
debite şi obligaţii, ea însăşi este ţinută să răspundă de ele.
§ 2. Dacă le-a contractat, cu permisiunea Superiorului, un membru, angajând bunurile
personale, trebuie să răspundă el personal; în schimb, dacă a îndeplinit, cu mandatul
Superiorului, o operaţiune care priveşte institutul, trebuie să răspundă institutul.
§ 3. Dacă le-a contractat un călugăr, fără permisiunea Superiorului, trebuie să răspundă el
însuşi, nu persoana juridică.

117

120

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Să rămână întotdeauna intactă posibilitatea de a se deschide acţiune împotriva celui
care a tras vreun avantaj personal din încheierea unui contact.
§ 5. Superiorii călugăreşti să aibă grijă să nu permită contractarea de debite, dacă nu se
constată cu certitudine că dobânzile pot fi plătite din veniturile obişnuite şi că, într-o perioadă
de timp nu prea lungă, capitalul poate fi rambursat printr-o amortizare legitimă.
Can. 640 – Ţinând seama de situaţiile fiecărui loc, institutele să se străduiască să dea
mărturie aproape colectivă despre caritate şi sărăcie şi după posibilităţile lor, să dăruiască
ceva din bunurile proprii pentru nevoile Bisericii şi pentru a contribui la întreţinerea săracilor.

CAPITOLUL III
Admiterea candidaţilor şi educarea membrilor
ART. 1
Admiterea la noviciat
Can. 641 – Dreptul de a admite candidaţi la noviciat aparţine Superiorilor majori, conform
dreptului propriu.
Can. 642 – Superiorii să-i admită cu o grijă atentă numai pe aceia care, pe lângă vârsta
necesară, sunt sănătoşi, au un caracter corespunzător şi sunt suficient de maturi pentru a
îmbrăţişa viaţa proprie a institutului; sănătatea, caracterul şi maturitatea să fie dovedite,
recurgându-se, dacă este necesar, şi la ajutorul specialiştilor, rămânând inviolabilă dispoziţia
can. 220.
Can. 643 – § 1. Este admis în mod invalid la noviciat:
1° cine nu a împlinit încă vârsta de şaptesprezece ani;
2° cine este căsătorit, câtă vreme durează căsătoria;
3° cine este legat printr-un legământ sacru de un institut de viaţă consacrată sau este
încorporat într-o societate de viaţă apostolică, rămânând valabilă dispoziţia can. 684.
4° cine intră în institut cu forţa, din frică gravă sau prin înşelătorie sau cine este admis de
un Superior constrâns în acelaşi mod;
5° cine a tăinuit încorporarea sa într-un institut de viaţă consacrată sau într-o societate de
viaţă apostolică.
§ 2. Dreptul propriu poate să stabilească şi alte impedimente sau să adauge şi alte condiţii,
chiar pentru validitatea admiterii.
Can. 644 – Superiorii să nu admită la noviciat clerici seculari fără să-l fi consultat pe
Ordinariul propriu al acestora, nici persoane împovărate de datorii pe care nu le pot achita.
Can. 645 – § 1. Înainte de a fi admişi la noviciat, candidaţii trebuie să prezinte certificatul
de Botez şi Mir, precum şi de stare liberă.
§ 2. Dacă este vorba de admiterea clericilor, sau de persoane care au fost admise într-un alt
institut de viaţă consacrată sau într-o societate de viaţă apostolică, sau într-un seminar, este
nevoie în plus de o dovadă din partea Ordinariului locului, a Superiorului major al institutului

118

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

121

sau al societăţii, a Rectorului seminarului.
§ 3. Dreptul propriu poate să ceară şi alte dovezi privind necesara capacitate a candidaţilor
şi absenţa de impedimente.
§ 4. Superiorii pot să ceară, dacă socotesc necesar, şi alte informaţii, chiar sub secret.
ART. 2
Noviciatul şi instruirea novicilor
Can. 646 – Noviciatul, prin care se începe viaţa în institut, îşi propune ca novicii să
cunoască mai bine vocaţia lor divină, specifică institutului, să experimenteze modul de a trăi
al institutului, să-şi modeleze gândirea şi inima cu spiritul acestuia şi să li se confirme
hotărârea şi capacitatea.
Can. 647 – § 1. Înfiinţarea, transferarea şi desfiinţarea unei case de noviciat să fie făcute
prin decret, dat în scris, al Superiorului general, cu consimţământul consiliului său.
§ 2. Ca să fie valid, noviciatul trebuie să fie făcut într-o casă destinată în mod reglementar
acestui scop. În cazuri particulare şi în mod excepţional, Superiorul general poate permite, cu
consimţământul consiliului său, ca un candidat să facă noviciatul în altă casă a institutului,
sub conducerea unui călugăr priceput, care să-l înlocuiască pe maestrul de novici.
§ 3. Superiorul major poate permite ca grupul de novici să locuiască, pentru anumite
perioade din an, într-o altă casă a institutului desemnată de el.
Can. 648 – § 1. Ca să fie valid, noviciatul trebuie să dureze douăsprezece luni, ce trebuie
trăite în însăşi comunitatea noviciatului, rămânând valabilă dispoziţia can. 647, § 3.
§ 2. Pentru a desăvârşi instruirea novicilor, pe lângă timpul prevăzut de § 1, constituţiile
pot să stabilească una sau mai multe perioade de activitate apostolică, ce trebuie îndeplinite în
afara comunităţii noviciatului.
§ 3. Noviciatul să nu dureze mai mult de doi ani.
Can. 649 – § 1. Rămânând valabile dispoziţiile can. 647, § 3 şi ale can. 648, § 2, absenţa
din casa de noviciat, care depăşeşte trei luni, continue sau întrerupte, invalidează noviciatul.
Absenţa care depăşeşte cincisprezece zile trebuie să fie recuperată.
§ 2. Cu permisiunea Superiorului major competent, prima profesiune poate fi anticipată cu
cel mult cincisprezece zile.
Can. 650 – § 1. Scopul noviciatului pretinde ca novicii să fie instruiţi, sub conducerea
unui maestru de novici, după un plan de educare ce trebuie stabilit de dreptul propriu.
§ 2. Conducerea novicilor, sub autoritatea Superiorilor majori, este rezervată unui singur
maestru.

119

122

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 651 – § 1. Maestrul de novici să fie un membru al institutului, care a făcut voturile
perpetue şi a fost desemnat în mod legitim.
§ 2. Dacă este necesar, maestrului i se pot da colaboratori care depind de el în ceea ce
priveşte conducerea noviciatului şi planul de educare.
§ 3. Pentru instruirea novicilor să fie desemnaţi membri bine pregătiţi, care, liberi de alte
obligaţii, să-şi poată îndeplini funcţia cu folos şi în mod stabil.
Can. 652 – § 1. Maestrul de novici şi colaboratorii lui au datoria să discearnă şi să
confirme vocaţia novicilor şi să-i formeze în mod treptat pentru a trăi cum trebuie viaţa de
perfecţiune specifică institutului.
§ 2. Novicii să fie atraşi să cultive virtuţile umane şi creştine; prin rugăciune şi renunţarea
la ei înşişi, să fie îndreptaţi pe calea unei mai mari perfecţiuni; să fie instruiţi să contemple
misterul mântuirii, să citească şi să mediteze Sfânta Scriptură; să fie pregătiţi pentru a celebra
cultul lui Dumnezeu în liturgia sacră; să înveţe modul de a trăi viaţa consacrată lui Dumnezeu
şi oamenilor prin sfaturile evanghelice; să fie învăţaţi cu privire la natura, spiritul, scopul,
disciplina, istoria şi viaţa institutului lor şi să fie pătrunşi de iubire faţă de Biserică şi faţă de
Păstorii ei sacri.
§ 3. Conştienţi de propria responsabilitate, novicii să colaboreze în mod activ cu maestrul
lor, încât să poată să răspundă cu fidelitate la harul vocaţiei divine.
§ 4. Membrii institutului să se îngrijească după puterile lor să colaboreze la opera de
instruire a novicilor, prin exemplul vieţii şi prin rugăciune.
§ 5. Timpul de noviciat, despre care vorbeşte can. 648, § 1, să fie dedicat în mod special
muncii de formare; de aceea, novicii să nu se ocupe cu studii şi munci care nu contribuie
direct la această formare.
Can. 653 – § 1. Novicele poate să părăsească în mod liber noviciatul; dar şi autoritatea
competentă a institutului poate să-l elimine.
§ 2. La terminarea noviciatului, novicele, dacă este judecat capabil, să fie admis la
profesiunea temporară, altminteri, să fie eliminat; dacă mai rămâne un dubiu cu privire la
capacitate, Superiorul major poate să prelungească timpul de probă, conform dreptului
propriu, dar nu mai mult de şase luni.

ART. 3
Profesiunea călugărească
Can. 654 – Prin profesiunea călugărească, membrii îşi asumă prin vot public cele trei
sfaturi ce trebuie respectate, sunt consacraţi lui Dumnezeu prin slujirea Bisericii şi sunt
încorporaţi în institut cu drepturile şi obligaţiile stabilite de drept.
Can. 655 – Profesiunea temporară să fie făcută pentru o perioadă de timp stabilită de
dreptul propriu, care să nu fie mai scurtă de trei ani, nici mai lungă de şase ani.

120

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

123

Can. 656 – Pentru validitatea profesiunii temporare este necesar ca:
1° persoana care o face să fi împlinit cel puţin vârsta de optsprezece ani;
2° noviciatul să fi fost făcut în mod valid;
3° să fi avut loc în mod liber admiterea din partea Superiorului competent, cu votul
consiliului său, conform dreptului;
4° profesiunea să fie exprimată şi făcută fără violenţă, frică gravă sau înşelătorie;
5° profesiunea să fie primită de Superiorul legitim, personal sau prin altcineva.
Can. 657 – § 1. După ce a trecut timpul pentru care a fost făcută profesiunea, călugărul
care face de bunăvoie cerere şi este judecat capabil să fie admis la reînnoirea profesiunii sau
la profesiunea perpetuă, altminteri să plece din institut.
§ 2. Însă, dacă se consideră că este oportun, perioada de profesiune temporară poate fi
prelungită de superiorul competent, conform dreptului propriu, totuşi, astfel încât întreaga
perioadă de timp în care călugărul este legat de voturile temporare să nu depăşească nouă ani.
§ 3. Dintr-un motiv just, profesiunea perpetuă poate fi anticipată, totuşi nu mai mult cu un
trimestru.
Can. 658 – Pe lângă condiţiile stabilite în can. 656, nr. 3, 4 şi 5 şi pe lângă altele adăugate
de dreptul propriu, pentru validitatea profesiunii perpetue este necesară:
1° vârsta de cel puţin douăzeci şi unu de ani împliniţi;
2° prealabila profesiune temporară pentru cel puţin trei ani, rămânând inviolabilă
dispoziţia can. 657, § 3.

ART. 4
Instruirea călugărilor
Can. 659 – § 1. În fiecare institut, după prima profesiune, să se desăvârşească instruirea
tuturor membrilor, pentru a se trăi mai din plin viaţa proprie a institutului şi pentru a se
îndeplini mai bine misiunea lui.
§ 2. De aceea, dreptul propriu trebuie să stabilească planul şi durata acestei instruiri, ţinând
seama de nevoile Bisericii, de condiţiile oamenilor şi de împrejurările timpurilor, după cum
este cerut de scopul şi natura institutului.
§ 3. Instruirea membrilor care se pregătesc să primească hirotonirile este reglementată de
dreptul universal şi de propriul plan de studii al institutului.
Can. 660 – § 1. Instruirea să fie sistematică, adaptată capacităţii membrilor, spirituală şi
apostolică, doctrinară şi practică totodată, dobândindu-se chiar, în măsura în care sunt utile,
titluri academice adecvate, atât ecleziastice, cât şi civile.
§ 2. În perioada acestei instruiri, să nu se încredinţeze membrilor oficii şi activităţi care să
o stânjenească.
Can. 661 – Călugării să continue cu sârguinţă toată viaţa instruirea lor spirituală,
doctrinară şi practică; superiorii să le pună la dispoziţie mijloacele şi timpurile necesare
pentru atingerea acestui scop.
121

124

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL IV
Obligaţiile şi drepturile institutelor
şi ale membrilor lor
Can. 662 – Călugării să aibă ca regulă supremă de viaţă urmarea lui Cristos, propusă de
Evanghelie şi exprimată în constituţiile institutului lor.
Can. 663 – § 1. Contemplarea realităţilor divine şi unirea asiduă cu Dumnezeu în
rugăciune să fie cea dintâi şi principala îndatorire a tuturor călugărilor.
§ 2. Călugării să participe zilnic, după posibilităţile lor, la Jertfa euharistică, să primească
Trupul Preasfânt al lui Cristos şi să-l adore pe Domnul prezent în Preasfântul Sacrament.
§ 3. Să se ocupe cu citirea Sfintei Scripturi şi cu meditaţia; să celebreze cum se cuvine
liturgia orelor, potrivit cu dispoziţiile dreptului propriu, rămânând inviolabilă pentru preoţi
obligaţia prevăzută în can. 276, § 2, nr. 3; să îndeplinească şi alte practici de pietate.
§ 4. Să o cinstească cu un cult special pe Preasfânta Fecioară Născătoare de Dumnezeu,
modelul şi ocrotitoarea oricărei vieţi consacrate, chiar şi prin rozariul marian.
§ 5. Să respecte cu fidelitate perioadele anuale dedicate retragerii sacre.
Can. 664 – Călugării să stăruie în convertirea sufletului lor la Dumnezeu, să-şi examineze
chiar zilnic conştiinţa şi să se apropie des de sacramentul Pocăinţei.
Can. 665 – § 1. Călugării să locuiască în casa lor călugărească, respectând viaţa
comunitară, şi să nu plece din ea decât cu permisiunea Superiorului lor. Dacă însă este vorba
de o absenţă mai îndelungată, Superiorul major, cu consimţământul consiliului său şi dintr-un
motiv just, poate permite unui membru să locuiască în afara casei institutului, dar nu mai
mult de un an, dacă nu este vorba de îngrijirea sănătăţii, de studii sau de apostolat de exercitat
în numele institutului.
§ 2. Călugărul care lipseşte în mod nelegitim din casa călugărească, cu intenţia de a se
sustrage autorităţii Superiorilor, să fie căutat cu grijă de către aceştia şi ajutat să se întoarcă şi
să persevereze în vocaţie.
Can. 666 – În folosirea mijloacelor de comunicare socială, să se respecte discernământul
necesar şi să se evite tot ceea ce este vătămător propriei vocaţii şi primejdios pentru castitatea
unei persoane consacrate.
Can. 667 – § 1. În toate casele să se respecte clauzura, adaptată naturii şi misiunii
institutului, potrivit cu dispoziţiile dreptului propriu, rămânând întotdeauna o parte din casa
călugărească rezervată numai membrilor.
§ 2. În mănăstirile destinate vieţii contemplative, trebuie să se respecte o disciplină mai
strictă a clauzurii.

122

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

125

§ 3. În mănăstirile de monahii (maici), care sunt destinate în întregime vieţii
contemplative, trebuie să se respecte clauzura papală, adică în conformitate cu normele date
de Scaunul Apostolic. Celelalte mănăstiri de monahii să respecte o clauzură adaptată naturii
proprii şi definită în constituţii.
§ 4. Episcopul diecezan are facultatea de a intra, dintr-un motiv just, înlăuntrul clauzurii
mănăstirilor de monahii ridicate în dieceza sa şi de a permite, dintr-un motiv grav şi cu
consimţământul Superioarei, ca şi alţii să fie admişi în clauzură şi monahiile să poată ieşi din
ea pentru un timp cu adevărat necesar.
Can. 668 – § 1. Înainte de prima profesiune, membrii să lase administrarea bunurilor lor
celor pe care îi preferă şi, în cazul când constituţiile nu prescriu altfel, să dispună în mod liber
de uzul şi uzufructul acestor bunuri. Cel puţin înainte de profesiunea perpetuă, să facă
testamentul, care să fie valid şi după dreptul civil.
§ 2. Pentru a schimba dintr-un motiv just aceste dispoziţii şi pentru a îndeplini orice act
privind bunurile materiale, membrii au nevoie de permisiunea Superiorului competent,
conform dreptului propriu.
§ 3. Tot ceea ce un călugăr câştigă prin munca personală sau în numele institutului, câştigă
pentru institut. Bunurile ce îi revin în vreun fel oarecare din pensie, dintr-o subvenţie sau
dintr-o asigurare, sunt câştigate pentru institut, dacă nu este stabilit altfel în dreptul propriu.
§ 4. Persoana care, dată fiind natura institutului, trebuie să renunţe complet la bunurile
sale, să facă această renunţare într-o formă, pe cât e posibil, validă şi din punct de vedere al
dreptului civil, înainte de profesiunea perpetuă, şi care va valora din ziua emiterii profesiunii.
Acelaşi lucru să-l facă şi profesul cu voturi perpetue, care, conform dreptului propriu, ar vrea
să renunţe parţial sau total la bunurile sale, cu permisiunea Superiorului general.
§ 5. Profesul care, datorită naturii institutului, a renunţat total la bunurile sale pierde
capacitatea de a câştiga şi de a poseda şi, prin urmare, îndeplineşte în mod invalid actele
contrare votului de sărăcie. Bunurile care îi revin după renunţare revin institutului, conform
dreptului propriu.
Can. 669 – § 1. Călugării să poarte haina institutului, confecţionată potrivit cu normele
dreptului propriu, ca semn al consacrării lor şi ca mărturie a sărăciei.
§ 2. Călugării clerici ai unui institut care nu are haină proprie să poarte haina clericală
prevăzută de can. 284.
Can. 670 – Institutul trebuie să ofere membrilor tot ceea ce, conform constituţiilor, este
necesar pentru atingerea scopului vocaţiei lor.
Can. 671 – Călugărul să nu accepte funcţii şi oficii în afara institutului propriu, dacă nu
are permisiunea Superiorului legitim.
Can. 672 – Călugării sunt obligaţi să respecte dispoziţiile cann. 277, 285, 286, 287 şi 289,
iar călugării clerici, şi dispoziţiile can. 279, § 2; în institutele laicale de drept pontifical,
permisiunea despre care este vorba în can. 285, § 4 poate fi acordată de Superiorul major
propriu.
123

126

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL V
Apostolatul institutelor
Can. 673 – Apostolatul tuturor călugărilor constă, în primul rând, în mărturia vieţii lor
consacrate, pe care trebuie să o întreţină prin rugăciune şi pocăinţă.
Can. 674 – Institutele care se dedică în întregime contemplaţiei deţin întotdeauna un rol
minunat în Trupul mistic al lui Cristos; ele oferă lui Dumnezeu o excelentă jertfă de laudă,
îmbogăţesc poporul lui Dumnezeu cu cele mai îmbelşugate roade de sfinţenie şi, prin
exemplul vieţii lor, îl mişcă sufleteşte, iar printr-o tainică rodnicie apostolică, îl ajută să
crească. De aceea, oricât de urgentă ar fi necesitatea apostolatului activ, membrii acestor
institute nu pot fi chemaţi ca să contribuie în exercitarea diferitelor slujiri pastorale
Can. 675 – § 1. În institutele dedicate operelor de apostolat, activitatea apostolică face
parte din însăşi natura lor. Prin urmare, întreaga viaţă a membrilor să fie pătrunsă de spirit
apostolic, iar întreaga lor activitate apostolică să fie însufleţită de spiritul religios.
§ 2. Activitatea apostolică să izvorască întotdeauna din unirea intimă cu Dumnezeu, să
consolideze această unire şi să o sprijine.
§ 3. Activitatea apostolică, ce trebuie exercitată în numele Bisericii şi din însărcinarea ei,
să fie îndeplinită în comuniune cu ea.
Can. 676 – Institutele laicale, atât de bărbaţi, cât şi de femei, participă la funcţia pastorală
a Bisericii prin opere de milostenie, spirituale şi trupeşti, şi fac oamenilor servicii foarte
variate; de aceea, ele să persevereze cu fidelitate în harul vocaţiei lor.
Can. 677 – § 1. Superiorii şi membrii să păstreze cu fidelitate misiunea şi activităţile
proprii ale institutului; totuşi, ţinând seama de nevoile timpurilor şi locurilor, să le adapteze
cu prudenţă, folosind chiar şi mijloace noi şi corespunzătoare.
§ 2. Dacă institutele au asociaţii de credincioşi unite lor, să le ajute cu grijă ca să fie
impregnate cu spiritul autentic al familiei lor.
Can. 678 – § 1. În ceea ce priveşte grija faţă de suflete, exercitarea publică a cultului divin
şi celelalte opere de apostolat, călugării sunt sub autoritatea Episcopilor, cărora trebuie să le
dovedească supunere devotată şi respect.
§ 2. În îndeplinirea apostolatului extern, călugării sunt supuşi şi Superiorilor proprii şi
trebuie să rămână fideli disciplinei institutului; Episcopii înşişi să nu omită să solicite, când
este cazul, această obligaţie.
§ 3. În reglementarea activităţilor apostolice ale călugărilor, Episcopii diecezani şi
Superiorii călugăreşti trebuie să procedeze de comun acord.
Can. 679 – Dintr-un motiv foarte grav şi urgent, Episcopul diecezan poate să interzică
unui membru al unui institut călugăresc ca să locuiască în dieceză, dacă Superiorul major,
deşi a fost informat, a neglijat să ia măsuri; în acest caz, chestiunea trebuie adusă îndată la
124

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

127

cunoştinţa Sfântului Scaun.
Can. 680 – Între diferitele institute, precum şi între ele şi clerul secular, să se favorizeze o
colaborare ordonată şi, sub conducerea Episcopului diecezan, o coordonare a tuturor operelor
şi activităţilor apostolice, rămânând inviolabile natura, scopul şi legile de fondare ale fiecărui
institut.
Can. 681 – § 1. Activităţile ce sunt încredinţate călugărilor de Episcopul diecezan sunt
supuse autorităţii şi conducerii aceluiaşi Episcop, rămânând neatins dreptul Superiorilor
călu-găreşti, prevăzut de can. 678, §§ 2 şi 3.
§ 2. În aceste cazuri, să se încheie o convenţie scrisă între Episcopul diecezan şi Superiorul
competent al institutului, în care, între altele, să se stabilească în mod expres şi cu grijă
activitatea ce trebuie îndeplinită, membrii care se dedică acestei activităţi şi chestiunile de
ordin economic.
Can. 682 – § 1. În cazul când i se conferă unui călugăr un oficiu ecleziastic în dieceză,
călugărul este numit de Episcopul diecezan în urma prezentării sau, cel puţin, cu
consimţământul Superiorului competent.
§ 2. Călugărul poate fi înlăturat din oficiul încredinţat fie la ordinul autorităţii ce i l-a
încredinţat, după ce l-a informat despre acest lucru pe Superiorul călugăresc, fie la ordinul
Superiorului, după ce l-a avertizat pe cel care a încredinţat oficiul; nici unul dintre cei doi nu
are nevoie de consimţământul celuilalt.
Can. 683 – § 1. Cu prilejul vizitei pastorale, ca şi în caz de necesitate, Episcopul diecezan
poate să viziteze, personal sau prin altcineva, bisericile şi oratoriile pe care credincioşii le
frecventează în mod obişnuit, şcolile şi celelalte opere religioase sau caritative, fie spirituale,
fie temporale, încredinţate călugărilor, însă nu şcolile ce sunt deschise exclusiv elevilor
proprii ai institutului.
§ 2. Dacă Episcopul descoperă eventualele abuzuri, poate lua el însuşi măsuri în virtutea
propriei autorităţi, după ce l-a avertizat fără succes pe Superiorul călugăresc.

CAPITOLUL VI
Separarea membrilor de institut
ART. 1
Trecerea la un alt institut
Can. 684 – § 1. Un călugăr cu voturi perpetue nu poate trece de la propriul institut la un
alt institut călugăresc decât cu promisiunea Superiorilor generali ai ambelor institute şi cu
consimţământul respectivelor consilii.
§ 2. După o perioadă de probă care trebuie să dureze cel puţin trei ani, călugărul poate fi
admis la profesiunea perpetuă în noul institut. Dacă refuză să facă această profesiune sau nu
este admis de Superiorii competenţi să o facă, să se întoarcă la institutul de unde a venit, dacă
nu a obţinut indultul de secularizare.

125

128

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Pentru ca un călugăr să poată trece de la o mănăstire autonomă la o alta a aceluiaşi
institut sau a unei federaţii sau confederaţii, este necesar şi suficient consimţământul
Superiorilor majori ai celor două mănăstiri şi al capitlului mănăstirii care primeşte,
respectându-se celelalte condiţii necesare stabilite de dreptul propriu; nu este necesară o nouă
profesiune.
§ 4. Dreptul propriu să stabilească perioada şi modalitatea probei ce trebuie să preceadă
profesiunea unui membru în noul institut.
§ 5. Ca să aibă loc trecerea la un institut secular sau la o societate de viaţă apostolică, ori
de la aceasta la un institut călugăresc, este necesară permisiunea Sfântului Scaun, de ale cărui
directive trebuie să se ţină seama.
Can. 685 – § 1. Până la efectuarea profesiunii în noul institut, rămânând voturile, sunt
suspendate drepturile şi obligaţiile pe care călugărul le avea în vechiul institut; totuşi, de la
începutul perioadei de probă, este ţinut la respectarea dreptului propriu al noului institut.
§ 2. Prin profesiunea în noul institut, călugărul este încorporat acestuia, încetând voturile,
drepturile şi obligaţiile anterioare.

ART. 2
Ieşirea din institut
Can. 686 – § 1. Superiorul general, cu consimţământul consiliului său, poate să acorde
unui membru cu voturi perpetue indult de exclaustrare, dintr-un motiv grav, pentru o perioadă
nu mai mare de trei ani, iar dacă este vorba de un cleric, cu consimţământul prealabil al
Ordinariului locului în care trebuie să locuiască. Prelungirea indultului sau acordarea lui
pentru o perioadă mai mare de trei ani sunt rezervate Sfântu-lui Scaun, ori, dacă este vorba de
un institut de drept diecezan, Episcopului diecezan.
§ 2. Acordarea indultului de exclaustrare pentru monahii aparţine de drept exclusiv
Scaunului Apostolic.
§ 3. La cererea Superiorului general, făcută cu consimţământul consiliului său,
exclaustrarea poate fi impusă de Sfântul Scaun pentru un membru al unui institut de drept
pontifical, sau de Episcopul diecezan pentru un membru al unui institut de drept diecezan, din
motive grave, respectându-se echitatea şi caritatea.
Can. 687 – Călugărul exclaustrat este considerat liber de obligaţiile ce sunt incompatibile
cu noua stare de viaţă, dar rămâne dependent de Superiorii săi şi în grija lor, precum şi de
Ordinariul locului, mai ales dacă este cleric. Poate purta haina institutului, dacă nu este
stabilit altfel în indult. Este totuşi lipsit de voce activă şi pasivă.
Can. 688 – § 1. Cine vrea să iasă din institut la expirarea timpului profesiunii, îl poate
părăsi.
§ 2. Cine cere, dintr-un motiv grav, să părăsească institutul în perioada profesiunii
temporare într-un institut de drept pontifical, poate să obţină indultul de plecare de la
Superiorul general, cu consimţământul consiliului; în institutele de drept diecezan şi în
126

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

129

mănăstirile despre care vorbeşte can. 615, indultul, pentru a fi valid, trebuie confirmat de
Episcopul casei la care aparţine călugărul.
Can. 689 – § 1. La expirarea profesiunii temporare, dacă au survenit motive juste, un
membru poate fi exclus de la depunerea profesiunii următoare de către Superiorul major
competent, audiind părerea consiliului său.
§ 2. O boală fizică sau psihică, chiar survenită după profesiune, care, după părerea
specialiştilor, îl face pe călugărul despre care vorbeşte § 1 inapt să ducă viaţa în institut
constituie un motiv ca el să nu fie admis la reînnoirea profesiunii sau la depunerea profesiunii
perpetue, în afară de cazul când boala a survenit din neglijenţa institutului sau ca urmare a
muncii efectuate în institut.
§ 3. Dacă un călugăr devine dement în perioada voturilor temporare, deşi nu poate să
depună o nouă profesiune, totuşi nu poate fi îndepărtat din institut.
Can. 690 – § 1. Cine a ieşit în mod legitim din institut după noviciat sau după profesiune
poate fi admis din nou de către Superiorul general, cu consimţământul consiliului, fără
obligaţia de a repeta noviciatul; este totuşi de datoria aceluiaşi Superior să stabilească o
perioadă corespunzătoare de probă înainte de profesiunea temporară şi durata voturilor
înainte de profesiunea perpetuă, conform cann. 655 şi 657.
§ 2. Superiorul unei mănăstiri autonome se bucură de aceeaşi facultate, cu consimţământul
consiliului său.
Can. 691 – § 1. Profesul cu voturi perpetue să nu ceară indult de a pleca din institut decât
din motive foarte grave, cântărite cu atenţie în faţa lui Dumnezeu; să înainteze cererea la
Superiorul general al institutului, care, împreună cu votul propriu şi cu cel al consiliului său,
să o transmită autorităţii competente.
§ 2. În cazul institutelor de drept pontifical, acest indult este rezervat Scaunului Apostolic;
în cazul institutelor de drept diecezan, îl poate acorda şi Episcopul diecezei în care se află
casa căreia îi aparţine călugărul.
Can. 692 – Indultul de a părăsi institutul, acordat în mod legitim şi notificat respectivului
călugăr, dacă în momentul notificării nu a fost refuzat de acesta, include ipso iure dispensa de
voturi, precum şi de toate obligaţiile ce decurg din profesiune.
Can. 693 – Dacă respectivul călugăr este cleric, indultul nu este acordat până când clericul
nu găseşte un Episcop care să-l încardineze în dieceză sau cel puţin să-l primească pentru
încercare. Dacă este primit pentru încercare, după cinci ani este încardinat ipso iure în
dieceză, dacă Episcopul nu l-a refuzat.

ART. 3
Eliminarea din institut
Can. 694 – § 1. Trebuie considerat eliminat ipso facto din institut călugărul care:
1° a abandonat în mod notoriu credinţa catolică;

127

130

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° a încheiat căsătorie sau a atentat căsătoria, chiar şi numai civil.
§ 2. În aceste cazuri, Superiorul major, împreună cu consiliul său, fără nici o întârziere,
adunând dovezile, să întocmească o declaraţie asupra faptului, ca să se constate din punct de
vedere juridic că eliminarea a fost efectuată.
Can. 695 – § 1. Un membru trebuie să fie eliminat pentru delictele prevăzute în cann.
1397, 1398 şi 1395, cu excepţia cazului când, pentru delictele despre care vorbeşte can. 1395,
§ 2, Superiorul consideră că eliminarea nu este numaidecât necesară şi că pot fi luate în alt
mod măsuri suficiente pentru corijarea călugărului, precum şi pentru restaurarea justiţiei şi
repararea scandalului.
§ 2. În cazurile de mai sus, Superiorul major, adunând dovezile cu privire la faptele
săvârşite şi la imputabilitate, să aducă la cunoştinţa călugărului care trebuie eliminat motivul
şi dovezile, dându-i posibilitatea de a se apăra. Toate actele, semnate de Superiorul major şi
de notar, împreună cu răspunsurile scrise şi semnate de călugărul respectiv, să fie trimise
Superiorului general.
Can. 696 – § 1. Un călugăr poate fi eliminat şi din alte motive, cu condiţia ca ele să fie
grave, externe, imputabile şi dovedite, din punct de vedere juridic, cum sunt: neglijarea
continuă a obligaţiilor vieţii consacrate; repetatele încălcări ale legămintelor sacre;
neascultarea încăpăţânată faţă de dispoziţiile legitime ale Superiorilor în lucru grav; scandalul
grav cauzat de comportamentul culpabil al respectivului călugăr; susţinerea cu încăpăţânare
sau răspândirea de învăţături condamnate de magisteriul Bisericii; aderarea publică la
ideologii infectate de materialism şi ateism; absenţa nelegitimă, despre care vorbeşte can.
665, § 2, timp de un semestru; alte motive de aceeaşi gravitate stabilite de dreptul propriu al
institutului.
§ 2. Pentru eliminarea unui călugăr cu voturi temporare, sunt suficiente chiar şi motive
mai puţin grave, stabilite de dreptul propriu.
Can. 697 – În cazurile despre care vorbeşte can. 696, dacă Superiorul major, audiind
părerea consiliului său, a apreciat că trebuie întreprins procesul de eliminare:
1° să adune sau să completeze dovezile;
2° să-l avertizeze pe călugărul respectiv, în scris sau în faţa a doi martori, că va avea loc
eliminarea în cazul că nu se îndreaptă, arătându-i în mod clar motivul eliminării şi acordândui deplina posibilitate de a se apăra; în cazul când avertismentul s-a dovedit zadarnic, să
procedeze la al doilea avertisment, după ce au trecut cel puţin cincisprezece zile;
3° dacă şi acest al doilea avertisment s-a dovedit zadarnic, iar Superiorul împreună cu
consiliul său a apreciat că necorijarea este destul de evidentă, şi că apărările călugărului sunt
insuficiente după cincisprezece zile de la ultimul avertisment, să trimită Superiorului general
toate actele, semnate de Superiorul însuşi şi de notar, împreună cu răspunsurile călugărului,
semnate de el însuşi.
Can. 698 – În toate cazurile despre care vorbesc cann. 695 şi 696, rămâne întotdeauna
inviolabil dreptul călugărului de a comunica cu Superiorul general şi de a-i prezenta direct
apărările proprii.
Can. 699 – § 1. Superiorul general, împreună cu consiliul său care, pentru validitate,
trebuie să fie format din cel puţin patru membri, să procedeze în mod colegial la evaluarea cu
128

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

131

atenţie a probelor, a argumentelor şi a apărărilor şi, dacă printr-o votare secretă a fost decisă
eliminarea, să emită decretul în care, pentru validitate, să fie expuse cel puţin în mod sumar
motivele în drept şi în fapt.
§ 2. În mănăstirile autonome, despre care vorbeşte can. 615, decizia de eliminare îi
aparţine de drept Episcopului diecezan, căruia Superiorul trebuie să-i prezinte actele aprobate
de consiliul său.
Can. 700 – Decretul de eliminare nu are valoare decât dacă a fost confirmat de Sfântul
Scaun, căruia trebuie să i se trimită decretul şi toate actele; dacă este vorba de institute de
drept diecezan, confirmarea o dă Episcopul diecezei unde se află casa în care călugărul este
înscris. Totuşi, ca să fie valid, decretul trebuie să menţioneze dreptul de care se bucură cel
eliminat de a recurge la autoritatea competentă în termen de zece zile de la primirea
notificării. Recursul are efect suspensiv.
Can. 701 – Prin eliminarea legitimă, încetează ipso facto voturile, precum şi drepturile şi
obligaţiile care decurg din profesiune. Totuşi, dacă membrul este cleric, nu poate să exercite
ordinele sacre până când nu va găsi un Episcop care să-l primească sau cel puţin să-i permită
exercitarea ordinelor sacre, după o perioadă corespunzătoare de probă, conform can. 693.
Can. 702 – § 1. Cei care ies în mod legitim din institut sau au fost eliminaţi din el în mod
legitim nu pot să revendice nimic de la institut pentru vreo activitate desfăşurată în el.
§ 2. Totuşi, institutul să respecte echitatea şi caritatea evanghelică faţă de călugărul care se
separă.
Can. 703 – În caz de grav scandal extern sau de daună foarte gravă care ameninţă
institutul, Superiorul major sau, dacă amânarea ar fi riscantă, Superiorul local, cu
consimţământul consiliului său, poate elimina imediat un membru din casa călugărească.
Dacă este necesar, Superiorul major să aibă grijă să iniţieze procedura de eliminare conform
dreptului sau să supună totul judecăţii Scaunului Apostolic.
Can. 704 – În raportul care trebuie trimis Scaunului Apostolic, aşa cum prevede can. 592,
§ 1, să se facă menţiune despre acei membri care, într-un mod sau altul, s-au separat de
institut.

CAPITOLUL VII
Călugării înălţaţi la episcopat
Can. 705 – Călugărul înălţat la episcopat continuă să fie membru al institutului său, dar, în
virtutea votului de ascultare, este supus exclusiv Pontifului Roman şi nu este legat de acele
obligaţii pe care el le apreciază cu prudenţă că sunt incompatibile cu noua sa stare.
Can. 706 – Călugărul menţionat mai sus:
1° dacă prin profesiune a pierdut dreptul de proprietate asupra bunurilor sale, are uzul,
uzufructul şi administrarea bunurilor care îi revin; Episcopul diecezan şi ceilalţi, despre care
este vorba în can. 381, § 2, dobândesc proprietatea în folosul Bisericii particulare; toţi ceilalţi,
în folosul institutului sau al Sfântului Scaun, după cum institutul are sau nu capacitatea de a
poseda;
129

132

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° dacă prin profesiune nu a pierdut dreptul de proprietate asupra bunurilor sale,
recuperează uzul, uzufructul şi administrarea bunurilor pe care le avea; acelea care îi revin
ulterior le câştigă pe deplin pentru sine;
3° în ambele cazuri, însă, trebuie să dispună conform voinţei donatorilor de bunuri pe care
nu le primeşte în vederea persoanei sale.
Can. 707 – § 1. Călugărul Episcop emerit îşi poate alege sediul de locuinţă chiar şi în
afara caselor institutului său, dacă nu a fost prevăzut altfel de Scaunul Apostolic.
§ 2. Cât priveşte întreţinerea sa adecvată şi demnituoasă, dacă a slujit unei dieceze, să se
respecte can. 402, § 2, dacă institutul propriu nu a voit să se îngrijească el de această
întreţinere; în caz contrar, Scaunul Apostolic să prevadă altfel.

CAPITOLUL VIII
Conferinţele superiorilor majori
Can. 708 – Superiorii majori se pot asocia cu folos în conferinţe sau consilii pentru ca,
prin forţe unite, să se străduiască fie pentru a atinge mai din plin scopul propriu al fiecărui
institut, rămânând inviolabile autonomia, caracterul şi spiritul propriu ale fiecăruia, fie pentru
a trata chestiuni comune, fie pentru a instaura o coordonare adecvată şi o colaborare cu
Conferinţele Episcopilor şi chiar cu fiecare Episcop.
Can. 709 – Conferinţele Superiorilor majori să aibă statute proprii aprobate de Sfântul
Scaun, singurul care poate să le acorde şi personalitate juridică şi sub a cărui direcţiune
supremă rămân.

TITLUL III
Institutele seculare
Can. 710 – Institutul secular este un institut de viaţă consacrată în care credincioşii, trăind
în lume, tind la desăvârşirea dragostei şi se străduiesc să contribuie la sfinţirea lumii mai ales
lucrând în interiorul ei.
Can. 711 – Un membru al unui institut secular nu-şi schimbă, în virtutea consacrării sale,
starea canonică, fie laicală, fie clericală, în cadrul poporului lui Dumnezeu, respectându-se
dispoziţiile dreptului care privesc institutele de viaţă consacrată.
Can. 712 – Rămânând neschimbate dispoziţiile cann. 598-601, constituţiile să stabilească
legămintele sacre prin care sunt asumate sfaturile evanghelice în institut şi să determine
obligaţiile pe care le produc aceste legăminte, respectându-se întotdeauna în modul de viaţă
secularitatea proprie a institutului.
Can. 713 – § 1. Membrii acestor institute îşi manifestă şi îşi exercită consacrarea în
activitatea apostolică şi, asemenea unui ferment, se străduiesc să pătrundă toate realităţile cu
spiritul evanghelic, pentru consolidarea şi dezvoltarea Trupului lui Cristos.
§ 2. Membrii laici participă, în lume şi din lume, la funcţia Bisericii de a evangheliza fie
prin mărturia vieţii creştine şi a fidelităţii faţă de consacrarea proprie, fie prin sprijinul pe care
130

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

133

îl dau pentru a orândui realităţile temporale potrivit cu planul lui Dumnezeu şi a face ca
lumea să fie pătrunsă de puterea Evangheliei. Colaborează apoi, potrivit cu modul lor de viaţă
seculară, şi la slujirea comunităţii ecleziale.
§ 3. Membrii clerici, prin mărturia vieţii lor consacrate, mai ales în preoţie, îi ajută pe
confraţii lor cu o caritate deosebită, iar în rândul poporului lui Dumnezeu, lucrează la
sfinţirea lumii prin slujirea lor sacră.
Can. 714 – Membrii institutelor seculare să-şi ducă viaţa în condiţiile obişnuite ale lumii,
fie singuri, fie fiecare în familia sa, fie într-un grup de viaţă frăţească, conform constituţiilor.
Can. 715 – § 1. Membrii clerici încardinaţi în dieceză depind de Episcopul diecezan, cu
excepţia acelor lucruri care privesc viaţa consacrată în institutul propriu.
§ 2. În schimb, cei care, conform can. 266, § 3, sunt încardinaţi în institut, dacă sunt
destinaţi activităţilor proprii ale institutului sau conducerii institutului, depind de Episcop aşa
cum depind călugării.
Can. 716 – § 1. Toţi membrii să participe activ la viaţa institutului, conform dreptului
propriu.
§ 2. Membrii aceluiaşi institut să păstreze comuniunea între ei, veghind cu grijă la unitatea
de spirit şi la fraternitatea autentică.
Can. 717 – § 1. Constituţiile să stabilească modul propriu de conducere, durata oficiului
Superiorilor şi felul în care aceştia sunt desemnaţi.
§ 2. Nimeni să nu fie desemnat Superior general dacă nu a fost încorporat definitiv în
institut.
§ 3. Cei care deţin conducerea institutului să aibă grijă să fie păstrată unitatea de spirit a
acestuia şi să promoveze participarea activă a membrilor.
Can. 718 – Administrarea bunurilor institutului, care trebuie să exprime şi să stimuleze
sărăcia evanghelică, este reglementată de normele Cărţii a V-a, Bunurile materiale ale
Bisericii, precum şi de dreptul propriu al institutului. De asemenea, dreptul propriu să
precizeze obligaţiile, mai ales de natură economică, ale institutului faţă de membrii care
lucrează în cadrul lui.
Can. 719 – § 1. Ca să poată răspunde cu fidelitate vocaţiei lor şi ca activitatea lor
apostolică să derive din unirea lor cu Cristos, membrii să se consacre cu sârguinţă rugăciunii,
să depună mult zel în citirea Sfintelor Scripturi, să respecte perioadele anuale de reculegere şi
să facă exerciţii spirituale în conformitate cu dreptul propriu.
§ 2. Celebrarea Euharistiei, pe cât posibil zilnică, să fie izvorul şi forţa întregii lor vieţi
consacrate.
§ 3. Să se apropie în mod liber de sacramentul Pocăinţei, pe care să-l primească des.

131

134

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Să beneficieze în mod liber de necesara direcţiune spirituală şi să ceară, dacă vor,
sfaturi de acest gen chiar de la Superiorii lor.
Can. 720 – Dreptul de a admite în institut pentru perioada de probă ori pentru asumarea
legămintelor sacre, fie temporare, fie perpetue sau definitive, aparţine Superiorilor majori
împreună cu consiliul lor, conform constituţiilor.
Can. 721 – § 1. Este admis în mod invalid la probaţia iniţială:
1° cine nu a împlinit încă vârsta de optsprezece ani;
2° cine este deja legat printr-un legământ sacru într-un institut de viaţă consacrată sau este
încorporat într-o societate de viaţă apostolică;
3° cine este căsătorit, cât timp durează căsătoria.
§ 2. Constituţiile pot să stabilească şi alte impedimente, chiar pentru validitatea admiterii,
sau să adauge alte condiţii.
§ 3. În plus, ca cineva să fie primit, trebuie să aibă maturitatea necesară pentru a trăi corect
viaţa proprie a institutului.
Can. 722 – § 1. Probaţia iniţială să fie instituită cu scopul ca toţi candidaţii să cunoască
mai bine vocaţia lor divină, îndeosebi aceea specifică a institutului, şi să fie formaţi în spiritul
şi în modul de viaţă ale institutului.
§ 2. Candidaţii să fie instruiţi cum se cuvine pentru a duce viaţa conform cu sfaturile
evanghelice şi să fie învăţaţi să transforme în întregime această viaţă în apostolat, folosind
acele forme de evanghelizare care corespund mai mult scopului, spiritului şi caracterului
institutului.
§ 3. În constituţii să fie stabilite modul şi durata acestei probaţii ce nu trebuie să fie mai
scurtă de doi ani, înainte de a fi asumate pentru prima dată în institut legămintele sacre.
Can. 723 – § 1. La expirarea timpului destinat probaţiei iniţiale, candidatul, care este
socotit apt, să-şi asume cele trei sfaturi evanghelice, întărite de un legământ sacru, sau să
plece din institut.
§ 2. Această primă încorporare, nu mai mică de cinci ani, potrivit constituţiilor, să fie
temporară.
§ 3. La expirarea timpului acestei încorporări, membrul judecat apt să fie admis la
încorporarea perpetuă sau definitivă, adică făcută prin legăminte temporare ce trebuie
reînnoite mereu.
§ 4. Cu privire la anumite efecte juridice ce trebuie stabilite în constituţii, încorporarea
definitivă este echivalentă celei perpetue.
Can. 724 – § 1. După prima asumare a legămintelor sacre, instruirea trebuie să continue
fără întrerupere, conform constituţiilor.

132

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

135

§ 2. Membrii să fie instruiţi în egală măsură în lucrurile divine şi umane; însă Superiorii
institutului să aibă o grijă deosebită cu privire la formarea lor spirituală.
Can. 725 – Institutul îşi poate asocia, printr-un legământ stabilit de constituţii, alţi
credincioşi, care să tindă la perfecţiunea evanghelică potrivit cu spiritul institutului şi să
participe la misiunea lui.
Can. 726 – § 1. La expirarea timpului încorporării temporare, un membru poate să
părăsească în mod liber institutul sau poate fi exclus de la reînnoirea legămintelor sacre,
dintr-un motiv just, de către Superiorul major, ascultând părerea consiliului.
§ 2. Un membru încorporat temporar, care cere de bunăvoie aceasta, poate să obţină, dintrun motiv grav, de la Superiorul general, cu consimţământul consiliului, indultul de a pleca
din institut.
Can. 727 – § 1. Un membru încorporat în mod perpetuu, care ar vrea să părăsească
institutul, chibzuind în mod serios motivele în faţa lui Dumnezeu, să ceară de la Scaunul
Apostolic, prin Superiorul general, indultul de a pleca, dacă institutul este de drept pontifical;
altminteri, chiar de la Episcopul diecezan, după cum este stabilit în constituţii.
§ 2. Dacă este vorba de un cleric încardinat în institut, să se respecte dispoziţia can. 693.
Can. 728 – Acordându-se în mod legitim indultul de a pleca, încetează toate legămintele,
precum şi drepturile şi obligaţiile care provin din încorporare.
Can. 729 – Un membru este eliminat din institut conform cann. 694 şi 695; în plus,
constituţiile să stabilească şi alte motive de eliminare, cu condiţia să fie în mod proporţional
grave, externe, imputabile şi dovedite juridiceşte, şi să se respecte procedura stabilită în cann.
687-700. Celui eliminat i se aplică dispoziţia can. 701.
Can. 730 – Ca un membru al unui institut secular să treacă la un alt institut secular, să se
respecte dispoziţiile cann. 694, §§ 1, 2, 4 şi 685; însă pentru trecerea la un institut călugăresc
sau la o societate de viaţă apostolică ori de la acestea la un institut secular, este necesară
permisiunea Scaunului Apostolic, la ale cărui dispoziţii trebuie să se rămână.

SECŢIUNEA A II-A
Societăţile de viaţă apostolică
Can. 731 – § 1. Institutelor de viaţă consacrată li se aseamănă societăţile de viaţă
apostolică, ai căror membri, fără voturi călugăreşti, urmăresc scopul apostolic propriu al
societăţii şi, ducând viaţa frăţească în comun conform unui stil propriu, tind la desăvârşirea
dragostei prin respectarea constituţiilor.
§ 2. Între aceste societăţi, există unele ai căror membri îşi asumă sfaturile evanghelice
printr-un legământ stabilit de constituţii.
Can. 732 – Dispoziţiile stabilite în cann. 578-597 şi 606 se aplică şi societăţilor de viaţă
apostolică, rămânând totuşi neatinsă natura fiecărei societăţi; societăţilor despre care vorbeşte

133

136

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

can. 731, § 2 li se aplică în plus şi cann. 598-602.
Can. 733 – § 1. O casă este înfiinţată şi o comunitate locală este constituită de către
autoritatea competentă a societăţii cu consimţământul prealabil, dat în scris, al Episcopului
diecezan care trebuie consultat atunci când are loc desfiinţarea lor.
§ 2. Consimţământul pentru a înfiinţa o casă include şi dreptul de a avea cel puţin un
oratoriu în care să se celebreze şi să se păstreze Preasfânta Euharistie.
Can. 734 – Conducerea societăţii este determinată de constituţii, respectându-se, în funcţie
de natura fiecărei societăţi, cann. 617-633.
Can. 735 – § 1. Admiterea, probaţia, încorporarea şi instruirea membrilor sunt stabilite de
dreptul propriu al fiecărei societăţi.
§ 2. Cât priveşte admiterea într-o societate, să se respecte condiţiile stabilite în cann. 642645.
§ 3. Dreptul propriu trebuie să stabilească modul cum se face probaţia şi instruirea, mai cu
seamă intelectuală, spirituală şi apostolică, adaptată scopului şi caracterului societăţii, astfel
încât membrii, cunoscând vocaţia divină, să fie pregătiţi în mod adecvat pentru misiunea şi
viaţa societăţii.
Can. 736 – § 1. În societăţile clericale, clericii sunt încardinaţi în societatea însăşi, în afară
de cazul când constituţiile stabilesc altfel.
§ 2. Cât priveşte planul de studii şi primirea hirotonirilor, să se respecte normele date
pentru clericii seculari, rămânând neschimbat § 1.
Can. 737 – Încorporarea comportă pentru membri obligaţiile şi drepturile stabilite în
constituţii; pentru societate, însă, grija de a-i călăuzi pe membrii ei la scopul vocaţiei lor,
conform constituţiilor.
Can. 738 – § 1. Toţi membrii sunt supuşi propriilor lor Superiori, conform constituţiilor,
în lucrurile ce privesc viaţa internă şi disciplina societăţii.
§ 2. Ei sunt supuşi şi Episcopului diecezan în lucrurile care privesc cultul public, grija faţă
de suflete şi celelalte activităţi apostolice, ţinându-se seama de cann. 679-683.
§ 3. Legăturile dintre un membru încardinat în dieceză şi Episcopul său propriu sunt
reglementate de constituţii şi de convenţii particulare.
Can. 739 – Pe lângă obligaţiile la care sunt supuşi în calitate de membri, conform
constituţiilor, membrii unei societăţi sunt supuşi şi obligaţiilor comune ale clericilor, dacă nu
rezultă altfel din natura lucrului sau din context.
Can. 740 – Membrii trebuie să locuiască în casa sau comunitatea constituită în mod
legitim şi să respecte viaţa comună, conform dreptului propriu, de către care sunt
reglementate şi absenţele din casă sau comunitate.

134

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

137

Can. 741 – § 1. Societăţile şi, dacă în constituţii nu este prevăzut altfel, părţile şi casele lor
sunt persoane juridice şi, ca atare, capabile de a dobândi, de a poseda, de a administra şi de a
înstrăina bunuri materiale, în conformitate cu normele Cărţii a V-a, Bunurile materiale ale
Bisericii, cu cann. 636, 638 şi 639, precum şi cu normele dreptului propriu
§ 2. Chiar şi membrii sunt capabili, conform dreptului propriu, de a dobândi, de a poseda
şi de a administra bunurile materiale şi de a dispune de ele, însă tot ceea ce le este dat în
virtutea apartenenţei la societate este dobândit pentru societate.
Can. 742 – Ieşirea şi eliminarea unui membru care nu este încă încorporat definitiv sunt
reglementate de constituţiile fiecărei societăţi.
Can. 743 – Un membru încorporat definitiv poate obţine de la Superiorul general, cu
consimţământul consiliului, indultul de a ieşi din societate, încetând drepturile şi obligaţiile
ce provin din încorporare şi rămânând neschimbată dispoziţia can. 693, în afară de cazul când
acest lucru, conform constituţiilor, este rezervat Scaunului Apostolic.
Can. 744 – § 1. Tot Superiorului general, cu consimţământul consiliului, îi este rezervat şi
dreptul de a acorda unui membru încorporat definitiv permisiunea de a trece la o altă
societate de viaţă apostolică, rămânând totuşi inviolabil dreptul de a reveni înainte de
încorporarea definitivă în noua societate.
§ 2. Pentru trecerea la un institut de viaţă consacrată sau de la acesta la o societate de viaţă
apostolică, este necesară permisiunea Scaunului Apostolic, la ale cărui directive trebuie să se
rămână.
Can. 745 – Superiorul general, cu consimţământul consiliului său, poate acorda unui
membru încorporat definitiv indultul de a trăi în afara societăţii, dar nu pentru o perioadă mai
mare de trei ani, suspendându-i-se drepturile şi obligaţiile incompatibile cu noua lui stare;
rămâne totuşi sub grija Superiorilor. Dacă este vorba de un cleric, este necesar în plus
consimţământul Ordinariului locului în a cărui circumscripţie trebuie să locuiască şi sub a
cărui grijă şi dependenţă rămâne.
Can. 746 – Pentru eliminarea unui membru încorporat definitiv, să se respecte, cu
adaptările necesare, cann. 694-704.

CARTEA A III-A
FUNCŢIA BISERICII DE A ÎNVĂŢA

Can. 747 – § 1. Biserica, căreia Cristos Domnul i-a încredinţat tezaurul credinţei, pentru
ca, asistată de Duhul Sfânt, să păstreze cu sfinţenie adevărul revelat, să-l cerceteze mai
profund, să-l vestească şi să-l expună cu fidelitate, are datoria şi dreptul înnăscut, independent
de orice putere omenească, de a predica evanghelia tuturor oamenilor, folosind chiar mijloace
de comunicare socială proprii.
§ 2. Biserica are datoria de a vesti întotdeauna şi pretutindeni principiile morale, chiar şi
cele referitoare la ordinea socială, precum şi să-şi exprime părerea despre toate realităţile
135

138

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

umane, în măsura în care o pretind drepturile fundamentale ale persoanei umane sau
mântuirea sufletelor.
Can. 748 – § 1. Toţi oamenii sunt ţinuţi să caute adevărul cu privire la Dumnezeu şi
Biserica sa şi, cunoscându-l, au, în virtutea legii divine, obligaţia şi dreptul de a-l îmbrăţişa şi
de a-l păstra.
§ 2. Nimănui nu-i este permis vreodată să-i constrângă pe alţii să accepte credinţa catolică
împotriva conştiinţei lor.
Can. 749 – § 1. În virtutea funcţiei sale, Pontiful Suprem se bucură de infailibilitate în
magisteriu când, în calitate de Păstor şi Învăţător suprem al tuturor credincioşilor, căruia îi
revine datoria de a-i întări în credinţă pe fraţii săi, proclamă printr-un act definitiv o
învăţătură de credinţă sau de morală, ce trebuie respectată.
§ 2. Şi Colegiul Episcopilor se bucură de infailibilitate în magisteriu când Episcopii,
adunaţi în Conciliul Ecumenic, îşi exercită magisteriul şi, în calitate de învăţători şi judecători
ai credinţei şi moralei, declară pentru toată Biserica o învăţătură cu privire la credinţă sau
morală, ce trebuie considerată ca fiind definitivă; sau când, răspândiţi în lume, păstrând
legătura comuniunii între ei şi cu urmaşul lui Petru, învăţând în mod autentic împreună cu
acelaşi Pontif Roman adevăruri de credinţă sau de morală, iau de comun acord o decizie ce
trebuie considerată ca fiind definitivă.
§ 3. Nici o învăţătură nu este considerată ca fiind definită în mod infailibil dacă nu se
constată acest lucru în mod clar.
Can. 750 – § 1. Trebuie crezute cu credinţă divină şi catolică toate adevărurile ce sunt
cuprinse în cuvântul lui Dumnezeu, scris sau transmis prin Tradiţie, adică în unicul tezaur al
credinţei încredinţat Bisericii, şi care totodată sunt propuse ca fiind revelate de Dumnezeu fie
de către magisteriul solemn al Bisericii, fie de către magisteriul ei obişnuit şi universal, care,
de fapt, este făcut cunoscut de adeziunea comună a credincioşilor sub îndrumarea
magisteriului sacru; prin urmare, toţi au obligaţia de a evita orice învăţătură contrară acestor
adevăruri.
§ 2. De asemenea, trebuie primite şi ţinute cu tărie şi toate adevărurile şi fiecare în parte
care sunt propuse definitiv de către magisteriul Bisericii cu privire la credinţă şi morală, adică
cele ce sunt cerute pentru a păzi cu sfinţenie şi a expune cu fidelitate însuşi tezaurul credinţei;
prin urmare, cel care refuză aceste propoziţii care trebuie să fie ţinute definitiv se opune
doctrinei Bisericii Catolice.
Can. 751 – Se numeşte erezie negarea cu încăpăţânare, după primirea Botezului, a unui
adevăr ce trebuie crezut cu credinţă divină şi catolică, sau îndoiala perseverentă faţă de el;
apostazie, respingerea totală a credinţei creştine; schismă, refuzul de a se supune Suveranului
Pontif sau de a fi în comuniune cu membrii Bisericii supuşi lui.
Can. 752 – Unei învăţături de credinţă sau de morală, pe care o enunţă fie Suveranul
Pontif, fie Colegiul Episcopilor, când ei îşi exercită magisteriul autentic, deşi nu
intenţionează să o proclame printr-un act definitiv, trebuie să i se acorde nu un consimţământ
de credinţă, ci supunerea religioasă a intelectului şi a voinţei; aşadar, credincioşii să aibă grijă
să evite tot ceea ce nu concordă cu această învăţătură.
136

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

139

Can. 753 – Episcopii, care sunt în comuniune cu capul şi cu membrii Colegiului, deşi nu
se bucură de infailibilitate în învăţătura lor, atât fiecare în parte, cât şi reuniţi în Conferinţele
episcopale sau în conciliile particulare, sunt totuşi doctori şi învăţători autentici ai credinţei
pentru credincioşii încredinţaţi grijii lor; credincioşii sunt obligaţi să adere cu supunere
religioasă a spiritului la acest magisteriu al Episcopilor lor.
Can. 754 – Toţi credincioşii au obligaţia de a respecta constituţiile şi decretele pe care le
dă autoritatea legitimă a Bisericii, pentru a propune o învăţătură şi pentru a condamna opinii
greşite, în special cele promulgate de Pontiful Roman sau de Colegiul Episcopilor.
Can. 755 – § 1. În primul rând, este de datoria întregului Colegiu al Episcopilor şi a
Scaunului Apostolic să favorizeze şi să dirijeze în rândul catolicilor mişcarea ecumenică, al
cărei scop este refacerea unităţii între toţi creştinii, pe care Biserica, din voinţa lui Cristos,
este ţinută să o promoveze.
§ 2. De asemenea, este de datoria Episcopilor şi, conform dreptului, a Conferinţelor
Episcopilor să promoveze această unitate şi să dea, în funcţie de diferitele necesităţi sau
prilejuri, norme practice, ţinând seama de dispoziţiile autorităţii supreme a Bisericii.

TITLUL I
Slujirea cuvântului divin
Can. 756 – § 1. În Biserica universală, funcţia de a vesti Evanghelia a fost încredinţată
îndeosebi Pontifului Roman şi Colegiului Episcopilor.
§ 2. În Biserica particulară încredinţată lui, exercită această funcţie fiecare Episcop care,
evident, în cadrul ei este modera-torul întregii slujiri a cuvântului; uneori, însă, unii Episcopi
îndeplinesc împreună această funcţie pentru diferitele Biserici în acelaşi timp, conform
dreptului.
Can. 757 – Este datoria specifică a preoţilor, care sunt adevăraţi colaboratori ai
Episcopilor, să vestească Evanghelia lui Dumnezeu; mai ales sunt ţinuţi la această obligaţie,
faţă de poporul încredinţat lor, parohii şi ceilalţi cărora le este încredinţată grija sufletelor; şi
diaconii au datoria de a sluji, în comuniune cu Episcopul şi cu presbiteriul său, poporul lui
Dumnezeu în slujirea cuvântului.
Can. 758 – În virtutea consacrării lor lui Dumnezeu, membrii institutelor de viaţă
consacrată dau mărturie despre Evanghelie într-o manieră specială şi e oportun ca Episcopul
să-i coopteze pentru a-l ajuta în vestirea Evangheliei.
Can. 759 – În virtutea Botezului şi a Mirului, credincioşii laici sunt martori ai mesajului
evanghelic prin cuvânt şi prin exemplul vieţii lor creştine; pot fi chiar chemaţi să colaboreze
cu Episcopul şi cu presbiteriul său în exercitarea slujirii cuvântului.
Can. 760 – În slujirea cuvântului, care trebuie să fie bazată pe Sfânta Scriptură, pe
Tradiţie, pe liturgie, pe magisteriul şi pe viaţa Bisericii, să fie prezentat în întregime şi cu
fidelitate misterul lui Cristos.

137

140

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 761 – Pentru a propovădui doctrina creştină, să fie folosite diferitele mijloace ce stau
la dispoziţie, în primul rând, predica şi instruirea catehetică, care, fără îndoială, deţin
întotdeauna primul loc, dar şi prezentarea doctrinei în şcoli, în academii, în conferinţe şi
reuniuni de orice fel, precum şi răspândirea ei prin declaraţii publice făcute prin presă sau
prin alte instrumente de comunicare socială de către autoritatea legitimă, cu ocazia unor
evenimente.

CAPITOLUL I
Predicarea cuvântului lui Dumnezeu
Can. 762 – Deoarece poporul lui Dumnezeu este adunat, în primul rând, de cuvântul lui
Dumnezeu cel viu şi e întru totul legitim ca acest cuvânt să fie cerut din gura preoţilor,
slujitorii sacri să acorde o înaltă preţuire funcţiei de a predica, iar vestirea Evangheliei lui
Dumnezeu tuturor oamenilor să fie una dintre principalele lor îndatoriri.
Can. 763 – Episcopii au dreptul să predice cuvântul lui Dumnezeu pretutindeni, inclusiv
în bisericile şi în oratoriile institutelor călugăreşti de drept pontifical, dacă Episcopul locului
nu a interzis în mod expres, în cazuri particulare, acest lucru.
Can. 764 – Rămânând inviolabilă dispoziţia can. 765, preoţii şi diaconii se bucură de
facultatea de a predica pretutindeni, însă trebuie să o exercite cu consimţământul, cel puţin
presupus, al rectorului bisericii, dacă aceeaşi facultate nu a fost limitată sau retrasă de
Ordinariul competent sau dacă o lege particulară nu a stabilit că este necesară o permisiune
expresă.
Can. 765 – Pentru a predica călugărilor în bisericile sau în oratoriile lor, este necesară
permisiunea Superiorului competent conform constituţiilor.
Can. 766 – Laicii pot fi admişi să predice într-o biserică sau într-un oratoriu dacă, în
anumite circumstanţe, acest lucru este necesar sau, în cazuri particulare, este util, conform
dispoziţiilor Conferinţei Episcopilor, rămânând neatins can. 767, § 1.
Can. 767 – § 1. Între diferitele forme de predică excelează omilia, care este o parte a însăşi
liturgiei şi este rezervată preotului sau diaconului; în ea să fie expuse de-a lungul anului
liturgic, din textul sacru, misterele credinţei şi normele vieţii creştine.
§ 2. Omilia trebuie să fie ţinută la toate Liturghiile din zilele de duminică şi sărbători de
poruncă, care se celebrează cu participarea poporului, şi nu poate fi omisă decât dintr-un
motiv grav.
§ 3. Se recomandă foarte mult ca, în cazul când există o participare suficientă a poporului,
să se ţină omilie şi la Liturghiile care se celebrează în cursul săptămânii, mai cu seamă în
timpul Adventului şi Postului Mare sau cu ocazia unei sărbători sau a unui eveniment trist.
§ 4. Este de datoria parohului sau a rectorului bisericii să aibă grijă ca aceste dispoziţii să
fie respectate cu religiozitate.
Can. 768 – § 1. Vestitorii cuvântului divin să prezinte credincioşilor, în primul rând, ceea
ce trebuie crezut şi făcut pentru slava lui Dumnezeu şi mântuirea oamenilor.
138

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

141

§ 2. Să împărtăşească credincioşilor şi învăţătura magisteriului Bisericii cu privire la
demnitatea şi libertatea persoanei umane, cu privire la unitatea şi stabilitatea familiei şi la
rolurile şi îndatoririle acesteia, cu privire la obligaţiile ce le revin oamenilor în societate,
precum şi cu privire la lucrurile vremelnice care trebuie rânduite după planul stabilit de
Dumnezeu.
Can. 769 – Învăţătura creştină să fie prezentă într-o manieră adecvată condiţiei
ascultătorilor şi adaptată necesităţilor timpului.
Can. 770 – În anumite timpuri, conform dispoziţiilor Episcopului diecezan, parohii să
organizeze acele forme de predică ce se numesc exerciţii spirituale şi sfinte misiuni sau alte
forme adaptate necesităţilor.
Can. 771 – § 1. Păstorii sufleteşti, îndeosebi Episcopii şi parohii, să aibă o grijă deosebită
ca cuvântul lui Dumnezeu să fie vestit şi acelor credincioşi care, din cauza condiţiilor lor de
viaţă, nu beneficiază suficient de îngrijirea pastorală comună şi obişnuită sau sunt lipsiţi total
de ea.
§ 2. De asemenea, să prevadă ca vestirea Evangheliei să ajungă şi la cei necredincioşi, care
trăiesc pe teritoriul respectiv, deoarece grija faţă de suflete trebuie să-i cuprindă şi pe aceştia,
aşa cum îi cuprinde pe cei credincioşi.
Can. 772 – § 1. În ce priveşte îndeplinirea funcţiei de a predica, toţi trebuie să respecte
normele stabilite de Episcopul diecezan.
§ 2. În ce priveşte expunerea învăţăturii creştine la radio şi televiziune, să se respecte
dispoziţiile stabilite de Conferinţa Episcopilor.

CAPITOLUL II
Instruirea catehetică
Can. 773 – Îndeosebi păstorii sufleteşti au datoria proprie şi gravă de a se îngriji de
cateheza poporului creştin, pentru ca, prin instruirea în doctrină şi prin experienţa de viaţă
creştină, credinţa credincioşilor să devină vie, conştientă şi activă.
Can. 774 – § 1. Grija deosebită faţă de cateheză, sub conducerea autorităţii ecleziastice
legitime, este o problemă care îi priveşte pe toţi membrii Bisericii, fiecare potrivit cu rolul
său.
§ 2. În primul rând, părinţii au obligaţia de a-i instrui pe copiii lor, prin cuvânt şi exemplu,
în credinţă şi în practicarea vieţii creştine; aceeaşi obligaţie o au şi cei care ţin locul
părinţilor, precum şi naşii.
Can. 775 – § 1. Respectând dispoziţiile date de Scaunului Apostolic, Episcopul diecezan
are datoria să dea norme cu privire la cateheză şi, de asemenea, să se îngrijească să fie la
îndemână mijloace adecvate pentru cateheză, elaborând chiar, dacă se consideră oportun, un
catehism, precum şi să încurajeze şi să coordoneze iniţiativele catehetice.

139

142

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Este de datoria Conferinţei Episcopilor, dacă se consideră că e util, să se îngrijească să
fie editate catehisme pentru teritoriul propriu, cu aprobarea prealabilă a Scaunului Apostolic.
§ 3. La Conferinţa Episcopilor poate fi înfiinţat un oficiu catehetic, a cărui funcţie
principală să fie aceea de a ajuta fiecare dieceză în materie de cateheză.
Can. 776 – Parohul este ţinut în virtutea oficiului său să se îngrijească de instruirea
catehetică a adulţilor, a tinerilor şi a copiilor, apelând pentru aceasta la colaborarea clericilor
desemnaţi parohiei, a membrilor institutelor de viaţă consacrată, ţinând seama de natura
fiecărui institut, precum şi la colaborarea credincioşilor laici, mai cu seamă a cateheţilor; toţi
aceştia, dacă nu sunt împiedicaţi în mod legitim, să nu refuze să contribuie de bunăvoie.
Parohul să promoveze şi să încurajeze rolul părinţilor în cateheza familială la care se referă
can. 774, § 2.
Can. 777 – În mod special parohul, respectând normele date de Episcopul diecezan, să
aibă grijă:
1° să se facă o cateheză adecvată pentru celebrarea sacramentelor;
2° ca, printr-o instruire catehetică făcută pe o perioadă suficientă de timp, copiii să fie
pregătiţi corect la primirea pentru prima dată a sacramentelor Pocăinţei şi Preasfintei
Euharistii, precum şi pentru primirea sacramentului Mirului;
3° ca, după prima Împărtăşanie, copiii să fie educaţi printr-o învăţătură catehetică mai
dezvoltată şi mai aprofundată;
4° să se dea o instruire catehetică şi celor care sunt handicapaţi trupeşte sau mental, în
măsura în care ei sunt capabili;
5° ca credinţa tinerilor şi a adulţilor să fie întărită, luminată şi dezvoltată prin diferite
forme şi iniţiative.
Can. 778 – Superiorii călugăreşti şi cei ai societăţilor de viaţă apostolică să aibă grijă ca în
bisericile lor, în şcolile şi celelalte instituţii încredinţate lor în orice mod, instruirea catehetică
să fie făcută cu râvnă.
Can. 779 – Instruirea catehetică să fie făcută folosindu-se toate ajutoarele, mijloacele
didactice şi instrumentele de comunicare socială, care sunt considerate mai eficiente, pentru
ca credincioşii, ţinându-se seama de caracterul, de capacitatea şi de vârsta lor, ca şi de
condiţiile lor de viaţă, să-şi poată însuşi mai temeinic învăţătura catolică şi să o pună mai bine
în practică.
Can. 780 – Ordinariii locului să aibă grijă ca aceia care catehizează să fie pregătiţi cum
trebuie, pentru a-şi îndeplini bine misiunea, adică să beneficieze de o instruire continuă, să
cunoască bine învăţătura Bisericii şi să înveţe principiile pe care se bazează teoretic şi practic
disciplinele pedagogice.

TITLUL II
Activitatea misionară a Bisericii
Can. 781 – Deoarece întreaga Biserică este, prin natura sa, misionară, iar munca de
evanghelizare trebuie considerată o datorie fundamentală a poporului lui Dumnezeu, toţi
credincioşii, conştienţi de propria responsabilitate, să participe la activitatea misionară.

140

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

143

Can. 782 – § 1. Conducerea supremă şi coordonarea iniţiativelor şi a acţiunilor privind
activitatea misionară şi cooperarea pentru misiuni revin de drept Pontifului Roman şi
Colegiului Episcopilor.
§ 2. Fiecare Episcop, responsabil al întregii Biserici şi al tuturor Bisericilor, să aibă o
preocupare deosebită pentru activitatea misionară, mai cu seamă suscitând, încurajând şi
susţinând iniţiativele misionare în propria Biserică particulară.
Can. 783 – Deoarece, în virtutea consacrării lor, se dedică slujirii Bisericii, membrii
institutelor de viaţă consacrată au obligaţia de a lucra într-un chip special în domeniul
misionar, conform specificului institutului lor.
Can. 784 – Misionarii, adică aceia care sunt trimişi de autoritatea ecleziastică competentă
să desfăşoare activitate misionară, pot fi aleşi atât din rândul autohtonilor, cât şi dintre străini,
atât din rândul clericilor seculari, cât şi din rândul membrilor institutelor de viaţă consacrată
sau ai societăţilor de viaţă apostolică, precum şi din rândul credincioşilor laici.
Can. 785 – § 1. La îndeplinirea activităţii misionare să fie cooptaţi cateheţii, adică
credincioşi laici instruiţi cum se cuvine şi remarcabili prin viaţa creştină, care, sub
îndrumarea unui misionar, să se consacre prezentării învăţăturii evanghelice, organizării
celebrărilor liturgice şi a operelor de caritate.
§ 2. Cateheţii să fie formaţi în şcoli destinate special pentru aceasta sau, acolo unde
acestea lipsesc, sub îndrumarea misionarilor.
Can. 786 – Acţiunea propriu-zisă misionară, prin care Biserica este implantată în rândul
popoarelor sau al grupurilor umane în care nu este încă înrădăcinată, este îndeplinită de
Biserică mai ales prin trimiterea de vestitori ai Evangheliei, până când noile Biserici sunt
complet formate, adică până când sunt dotate cu forţe proprii şi cu mijloace suficiente, cu
ajutorul cărora să poată desfăşura ele singure activitatea evanghelizatoare.
Can. 787 – § 1. Prin mărturia vieţii şi a cuvântului, misionarii să stabilească un dialog
sincer cu oamenii care nu cred în Cristos, pentru ca şi acestora să li se deschidă, într-o
manieră adecvată mentalităţii şi culturii lor, căile prin care să poată fi conduşi la cunoaşterea
mesajului evanghelic.
§ 2. Să se îngrijească să-i înveţe adevărurile de credinţă pe cei pe care îi consideră pregătiţi
pentru a primi mesajul evanghelic, astfel încât aceştia să poată fi admişi la Botez, când îl cer
în mod liber.
Can. 788 – § 1. Cei care, la terminarea precatecumenatului, îşi vor fi manifestat voinţa de
a îmbrăţişa credinţa în Cristos, să fie admişi prin ceremonii liturgice la catecumenat, iar
numele lor să fie trecute într-un registru destinat special pentru aceasta.
§ 2. Prin instruire şi ucenicie în viaţa creştină, catecumenii să fie iniţiaţi în chip adecvat în
misterul mântuirii şi introduşi în viaţa credinţei, a liturgiei şi a carităţii poporului lui
Dumnezeu, şi în viaţa de apostolat.

141

144

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Este de datoria Conferinţei Episcopilor să întocmească statute prin care să
reglementeze catecumenatul, stabilind obligaţiile pe care catecumenii trebuie să le
îndeplinească şi care sunt prerogativele ce trebuie să li se recunoască.
Can. 789 – Neofiţii să fie instruiţi printr-o învăţătură adecvată, pentru a cunoaşte mai
profund adevărul evanghelic şi pentru a îndeplini obligaţiile asumate prin Botez; să fie
pătrunşi de iubire sinceră faţă de Cristos şi Biserica sa.
Can. 790 – § 1. În teritoriile de misiune, este de datoria Episcopului diecezan:
1° să promoveze, să conducă şi să coordoneze iniţiativele şi activităţile din domeniul
misionar;
2° să aibă grijă să se încheie convenţiile necesare cu Superiorii institutelor care se dedică
activităţii misionare, iar relaţiile cu acestea să fie spre binele misiunii.
§ 2. Sunt supuşi dispoziţiilor date de Episcopul diecezan, despre care vorbeşte § 1, nr. 1,
toţi misionarii, inclusiv călugării şi cei care îi ajută, care se află în circumscripţia supusă.
Can. 791 – Pentru a face în fiecare dieceză colaborarea misionară:
1° să fie promovate vocaţiile misionare;
2° să fie desemnat un preot care să promoveze în mod eficient iniţiativele în favoarea
misiunilor, mai ales Operele Misionare Pontificale;
3° să se celebreze ziua anuală pentru misiuni;
4° să se verse în fiecare an o contribuţie suficientă pentru misiuni, care trebuie trimisă
Sfântului Scaun.
Can. 792 – Conferinţele Episcopilor să creeze şi să promoveze opere prin care cei ce vin
din ţările de misiune ca să lucreze sau să studieze în teritoriul Conferinţelor să fie primiţi
frăţeşte şi să beneficieze de o grijă pastorală adecvată.

TITLUL III
Educaţia catolică
Can. 793 – § 1. Părinţii, precum şi cei care le ţin locul, au obligaţia şi dreptul de a-şi educa
copiii; părinţii catolici au, în plus, datoria şi dreptul de a alege acele mijloace şi instituţii prin
care, în funcţie de circumstanţele locale, să se poată îngriji mai bine de educaţia catolică a
copiilor lor.
§ 2. Părinţii au şi dreptul de a beneficia de ajutoarele pe care societatea civilă trebuie să le
pună la dispoziţie şi de care ei au nevoie pentru a da educaţie catolică copiilor lor.
Can. 794 – § 1. Datoria şi dreptul de a educa îi revin dintr-un motiv special Bisericii,
căreia Dumnezeu i-a încredinţat misiunea de a-i ajuta pe oameni să poată ajunge la plinătatea
vieţii creştine.
§ 2. Păstorii sufleteşti au datoria de a orândui tot ceea ce este necesar ca toţi credincioşii să
beneficieze de educaţia catolică.
Can. 795 – Deoarece adevărata educaţie trebuie să urmărească formarea integrală a
persoanei umane în perspectiva scopului ei ultim şi, totodată, a binelui comun al societăţii,
142

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

145

copiii şi tinerii să fie astfel educaţi încât să-şi poată dezvolta în mod armonios calităţile fizice,
morale şi intelectuale, să dobândească un desăvârşit simţ de responsabilitate şi o folosire
corectă a libertăţii şi să fie pregătiţi să participe activ la viaţa socială.

CAPITOLUL I
Şcolile
Can. 796 – § 1. Între mijloacele de realizare a educaţiei, credincioşii să acorde o mare
importanţă şcolilor care, fără îndoială, sunt pentru părinţi principalul ajutor în îndeplinirea
misiunii lor educative.
§ 2. Părinţii trebuie să coopereze strâns cu profesorii, cărora le încredinţează educaţia
copiilor; profesorii, la rândul lor, să colaboreze din toată inima cu părinţii, care trebuie
ascultaţi cu plăcere; să se organizeze întâlniri sau şedinţe cu părinţii, cărora să li se dea o
mare importanţă.
Can. 797 – Părinţii trebuie să se bucure de libertate adevărată în alegerea şcolilor; de
aceea, credincioşii trebuie să acţioneze ca societatea civilă să le recunoască părinţilor această
libertate şi, respectând dreptatea distributivă, să o ocrotească chiar prin subvenţii.
Can. 798 – Părinţii să-şi încredinţeze copiii acelor şcoli în care este prevăzută educaţia
catolică; dacă nu pot face acest lucru, au obligaţia de a se îngriji să li se asigure copiilor în
afara şcolii educaţia catolică necesară.
Can. 799 – Credincioşii să facă tot posibilul ca, în societatea civilă, legile care
reglementează formarea tinerilor să aibă în vedere şi educaţia lor religioasă şi morală în
şcoală, după conştiinţa părinţilor.
Can. 800 – § 1. Biserica are dreptul de a înfiinţa şi de a conduce şcoli pentru orice
disciplină, de orice gen şi de orice grad.
§ 2. Credincioşii să favorizeze şcolile catolice, contribuind, după posibilităţi, la
întemeierea şi susţinerea lor.
Can. 801 – Institutele călugăreşti care au ca misiune specifică educaţia, rămânând fidele
acestei misiuni, să se dedice cu mult zel educaţiei catolice, inclusiv prin şcoli proprii,
înfiinţate cu consimţământul Episcopului diecezan.
Can. 802 – § 1. Dacă nu există şcoli în care să se dea o educaţie pătrunsă de spirit creştin,
este datoria Episcopului diecezan să se îngrijească să fie create.
§ 2. Când se consideră că e oportun, Episcopul diecezan să prevadă să fie create chiar şi
şcoli profesionale şi tehnice, precum şi altele ce sunt impuse de necesităţi speciale.
Can. 803 – § 1. Şcoala catolică este şcoala condusă de autoritatea ecleziastică competentă
sau de o persoană juridică ecleziastică publică, ori şcoala recunoscută ca atare de autoritatea
ecleziastică, printr-un document scris.

143

146

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Într-o şcoală catolică, învăţământul şi educaţia trebuie să se bazeze pe principiile
doctrinei catolice, iar profesorii să se remarce prin doctrină dreaptă şi prin viaţă morală.
§ 3. Nici o şcoală, chiar dacă e catolică de fapt, să nu poarte denumirea de şcoală catolică
decât cu consimţământul autorităţii ecleziastice competente.
Can. 804 – § 1. Învăţătura şi educaţia religioasă catolică date în orice şcoală sau transmise
prin diferite instrumente de comunicare socială sunt supuse autorităţii Bisericii; este de
datoria Conferinţei Episcopilor să dea norme generale cu privire la această sferă de activitate,
iar datoria Episcopului diecezan este de a o organiza şi de a o supraveghea.
§ 2. Ordinariul locului să aibă o grijă deosebită ca profesorii de religie, chiar şi cei care
predau această disciplină în şcolile necatolice, să se remarce prin doctrină dreaptă, prin
mărturie de viaţă creştină şi prin competenţă pedagogică.
Can. 805 – Ordinariul locului are dreptul, în dieceza sa, să numească sau să aprobe
profesorii de religie; de asemenea, să-i îndepărteze sau să ceară să fie îndepărtaţi, dacă acest
lucru se impune din motive religioase sau morale.
Can. 806 – § 1. Episcopul diecezan are dreptul şi datoria să supravegheze şi să viziteze
şcolile situate pe teritoriul său, inclusiv şcolile întemeiate sau conduse de membrii institutelor
călugăreşti; tot lui îi revine obligaţia să dea norme cu privire la organizarea generală a
şcolilor catolice; aceste dispoziţii sunt valabile şi pentru şcolile conduse de călugări,
rămânând inviolabilă autonomia acestora cu privire la conducerea internă a acestor şcoli.
§ 2. Superiorii şcolilor catolice, sub supravegherea atentă a Ordinariului locului, să aibă
grijă ca instruirea dată în ele să se situeze din punct de vedere ştiinţific cel puţin la nivelul
celorlalte şcoli din regiunea respectivă.

CAPITOLUL II
Universităţile catolice
şi alte instituţii de studii superioare
Can. 807 – Biserica are dreptul să înfiinţeze şi să conducă universităţi care să contribuie la
dobândirea de către oameni a unei culturi superioare, la promovarea mai completă a
persoanei umane, precum şi la îndeplinirea de către Biserică a funcţiei proprii de a învăţa.
Can. 808 – Nici o universitate, chiar dacă de fapt e catolică, să nu poarte titlul sau
denumirea de universitate catolică decât cu consimţământul autorităţii ecleziastice
competente.
Can. 809 – Conferinţele Episcopilor să se îngrijească să existe, dacă acest lucru e posibil
şi convenabil, universităţi sau cel puţin facultăţi repartizate corespunzător pe teritoriul
respectiv, în care diferitele discipline să fie predate şi aprofundate în conformitate cu doctrina
catolică, respectându-li-se, desigur, autonomia ştiinţifică.
Can. 810 – § 1. Autoritatea competentă prevăzută în statute are datoria de a se îngriji ca în
universităţile catolice să fie numiţi profesori acele persoane care se remarcă atât prin
capacitate ştiinţifică şi pedagogică, cât şi prin integritatea doctrinei şi moralitatea vieţii, iar
144

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

147

când aceste condiţii nu se mai verifică, profesorii să fie înlăturaţi din funcţie, respectându-se
procedura stabilită în statute.
§ 2. Conferinţele Episcopilor şi Episcopii diecezani, pe teritoriul cărora există astfel de
universităţi, au datoria şi dreptul de a veghea ca în ele să fie păstrate cu fidelitate principiile
doctrinei catolice.
Can. 811 – § 1. Autoritatea ecleziastică competentă să aibă grijă ca în cadrul
universităţilor catolice să se înfiinţeze fie o facultate, fie un institut, fie cel puţin o catedră de
teologie, unde să li se predea cursuri şi studenţilor laici.
§ 2. În fiecare universitate catolică să existe cursuri unde să fie tratate mai ales acele
probleme teologice care au legătură cu disciplinele facultăţilor ei.
Can. 812 – Cei care predau orice fel de discipline teologice în cadrul institutelor de studii
superioare trebuie să aibă mandatul autorităţii ecleziastice competente.
Can. 813 – Episcopul diecezan să aibă o grijă pastorală deosebită faţă de studenţi,
înfiinţând chiar o parohie sau cel puţin numind preoţi stabili pentru această misiune, şi să
prevadă ca, pe lângă universităţile chiar necatolice, să existe centre universitare catolice care
să ofere tineretului, mai ales, ajutor spiritual.
Can. 814 – Dispoziţiile stabilite pentru universităţi se aplică în egală măsură şi altor
institute de studii superioare.

CAPITOLUL III
Universităţile şi facultăţile ecleziastice
Can. 815 – Biserica, în virtutea funcţiei sale de a vesti adevărul revelat, are universităţi
proprii sau facultăţi ecleziastice pentru a aprofunda disciplinele sacre sau conexe cu cele
sacre şi pentru a-i instrui în mod ştiinţific pe studenţi în aceste discipline.
Can. 816 – § 1. Universităţile şi facultăţile ecleziastice pot exista numai dacă sunt
înfiinţate sau aprobate de Scaunul Apostolic; tot lui îi revine de drept şi conducerea lor
superioară.
§ 2. Toate universităţile şi facultăţile ecleziastice să aibă statute proprii şi un plan de studii,
aprobate de Scaunul Apostolic.
Can. 817 – Nici o universitate sau facultate, care nu este înfiinţată sau aprobată de
Scaunul Apostolic, nu poate să acorde grade academice care să aibă efecte canonice în
Biserică.
Can. 818 – Dispoziţiile stabilite de cann. 810, 812 şi 813 pentru universităţile catolice sunt
valabile şi pentru universităţile şi facultăţile ecleziastice.
Can. 819 – Când binele diecezei sau al institutului călugăresc sau, şi mai mult, al Bisericii
întregi pretinde aceasta, Episcopii diecezani sau Superiorii competenţi ai institutelor trebuie

145

148

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

să trimită la universităţile sau facultăţile ecleziastice tineri, clerici şi călugări care se remarcă
prin caracter, virtute şi capacitate intelectuală.
Can. 820 – Superiorii şi profesorii universităţilor şi facultăţilor ecleziastice să aibă grijă ca
diferitele facultăţi ale universităţii să se ajute reciproc, în măsura în care materia o permite, şi
să existe o colaborare reciprocă între propria universitate sau facultate şi alte universităţi sau
facultăţi, chiar şi neecleziastice, pentru ca, muncind împreună prin sesiuni, cercetări ştiinţifice
coordonate şi prin alte mijloace, să se contribuie la dezvoltarea mai mare a ştiinţelor.
Can. 821 – Conferinţa Episcopilor şi Episcopul diecezan să ia măsuri ca, acolo unde este
posibil, să se înfiinţeze institute superioare de ştiinţe religioase, adică institute unde să fie
învăţate disciplinele teologice şi altele care privesc cultura creştină.
TITLUL IV
Instrumentele de comunicare socială
şi, în special, cărţile
Can. 822 – § 1. Păstorii Bisericii, folosindu-se în exercitarea misiunii lor de un drept
propriu al Bisericii, să se străduiască să recurgă la instrumentele de comunicare socială.
§ 2. Aceiaşi Păstori să aibă grijă să-i informeze pe credincioşi asupra datoriei pe care
aceştia o au de a colabora ca utilizarea instrumentelor de comunicare socială să fie însufleţită
de spirit uman şi creştin.
§ 3. Toţi credincioşii, mai ales aceia care participă în vreun fel la organizarea sau la
utilizarea acestor instrumente, să fie prompţi în a contribui la activitatea pastorală, astfel încât
Biserica să-şi poată exercita cu eficienţă propria funcţie şi cu ajutorul acestor instrumente.
Can. 823 – § 1. Ca să fie păstrată integritatea adevărurilor de credinţă şi de morală,
Păstorii Bisericii au datoria şi dreptul de a veghea să nu se aducă vreo daună credinţei sau
vieţii morale a credincioşilor prin scrieri sau prin folosirea instrumentelor de comunicare
socială. De asemenea, au datoria şi dreptul de a cere să fie judecate de către ei scrierile
referitoare la credinţă şi morală şi pe care credincioşii vor să le publice, precum şi de a
condamna scrierile care vatămă dreapta credinţă şi bunele moravuri.
§ 2. Datoria şi dreptul despre care vorbeşte § 1 le revin Episcopilor, atât fiecăruia în parte,
cât şi tuturor împreună, adunaţi în concilii particulare sau în Conferinţele Episcopale, faţă de
credincioşii încredinţaţi grijii lor, şi autorităţii supreme a Bisericii, faţă de întregul popor al
lui Dumnezeu.
Can. 824 – § 1. Dacă nu este stabilit altfel, Ordinariul locului, căruia trebuie să i se ceară,
conform canoanelor acestui titlu, permisiunea sau aprobarea pentru publicarea cărţilor, este
Ordinariul locului propriu al autorului ori Ordinariul locului în care cărţile vor fi publicate.
§ 2. Dacă nu se constată altfel, cele stabilite în canoanele acestui titlu cu privire la cărţi
trebuie să se aplice şi în cazul oricărei scrieri destinate difuzării publice.
Can. 825 – § 1. Cărţile Sfintei Scripturi nu pot fi publicate decât cu aprobarea Scaunului
Apostolic sau a Conferinţei Episcopilor; de asemenea, ca să poată fi publicate traducerile lor

146

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

149

într-o limbă naţională, este necesar să fie aprobate de aceeaşi autoritate şi, totodată, să fie
prevăzute cu explicaţii necesare şi suficiente.
§ 2. Cu permisiunea Conferinţei Episcopilor, credincioşii catolici pot să pregătească şi să
publice traduceri ale Sfintei Scripturi, prevăzute cu explicaţii adecvate, chiar în colaborare cu
fraţii separaţi.
Can. 826 – § 1. În ce priveşte cărţile liturgice, să se respecte dispoziţiile can. 838.
§ 2. Pentru reeditarea cărţilor liturgice, precum şi a traducerilor lor într-o limbă naţională
sau a anumitor părţi din ele, este necesar să rezulte, pe baza unui atestat al Ordinariului
locului în care sunt publicate, concordanţa lor cu ediţia aprobată.
§ 3. Cărţile de rugăciune pentru uzul public sau privat al credincioşilor să nu fie publicate
decât cu permisiunea Ordinariului locului.
Can. 827 – § 1. Pentru publicarea catehismelor şi a altor scrieri destinate instruirii
catehetice, precum şi pentru traducerile lor, este necesară aprobarea Ordinariului locului,
rămânând neschimbată dispoziţia can. 775, § 2.
§ 2. În şcolile fie elementare, fie medii, fie superioare, cărţile care tratează problemele
referitoare la Sfânta Scriptură, la teologie, la dreptul canonic, la istoria Bisericii şi la alte
discipline religioase sau morale nu pot fi folosite ca manuale dacă nu au fost publicate cu
aprobarea autorităţii ecleziastice competente sau dacă nu au fost aprobate ulterior de aceeaşi
autoritate.
§ 3. Se recomandă ca acele cărţi care tratează materiile menţionate de § 2, chiar dacă nu
sunt folosite în învăţământ ca manuale, de asemenea, scrierile care conţin elemente
referitoare în mod special la religie sau la morală, să fie supuse judecăţii Ordinariului locului.
§ 4. În biserici sau oratorii nu pot fi expuse, vândute sau dăruite cărţi sau alte scrieri care
tratează probleme de religie sau de morală, dacă nu au fost publicate cu permisiunea
autorităţii ecleziastice competente sau dacă nu au fost aprobate ulterior de aceeaşi autoritate.
Can. 828 – Nu este permisă reeditarea colecţiilor de decrete sau de acte publicate de o
autoritate ecleziastică, dacă nu a fost obţinută permisiunea din partea acelei autorităţi,
respectându-se condiţiile impuse de ea.
Can. 829 – Aprobarea sau permisiunea de a publica o operă valorează pentru textul
original, însă nu pentru noile ei ediţii sau pentru traduceri.
Can. 830 – § 1. Rămânând inviolabil dreptul fiecărui Ordinariu al locului de a încredinţa
unor persoane de încredere misiunea de a-şi da părerea asupra cărţilor, poate fi alcătuită de
Conferinţa Episcopilor o listă de cenzori, remarcabili prin ştiinţă, doctrină dreaptă şi
prudenţă, care să stea la dispoziţia curiilor diecezane, sau poate fi chiar constituită o comisie
de cenzori, pe care Ordinariii locului să o poată consulta.
§ 2. În îndeplinirea oficiului său, cenzorul, înlăturând orice preferinţă personală, să ţină
seama numai de doctrina Bisericii cu privire la credinţă şi morală, aşa cum este ea propusă de
magisteriul ecleziastic.
147

150

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Cenzorul trebuie să-şi dea părerea în scris; dacă aceasta este favorabilă, Ordinariul să
acorde, după judecata sa prudentă, permisiunea de publicare, punându-şi semnătura şi
indicând data şi locul acordării permisiunii; dacă nu este de acord, Ordinariul să-i comunice
autorului lucrării motivele refuzului.
Can. 831 – § 1. Credincioşii să nu scrie în vreun fel în ziarele, în reviste sau în alte
publicaţii periodice care obişnuiesc să atace deschis religia catolică sau bunele moravuri,
decât dintr-un motiv just şi raţional; în schimb, clericii şi membrii institutelor călugăreşti,
numai cu permisiunea Ordinariului locului.
§ 2. Este de datoria Conferinţei Episcopilor să stabilească norme privind condiţiile
necesare ca clericii şi membrii institutelor călugăreşti să poată participa la emisiunile
radiofonice sau televizate care dezbat probleme privind doctrina catolică şi morala.
Can. 832 – Ca să poată publica scrieri care tratează probleme de religie sau de morală,
membrii institutelor călugăreşti au nevoie şi de permisiunea Superiorului lor major, conform
constituţiilor.

TITLUL V
Profesiunea de credinţă
Can. 833 – Au obligaţia de a face personal profesiunea de credinţă, după formula aprobată
de Scaunul Apostolic:
1° în faţa preşedintelui sau a unui delegat al acestuia, toţi cei care participă cu vot fie
deliberativ, fie consultativ, la Conciliul Ecumenic sau la conciliul particular, la Sinodul
Episcopilor şi la sinodul diecezan; preşedintele, însă, în faţa Conciliului sau a sinodului;
2° cei promovaţi la demnitatea de cardinal, conform statutelor Colegiului sacru;
3° în faţa delegatului Scaunului Apostolic, toţi cei promovaţi la episcopat, precum şi cei
echivalaţi Episcopului diecezan;
4° în faţa colegiului consultanţilor, Administratorul diecezan;
5° în faţa Episcopului diecezan sau a unui delegat al său, Vicarii generali şi Vicarii
episcopali, precum şi Vicarii judecătoreşti;
6° în faţa Ordinariului locului sau a unui delegat al său, parohii, rectorul, profesorii de
teologie şi filozofie din seminarii, la începutul funcţiei primite; cei care trebuie promovaţi la
diaconat;
7° în faţa Marelui Cancelar sau, dacă acesta nu există, în faţa Ordinariului locului sau a
delegaţilor lor, rectorul unei universităţi ecleziastice şi cel al unei universităţi catolice, la
începutul exercitării funcţiei primite; în faţa rectorului, dacă este preot, sau în faţa
Ordinariului locului sau a delegaţilor lor, profesorii care predau în orice fel de universitate
discipline care privesc credinţa şi morala, la începutul exercitării funcţiei primite;
8° Superiorii din institutele călugăreşti şi societăţile de viaţă apostolică clericale, conform
constituţiilor.

CARTEA A IV-A
FUNCŢIA BISERICII DE A SFINŢI

148

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

151

Can. 834 – § 1. Biserica îndeplineşte funcţia de a sfinţi în special prin liturgia sacră, care
pe bună dreptate este considerată exercitarea funcţiei sacerdotale a lui Isus Cristos, în care
sfinţirea oamenilor este arătată prin semne perceptibile şi realizată conform cu condiţia
proprie a fiecăruia, şi în care se săvârşeşte cultul public integral al lui Dumnezeu de către
Trupul mistic al lui Isus Cristos, adică de către Cap şi membre.
§ 2. Acest cult este adus atunci când este oferit în numele Bisericii de persoane desemnate
în mod legitim şi prin acte aprobate de autoritatea Bisericii.
Can. 835 – § 1. Funcţia de a sfinţi o exercită, în primul rând, Episcopii, care sunt mari
preoţi, principalii împărţitori ai tainelor lui Dumnezeu şi, în Biserica încredinţată lor,
responsabilii, promotorii şi supraveghetorii întregii vieţi liturgice.
§ 2. Şi preoţii exercită această funcţie, căci participând şi ei la preoţia lui Cristos ca
slujitori ai săi, sub autoritatea Episcopului, sunt consacraţi pentru a celebra cultul divin şi
pentru a sfinţi poporul.
§ 3. Diaconii participă la celebrarea cultului divin conform dispoziţiilor dreptului.
§ 4. Şi ceilalţi credincioşi îşi au rolul lor în funcţia de a sfinţi, participând activ, fiecare
după condiţia sa, la celebrările liturgice, mai cu seamă la celebrarea euharistică; participă în
mod special la această funcţie părinţii, ducând viaţa de căsătorie în spirit creştin şi dând o
educaţie creştină copiilor lor.
Can. 836 – Deoarece cultul creştin, în care este exercitată preoţia comună credincioşilor,
este o lucrare ce provine din credinţă şi se bazează pe credinţă, slujitorii sacri să depună tot
zelul în a trezi credinţa şi în a o lumina, îndeosebi prin slujirea cuvântului prin care credinţa
se naşte şi se hrăneşte.
Can. 837 – § 1. Acţiunile liturgice nu sunt acţiuni private, ci celebrări ale Bisericii însăşi,
care este ăsacrament al unităţii”, adică popor sfânt reunit şi organizat sub conducerea
Episcopilor; de aceea, ele privesc întregul trup al Bisericii, îl manifestă şi îl îmbogăţesc, şi
fiecare dintre mădularele lui este implicat într-un fel sau altul în aceste acţiuni, potrivit cu
diversitatea treptelor preoţeşti, a funcţiilor şi a participării actuale.
§ 2. Deoarece, prin natura lor, acţiunile liturgice comportă o celebrare comunitară, ele să
fie celebrate, când este posibil, cu participarea numeroasă şi activă a credincioşilor.
Can. 838 – § 1. Organizarea liturgiei sacre depinde exclusiv de autoritatea Bisericii, adică
de Scaunul Apostolic şi, în conformitate cu normele dreptului, de Episcopul diecezan.
§ 2. Este de datoria şi competenţa Scaunului Apostolic să rânduiască liturgia sacră a
Bisericii întregi, să publice cărţile liturgice, să autorizeze traducerile lor în limbile naţionale
şi să vegheze ca normele liturgice să fie respectate pretutindeni cu fidelitate.
§ 3. Conferinţelor episcopale le revine datoria să pregătească traducerile cărţilor liturgice
în limbile naţionale, adaptate în chip potrivit în limitele stabilite de aceleaşi cărţi liturgice, şi
să le publice după ce au primit autorizaţia de la Sfântul Scaun.

149

152

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. În Biserica ce i-a fost încredinţată şi în limitele competenţei proprii, Episcopul
diecezan are autoritatea să dea norme în materie liturgică, pe care toţi sunt obligaţi să le
respecte.
Can. 839 – § 1. Biserica îndeplineşte funcţia de a sfinţi şi prin alte mijloace, adică prin
rugăciuni, în care se cere lui Dumnezeu sfinţirea sufletelor în adevăr, prin fapte de caritate şi
de pocăinţă, care, desigur, contribuie foarte mult la înrădăcinarea şi întărirea împărăţiei lui
Dumnezeu în suflete şi sunt de ajutor pentru mântuirea lumii.
§ 2. Ordinariii locurilor să vegheze ca rugăciunile şi practicile de pietate ale poporului
creştin să fie perfect conforme cu normele Bisericii.

PARTEA I
Sacramentele
Can. 840 – Sacramentele Noului Testament, instituite de Cristos Domnul şi încredinţate
Bisericii, ca acţiuni ale lui Cristos şi ale Bisericii, sunt semne şi mijloace prin care credinţa se
manifestă şi se întăreşte, se aduce lui Dumnezeu cult public şi se realizează sfinţirea
oamenilor şi, de aceea, contribuie la crearea, întărirea şi manifestarea comuniunii ecleziastice;
prin urmare, atât slujitorii sacri, cât şi ceilalţi credincioşi, celebrându-le, trebuie să aibă cea
mai mare veneraţie şi zelul necesar.
Can. 841 – Deoarece sacramentele sunt aceleaşi pentru întreaga Biserică şi fac parte din
tezaurul divin, autoritatea supremă a Bisericii are dreptul exclusiv să aprobe sau să
stabilească cele ce sunt necesare pentru validitatea lor, şi tot aceeaşi autoritate, sau o altă
autoritate despre care vorbeşte can. 838, §§ 3 şi 4, are dreptul să decidă şi cele cu privire la
celebrarea, administrarea şi primirea lor licită, precum şi cu privire la rânduiala ce trebuie
respectată în celebrarea lor.
Can. 842 – § 1. Cine nu a primit Botezul nu poate fi admis în mod valid la celelalte
sacramente.
§ 2. Botezul, Mirul şi Preasfânta Euharistie sunt sacramente atât de strâns unite între ele
încât sunt necesare pentru deplina iniţiere creştină.
Can. 843 – § 1. Slujitorii sacri nu pot refuza sacramentele celor care le cer la momentul
oportun, sunt dispuşi cum se cuvine şi nu sunt opriţi de către drept să le primească.
§ 2. Păstorii de suflete şi ceilalţi credincioşi, fiecare după propria funcţie eclezială, au
datoria de a se îngriji ca aceia care cer sacramentele să se pregătească pentru a le primi printro evanghelizare necesară, precum şi printr-o instruire catehetică, respectându-se normele date
de autoritatea competentă.
Can. 844 – § 1. Slujitorii sacri catolici administrează în mod licit sacramentele numai
credincioşilor catolici, iar aceştia le primesc în mod licit numai de la slujitorii catolici, cu
excepţia cazurilor prevăzute în §§ 2, 3 şi 4 ale acestui canon şi ale can. 861, § 2.
§ 2. Ori de câte ori necesitatea cere aceasta, sau adevărata utilitate spirituală o sugerează,
şi cu condiţia să fie evitat pericolul de eroare sau de indiferentism, se permite credincioşilor,
150

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

153

cărora le este imposibil din punct de vedere fizic sau moral să meargă la un slujitor catolic, să
primească sacramentele Pocăinţei, Euharistiei, şi Ungerii bolnavilor de la slujitori necatolici
în a căror Biserică aceste sacramente sunt valide.
§ 3. Slujitorii sacri catolici administrează în mod licit sacramentele Pocăinţei, Euharistiei
şi Ungerii bolnavilor membrilor Bisericilor orientale care nu sunt în comuniune deplină cu
Biserica Catolică, dacă aceştia le cer de bunăvoie şi sunt dispuşi cum se cuvine; acelaşi lucru
este valabil şi pentru membrii altor Biserici care, după aprecierea Scaunului Apostolic, se află
cu privire la sacramentele respective în aceeaşi situaţie ca şi Bisericile orientale menţionate
mai sus.
§ 4. Dacă există pericolul de moarte sau dacă, după aprecierea Episcopului diecezan sau a
Conferinţei Episcopilor, intervine o altă necesitate gravă, slujitorii catolici administrează în
mod licit aceleaşi sacramente şi celorlalţi creştini care nu sunt în comuniune deplină cu
Biserica Catolică, dar care nu pot să se ducă la slujitorul comunităţii lor, cer aceste
sacramente de bunăvoie, manifestă faţă de ele credinţa catolică şi sunt dispuşi cum se cuvine.
§ 5. Episcopul diecezan sau Conferinţa Episcopilor să nu dea norme generale cu privire la
cazurile prevăzute de §§ 2, 3 şi 4 decât după ce au consultat autoritatea competentă cel puţin
a Bisericii locale sau a comunităţii necatolice interesate.
Can. 845 – § 1. Deoarece imprimă un caracter, sacramentele Botezului, Mirului şi Preoţiei
nu pot fi repetate.
§ 2. Dacă, după ce a fost făcută o cercetare atentă, persistă un dubiu prudent cu privire la
conferirea reală sau cu privire la validitatea sacramentelor despre care vorbeşte § 1, ele să fie
date sub condiţie.
Can. 846 – § 1. În celebrarea sacramentelor să se urmeze cu fidelitate cărţile liturgice
aprobate de autoritatea competentă; de aceea, nimeni să nu adauge, să nu elimine şi să nu
schimbe ceva din proprie iniţiativă.
§ 2. Slujitorul să celebreze sacramentele după propriul rit.
Can. 847 – § 1. În administrarea sacramentelor care necesită folosirea de uleiuri sacre,
slujitorul trebuie să folosească uleiuri extrase din măsline sau din alte plante şi, cu excepţia
dispoziţiei din can. 999, nr. 2, consacrate sau binecuvântate recent de Episcop; să nu se
folosească cele vechi decât în caz de necesitate.
§ 2. Parohul să ceară uleiurile sacre de la Episcopul propriu şi să le păstreze cu grijă întrun loc decent şi sigur.
Can. 848 – În afară de ofertele stabilite de autoritatea competentă, slujitorul să nu ceară
nimic pentru administrarea sacramentelor, având întotdeauna grijă ca cei nevoiaşi să nu fie
lipsiţi de ajutorul sacramentelor din cauza sărăciei lor.

TITLUL I
Botezul

151

154

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 849 – Botezul, poartă a sacramentelor, necesar pentru mântuire în fapt sau cel puţin
în dorinţă, prin care oamenii sunt eliberaţi de păcate, renăscuţi ca fii ai lui Dumnezeu,
configuraţi lui Cristos printr-un caracter de neşters şi încorporaţi în Biserică, este conferit în
mod valid numai prin baia cu apă adevărată şi prin rostirea formulei necesare.

CAPITOLUL I
Celrarea Botezului
Can. 850 – Botezul este administrat după ritualul stabilit de cărţile liturgice aprobate, cu
excepţia cazului de necesitate urgentă, când trebuie să fie respectate numai cele necesare
pentru validitate.
Can. 851 – Celebrarea Botezului trebuie pregătită cum se cuvine; de aceea:
1° adultul care intenţionează să primească Botezul să fie admis la catecumenat şi, pe cât
posibil, să fie adus la iniţierea sacramentală parcurgând diferitele trepte în conformitate cu
ritualul iniţierii, adaptat de Conferinţa Episcopilor şi cu normele speciale date de aceasta;
2° părinţii unui copil care trebuie botezat, precum şi cei care îşi vor asuma funcţia de naşi,
să fie bine instruiţi asupra semnificaţiei acestui sacrament şi a obligaţiilor ce sunt strâns
legate de el; parohul, personal sau prin alţii, să aibă grijă ca părinţii să fie instruiţi cum
trebuie prin îndemnuri pastorale, ba chiar şi prin rugăciune făcută în comun, adunând mai
multe familii şi, unde este posibil, vizitându-le.
Can. 852 – § 1. Dispoziţiile canoanelor cu privire la Botezul adulţilor se aplică tuturor
celor care, împlinind şapte ani, au ajuns la uzul raţiunii.
§ 2. Este asimilată pruncului (infanti), chiar şi în ce priveşte Botezul, persoana care nu este
responsabilă de actele sale.
Can. 853 – Apa ce trebuie folosită în conferirea Botezului trebuie să fie binecuvântată
după dispoziţiile cărţilor liturgice, cu excepţia cazului de necesitate.
Can. 854 – Botezul să fie conferit fie prin scufundare, fie prin turnare, respectându-se
dispoziţiile Conferinţei Episcopilor.
Can. 855 – Părinţii, naşii şi parohul să aibă grijă să nu se dea un nume străin de
sentimentul creştin.
Can. 856 – Deşi Botezul poate fi celebrat în orice zi, se recomandă totuşi ca în mod
obişnuit să fie celebrat duminica sau, dacă e posibil, în noaptea Învierii.
Can. 857 – § 1. Cu excepţia cazului de necesitate, locul specific pentru celebrarea
Botezului este biserica sau oratoriul.
§ 2. De regulă, adultul să fie botezat în biserica parohială proprie, iar copilul, în biserica
parohială a părinţilor, dacă un motiv just nu sugerează altfel.
Can. 858 – § 1. Fiecare biserică parohială să aibă izvor baptismal, rămânând inviolabil
dreptul cumulativ câştigat deja de alte biserici.

152

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

155

§ 2. Ordinariul locului, ascultând părerea parohului, poate permite ori porunci ca, pentru
comoditatea credincioşilor, să existe izvor baptismal şi într-o altă biserică sau într-un oratoriu
din teritoriul parohiei.
Can. 859 – Dacă, din cauza distanţei sau altor împrejurări, cel care trebuie botezat nu
poate să meargă sau să fie dus fără un neajuns grav la biserica parohială sau la o altă biserică
sau la un oratoriu, despre care vorbeşte can. 858, § 2, Botezul poate şi trebuie să fie
administrat în altă biserică mai apropiată sau oratoriu sau chiar într-un alt loc decent.
Can. 860 – § 1. În afara cazului de necesitate, Botezul să nu se administreze în case
particulare, decât dacă Ordinariul locului a permis aceasta dintr-un motiv grav.
§ 2. Dacă Episcopul diecezan nu a stabilit altfel, Botezul să nu se celebreze în spitale decât
în caz de necesitate sau dintr-un alt motiv pastoral imperios.

CAPITOLUL II
Celebrantul Botezului
Can. 861 – § 1. Celebrantul obişnuit al Botezului este Episcopul, preotul şi diaconul,
rămânând neschimbată dispoziţia can. 530, nr. 1.
§ 2. Când lipseşte sau este împiedicat celebrantul obişnuit, administrează în mod licit
Botezul un catehet sau o altă persoană desemnată pentru aceasta de Ordinariul locului, ba
chiar, în caz de necesitate, orice om care are intenţia necesară pentru aceasta; păstorii
sufleteşti, îndeosebi parohul, să aibă grijă ca credincioşii să fie instruiţi asupra modului corect
de a boteza.
Can. 862 – Cu excepţia cazului de necesitate, nimeni nu poate, fără permisiunea necesară,
să administreze Botezul în teritoriu străin, nici chiar propriilor supuşi.
Can. 863 – Botezul adulţilor, cel puţin al celor care au împlinit vârsta de paisprezece ani,
să fie adus la cunoştinţa Episcopului diecezan pentru ca, dacă apreciază că este bine, să-l
administreze personal.

CAPITOLUL III
Persoanele care trebuie botezate
Can. 864 – Este capabil să primească Botezul orice om încă nebotezat, şi numai el.
Can. 865 – § 1. Ca un adult să poată fi botezat, trebuie să-şi fi manifestat voinţa de a primi
Botezul, să fie instruit suficient asupra adevărurilor de credinţă şi a obligaţiilor creştine şi să
fie probat în viaţa creştină prin catecumenat; să fie îndemnat să se căiască de păcatele sale.
§ 2. Adultul care se află în pericol de moarte poate fi botezat dacă, având o oarecare
cunoştinţă despre principalele adevăruri de credinţă, şi-a manifestat în vreun fel intenţia de a
primi Botezul şi să promită că va respecta poruncile religiei creştine.

153

156

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 866 – Dacă nu se opune vreun motiv grav, adultul care se botează să fie miruit îndată
după Botez şi să participe la celebrarea euharistică, primind chiar Împărtăşania.
Can. 867 – § 1. Părinţii au obligaţia de a se îngriji ca proprii lor copii să fie botezaţi în
primele săptămâni; îndată după naştere, sau chiar înainte de naştere, să meargă la paroh spre a
cere sacramentul pentru copil şi să se pregătească aşa cum trebuie pentru primirea lui.
§ 2. Dacă un copil se află în pericol de moarte, să fie botezat fără întârziere.
Can. 868 – § 1. Ca un copil să fie botezat în mod licit, trebuie ca:
1° părinţii, cel puţin unul dintre ei, sau cine le ţine locul să fie de acord;
2° să existe speranţa întemeiată că el va fi educat în religia catolică; dacă această speranţă
lipseşte întru totul, Botezul să fie amânat conform dispoziţiilor dreptului particular,
explicându-se părinţilor motivul amânării.
§ 2. În pericol de moarte, un copil din părinţi catolici, ba chiar şi cel din părinţi necatolici,
este botezat în mod licit chiar împotriva voinţei părinţilor lui.
Can. 869 – § 1. Când există îndoiala dacă cineva a fost botezat sau dacă a fost botezat în
mod valid, iar după o investigaţie serioasă dubiul totuşi persistă, să se confere Botezul sub
condiţie.
§ 2. Cei botezaţi într-o comunitate eclezială necatolică nu trebuie botezaţi sub condiţie, în
afară de cazul când, după ce au fost examinate materia şi forma folosite în administrarea
Botezului, precum şi intenţia botezatului adult şi a oficiantului care a botezat, există un motiv
serios de dubiu asupra validităţii Botezului.
§ 3. Dacă în cazurile prevăzute de §§ 1 şi 2 persistă dubiul cu privire la administrarea
Botezului sau la validitatea lui, să nu se confere Botezul decât după ce i se expune celui care
se botează, dacă este adult, doctrina despre sacramentul Botezului şi după ce i se arată
acestuia sau, dacă este vorba de un copil, părinţilor, motivele validităţii nesigure a Botezului
deja celebrat.
Can. 870 – Un copil expus sau găsit să fie botezat dacă, după o investigaţie atentă, nu
rezultă că a fost deja botezat.
Can. 871 – În măsura posibilităţilor, fetuşii avortaţi, dacă sunt vii, să primească Botezul.

CAPITOLUL IV
Naşii
Can. 872 – Pe cât e posibil, celui ce se botează să i se dea un naş care are datoria să-l
asiste pe adult în iniţierea creştină şi să-l prezinte la Botez, împreună cu părinţii, pe copilul
care trebuie botezat, şi, de asemenea, să-şi dea silinţa ca cel botezat să ducă o viaţă creştină
conformă cu Botezul şi să îndeplinească cu fidelitate obligaţiile inerente acestui sacrament.
Can. 873 – Să se ia numai un naş sau o naşă, ori un naş şi o naşă împreună.
Can. 874 – § 1. Ca cineva să fie admis să îndeplinească funcţia de naş, trebuie:
154

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

157

1° să fie desemnat de către cel care se botează sau de părinţii acestuia, ori, în lipsa
acestora, de către paroh sau de către celebrantul Botezului şi să aibă capacitatea şi intenţia de
a îndeplini această funcţie;
2° să fi împlinit vârsta de şaisprezece ani, dacă Episcopul diecezan nu a stabilit o altă
vârstă, ori dacă parohul sau celebrantul nu consideră că, dintr-un motiv just, se poate admite o
excepţie;
3° să fie catolic, să fi primit Mirul şi Preasfântul Sacrament al Euharistiei şi, totodată, să
ducă o viaţă conformă cu credinţa şi cu funcţia ce trebuie să şi-o asume;
4° să nu fie împiedicat de vreo pedeapsă canonică impusă sau declarată în mod legitim;
5° să nu fie tatăl sau mama celui care se botează.
§ 2. Un botezat care aparţine la o comunitate eclezială necatolică să fie admis numai
împreună cu un naş catolic şi numai în calitate de martor al Botezului.

CAPITOLUL V
Dovedirea şi înregistrarea
botezului administrat
Can. 875 – Cine administrează Botezul să aibă grijă ca, în cazul când nu este prezent un
naş, să fie de faţă cel puţin un martor prin care să poată fi dovedită conferirea Botezului.
Can. 876 – Pentru a dovedi conferirea Botezului, dacă nu se aduce nimănui vreun
prejudiciu, este suficientă declaraţia unui singur martor mai presus de orice bănuială sau
jurământul botezatului însuşi, dacă el a primit Botezul ca adult.
Can. 877 – § 1. Parohul locului unde se celebrează Botezul trebuie să înregistreze în mod
conştiincios şi fără nici o întârziere în registrul de botezaţi numele celor botezaţi, menţionând
numele celebrantului, al părinţilor, al naşilor şi, dacă există, al martorilor, precum şi locul şi
ziua conferirii Botezului, indicând totodată ziua şi locul naşterii.
§ 2. În cazul unui copil născut dintr-o mamă necăsătorită, trebuie înregistrat numele
mamei, dacă maternitatea ei este cunoscută în mod public sau dacă ea cere acest lucru de
bunăvoie în scris sau în faţa a doi martori; de asemenea, trebuie înregistrat numele tatălui,
dacă paternitatea sa este dovedită printr-un înscris public sau printr-o declaraţie din partea lui,
făcută în faţa parohului şi a doi martori; în celelalte cazuri, cel botezat să fie înregistrat fără a
se fi menţionat numele tatălui sau al părinţilor.
§ 3. Dacă este vorba de un copil care este adoptat, să se înregistreze numele celor care îl
adoptă, precum şi, cel puţin dacă astfel se procedează în actul civil al regiunii respective,
numele părinţilor naturali, conform §§ 1 şi 2, respectându-se dispoziţiile Conferinţei
Episcopilor.
Can. 878 – Dacă Botezul nu a fost administrat de paroh şi nici în prezenţa sa, celebrantul
Botezului, oricine ar fi el, trebuie să-l informeze de aceasta pe parohul parohiei în care a fost
administrat Botezul, ca să înregistreze Botezul conform cu can. 877, § 1.

155

158

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL II
Sacramentul Mirului
Can. 879 – Sacramentul Mirului, care imprimă un caracter, şi prin care cei botezaţi,
continuând itinerarul iniţierii creştine, sunt îmbogăţiţi de darul Duhului Sfânt şi legaţi mai
strâns de Biserică, îi întăreşte şi îi obligă mai puternic să fie martori ai lui Cristos prin cuvinte
şi fapte şi să răspândească şi să apere credinţa.

CAPITOLUL I
Celebrarea Mirului
Can. 880 – § 1. Sacramentul Mirului este conferit prin ungerea cu crismă pe frunte, făcută
cu impunerea mâinii şi prin cuvintele stabilite în cărţile liturgice aprobate.
§ 2. Crisma ce trebuie folosită în sacramentul Mirului trebuie să fie consacrată de Episcop,
chiar dacă sacramentul este administrat de un preot.
Can. 881 – Este bine ca sacramentul Mirului să se celebreze în biserică, în cadrul
Liturghiei; totuşi, dintr-un motiv just şi raţional, poate fi celebrat în afara Liturghiei şi în
orice loc decent.

CAPITOLUL II
Celebrantul Mirului
Can. 882 – Celebrantul obişnuit al Mirului este Episcopul; conferă în mod valid acest
sacrament şi preotul care a primit această facultate în virtutea dreptului universal sau în
virtutea unei concesiuni din partea autorităţii competente.
Can. 883 – Se bucură ipso iure de facultatea de a administra Mirul:
1° în cadrul jurisdicţiei proprii, cei care sunt echivalenţi în drept Episcopului diecezan;
2° faţă de persoana interesată, preotul care în virtutea oficiului sau a mandatului Episcopului
diecezan, botează pe cineva care a împlinit şapte ani sau admite în comuniunea deplină cu
Biserica Catolică o persoană deja botezată;
3° faţă de cei care se află în pericol de moarte, parohul, ba chiar orice preot.
Can. 884 – § 1. Episcopul diecezan să administreze personal Mirul sau să aibă grijă să fie
administrat de un alt Episcop; dacă este necesar, poate să acorde unuia sau mai multor preoţi,
bine precizaţi, facultatea să administreze ei acest sacrament.
§ 2. Dintr-un motiv grav, Episcopul şi preotul înzestrat cu facultatea de a mirui în virtutea
dreptului sau a unei concesiuni speciale din partea autorităţii competente pot, în cazuri
particulare, să ia ca asociaţi alţi preoţi, ca să administreze şi ei Mirul.
Can. 885 – § 1. Episcopul diecezan are obligaţia de a se îngriji ca sacramentul Mirului să
fie conferit credincioşilor săi, care îl cer după rânduială şi în mod raţional.
§ 2. Preotul care se bucură de această facultate trebuie să o folosească în favoarea
persoanelor pentru care i-a fost acordată.
156

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

159

Can. 886 – § 1. În dieceza sa, Episcopul administrează în mod legal sacramentul Mirului
şi credincioşilor care nu sunt sub jurisdicţia lui, dacă nu există o oprelişte expresă din partea
Ordinariului lor.
§ 2. Ca să administreze în mod licit Mirul în altă dieceză, Episcopul are nevoie de
permisiunea, cel puţin presupusă în mod raţional, a Episcopului diecezan, în afară de cazul
când este vorba de credincioşii proprii.
Can. 887 – Preotul care are facultatea de a administra Mirul conferă în mod licit acest
sacrament, în teritoriul ce îi este desemnat, chiar şi persoanelor străine, dacă nu există o
interzicere din partea Ordinariului lor propriu; într-un teritoriu străin, nu poate să-l
administreze în mod valid nimănui, cu excepţia cazului prevăzut de can. 883, nr. 3.
Can. 888 – În teritoriul în care pot să confere în mod valid Mirul, slujitorii sacri îl pot
administra şi în locurile exempte.

Capitolul III
Persoanele ce trebuie miruite
Can. 889 – § 1. Este capabil să primească Mirul orice botezat, şi numai el, care nu este
încă miruit.
§ 2. Cu excepţia pericolului de moarte, ca cineva să primească în mod licit Mirul este
necesar, dacă are uzul raţiunii, să fie instruit în mod adecvat, să fie dispus cum se cuvine şi să
poată reînnoi făgăduinţele de la Botez.
Can. 890 – Credincioşii au obligaţia să primească acest sacrament la timpul potrivit;
părinţii, păstorii sufleteşti, îndeosebi parohii, să aibă grijă ca credincioşii să fie bine instruiţi
pentru a-l primi şi să se apropie de el la timpul cuvenit.
Can. 891 – Sacramentul Mirului să fie conferit credincioşilor ajunşi în jurul vârstei
priceperii, dacă nu s-a stabilit o altă vârstă de către Conferinţa Episcopilor, sau nu există
pericolul morţii, sau dacă, după aprecierea slujitorului sacru, un motiv grav nu sugerează
altfel.

Capitolul IV
Naşii
Can. 892 – Pe cât e posibil, cine se miruieşte să fie asistat de un naş care are datoria de a
se îngriji ca cel miruit să se comporte ca un adevărat martor al lui Cristos şi să îndeplinească
în mod fidel obligaţiile inerente acestui sacrament.
Can. 893 – § 1. Ca cineva să poată fi naş, trebuie să îndeplinească condiţiile despre care
vorbeşte can. 874.
§ 2. Este bine să fie luat ca naş cel ce şi-a asumat aceeaşi funcţie şi la Botez.

157

160

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL V
Dovedirea şi înregistrarea
Mirului conferit
Can. 894 – Pentru dovedirea administrării Mirului să se respecte dispoziţiile can. 876.
Can. 895 – Numele celor miruiţi, menţionându-se numele celebrantului, al părinţilor şi al
naşilor, locul şi ziua conferirii Mirului, să fie înscrise în registrul de miruiţi al Curiei
diecezane sau, unde acest lucru a fost stabilit de Conferinţa Episcopilor sau de Episcopul
diecezan, în registrul ce trebuie păstrat în arhiva parohială; parohul trebuie să-l informeze pe
parohul locului Botezului despre administrarea Mirului, pentru a se face adnotarea în registrul
de botezaţi, conform can. 535, § 2.
Can. 896 – Dacă parohul locului nu a fost prezent, celebrantul să-l informeze, personal
sau prin alţii, cât mai curând despre administrarea Mirului.

TITLUL III
Preasfânta Euharistie
Can. 897 – Cel mai sublim sacrament este Preasfânta Euharistie, în care este conţinut,
oferit şi primit însuşi Cristos Domnul, şi prin care Biserica trăieşte şi creşte fără încetare.
Jertfa euharistică, memorialul morţii şi învierii Domnului, în care se perpetuează de-a lungul
veacurilor Jertfa Crucii, este culmea şi izvorul întregului cult şi al întregii vieţi creştine, prin
care se manifestă şi se realizează unitatea poporului lui Dumnezeu şi se săvârşeşte zidirea
Trupului lui Cristos. Celelalte sacramente şi toate operele de apostolat ale Bisericii sunt strâns
unite cu Preasfânta Euharistie şi converg spre ea.
Can. 898 – Credincioşii să cinstească în cel mai înalt grad Preasfânta Euharistie,
participând activ la celebrarea Sfintei Jertfe, primind cu cea mai mare evlavie şi des acest
sacrament şi venerând-o cu cea mai mare adoraţie; explicând doctrina referitoare la acest
sacrament, păstorii sufleteşti să-i înveţe cu zel pe credincioşi asupra acestor obligaţii.

CAPITOLUL I
Celebrarea euharistică
Can. 899 – § 1. Celebrarea euharistică este acţiunea lui Cristos însuşi şi a Bisericii, în care
Cristos Domnul, prin slujirea preotului, se oferă lui Dumnezeu Tatăl pe sine însuşi prezent în
mod substanţial sub speciile pâinii şi vinului şi se dă ca hrană spirituală credincioşilor uniţi în
oferirea sa.
§ 2. În Adunarea euharistică, prezidată de Episcop sau, sub autoritatea acestuia, de preot,
care acţionează în persoana lui Cristos, poporul lui Dumnezeu este chemat împreună şi toţi
credincioşii prezenţi, atât clericii, cât şi laicii, participă activ, fiecare în felul său, potrivit cu
diversitatea treptelor preoţeşti şi a funcţiilor liturgice.

158

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

161

§ 3. Celebrarea euharistică să fie astfel rânduită încât toţi cei care iau parte la ea să
beneficieze de roade îmbelşugate, pentru a căror dobândire Cristos Domnul a instituit Jertfa
euharistică.

ART. 1
Slujitorul Preasfintei Euharistii
Can. 900 – § 1. Numai preotul hirotonit în mod valid este slujitorul sacru care, acţionând
în persoana lui Cristos, poate să celebreze sacramentul Euharistiei.
§ 2. Celebrează în mod licit Euharistia preotul care nu este împiedicat de o lege canonică,
respectând dispoziţiile canoanelor care urmează.
Can. 901 – Preotul este liber să aplice Liturghia pentru oricine, atât pentru cei vii cât şi
pentru cei morţi.
Can. 902 – Dacă interesul credincioşilor nu impune sau nu recomandă contrarul, preoţii
pot să concelebreze Euharistia, rămânând totuşi inviolabilă libertatea fiecăruia de a celebra în
mod individual, dar nu în timp ce se celebrează în aceeaşi biserică sau în acelaşi oratoriu.
Can. 903 – Un preot să fie admis să celebreze chiar dacă nu este cunoscut de responsabilul
bisericii, cu condiţia fie să prezinte ăcelebretul” dat de Ordinariul sau de Superiorul propriu,
eliberat cel mult de un an, fie că se poate aprecia cu prudenţă că nu este împiedicat să
celebreze.
Can. 904 – Amintindu-şi mereu că în misterul Jertfei euharistice este înfăptuită necontenit
opera mântuirii, preoţii să celebreze des; ba, mai mult, se recomandă stăruitor celebrarea în
fiecare zi, care, chiar dacă nu este posibilă prezenţa credincioşilor, este cu adevărat o acţiune
a lui Cristos şi a Bisericii, pe care săvârşind-o, preoţii îşi îndeplinesc principala lor funcţie.
Can. 905 – § 1. Cu excepţia cazurilor când, conform dreptului, Euharistia poate fi
celebrată sau concelebrată de mai multe ori în aceeaşi zi, nu i se permite preotului să
celebreze decât o singură dată pe zi.
§ 2. Dacă este lipsă de preoţi, Ordinariul locului poate permite ca preoţii să celebreze,
dintr-un motiv just, de două ori pe zi, ba chiar, când o cere necesitatea pastorală, de trei ori în
zilele de duminică şi sărbători de poruncă.
Can. 906 – Preotul să nu celebreze Jertfa euharistică fără participarea cel puţin a unui
credincios, în afară doar de cazul când există un motiv just şi raţional.
Can. 907 – La celebrarea euharistică, nu le este permis diaconilor şi laicilor să recite
rugăciunile, mai ales rugăciunea euharistică, sau să săvârşească acţiuni ce sunt proprii
preotului celebrant.
Can. 908 – Preoţilor catolici le este interzis să concelebreze Euharistia cu preoţii
Bisericilor sau cu slujitorii comunităţilor ecleziale, care nu sunt în comuniune deplină cu
Biserica Catolică.

159

162

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 909 – Preotul să nu omită de a se pregăti cum se cuvine, prin rugăciune, la celebrarea
Jertfei euharistice, nici de a aduce mulţumiri lui Dumnezeu la terminarea ei.
Can. 910 – § 1. Slujitorul obişnuit al Sfintei Împărtăşanii este Episcopul, preotul şi
diaconul.
§ 2. Slujitorul extraordinar al Sfintei Împărtăşanii este acolitul, precum şi un alt credincios
desemnat în conformitate cu can. 230, § 3.
Can. 911 – § 1. Au obligaţia şi dreptul de a duce Preasfânta Euharistie la bolnavi, ca
Viatic, parohul şi vicarii parohiali, capelanii, precum şi Superiorul comunităţii în institutele
călugăreşti clericale sau în societăţile de viaţă apostolică clericale, tuturor celor care se află în
casă.
§ 2. În caz de necesitate sau cu permisiunea cel puţin presupusă a parohului, a capelanului
sau a Superiorului, care ulterior trebuie informaţi, trebuie să ducă Viaticul orice preot sau un
alt slujitor al Sfintei Împărtăşanii.

ART. 2
Participarea la Preasfânta Euharistie
Can. 912 – Fiecare botezat care nu este oprit de către drept poate şi trebuie să fie admis la
Sfânta Împărtăşanie.
Can. 913 – § 1. Pentru ca Preasfânta Euharistie să poată fi administrată copiilor, este
necesar ca ei să aibă o cunoaştere suficientă şi o pregătire făcută cu grijă, astfel încât, după
capacitatea lor, să înţeleagă misterul lui Cristos şi să poată primi Trupul Domnului cu
credinţă şi evlavie.
§ 2. Preasfânta Euharistie poate fi totuşi administrată şi copiilor care se află în pericol de
moarte, dacă sunt capabili să deosebească Trupul lui Cristos de hrana obişnuită şi să
primească Împărtăşania cu respect.
Can. 914 – În primul rând, părinţii şi cei care le ţin locul, precum şi parohul, au obligaţia
de a se îngriji ca toţi copiii care au ajuns la uzul raţiunii să fie pregătiţi cum trebuie şi, după
ce au făcut mărturisirea sacramentală, să fie întăriţi cu această hrană dumnezeiască; parohului
îi revine şi obligaţia de a veghea să nu fie admişi la Sfânta Împărtăşanie acei copii care nu au
ajuns la uzul raţiunii sau aceia pe care nu-i consideră suficient de dispuşi.
Can. 915 – Să nu fie admişi la Sfânta Împărtăşanie excomunicaţii şi interzişii, după
aplicarea sau declararea pedepsei, precum şi cei care persistă cu încăpăţânare într-un păcat
grav şi public.
Can. 916 – Cine este conştient de un păcat grav să nu celebreze Liturghia, nici să nu se
împărtăşească cu Trupul Domnului, fără să fi făcut în prealabil mărturisirea sacramentală, în
afară de cazul când există un motiv grav şi imposibilitatea de a se mărturisi; în acest caz, să-şi
aducă aminte că are obligaţia să facă un act de căinţă desăvârşită, însoţit de hotărârea de a se
mărturisi cât mai curând posibil.

160

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

163

Can. 917 – Cine a primit deja Sfânta Împărtăşanie o poate primi încă o dată în aceeaşi zi
în timpul celebrării euharistice la care participă, rămânând neschimbată dispoziţia can. 921, §
2.
Can. 918 – Se recomandă foarte mult ca credincioşii să primească Sfânta Împărtăşanie în
timpul celebrării euharistice; totuşi, celor care o cer dintr-un motiv just să le fie administrată
şi în afara Liturghiei, respectându-se riturile liturgice.
Can. 919 – § 1. Cine are de gând să primească Preasfânta Euharistie să se abţină de la
orice fel de mâncare şi băutură, cu excepţia apei şi a medicamentelor, cel puţin o oră înainte
de a se împărtăşi.
§ 2. Preotul care celebrează în aceeaşi zi de două sau de trei ori Preasfânta Euharistie poate
să consume ceva înainte de a doua sau a treia celebrare, chiar dacă nu a trecut intervalul de o
oră.
§ 3. Persoanele în vârstă şi cele bolnave, ca şi cele care le îngrijesc, pot să primească
Preasfânta Euharistie chiar dacă au consumat ceva cu mai puţin de o oră înainte.
Can. 920 – § 1. Fiecare credincios, după ce a făcut prima Împărtăşanie, are obligaţia de a
o primi cel puţin o dată de an.
§ 2. Această poruncă trebuie îndeplinită în timpul pascal, în afară de cazul când, dintr-un
motiv just, este îndeplinită în alt timp al anului.
Can. 921 – § 1. Credincioşii care se află în pericol de moarte, indiferent care ar fi motivul,
să fie întăriţi cu Sfânta Împărtăşanie ca Viatic.
§ 2. Chiar dacă au fost întăriţi în aceeaşi zi cu Sfânta Împărtăşanie, se recomandă foarte
mult ca cei care ajung în pericol de a-şi pierde viaţa să se împărtăşească din nou.
§ 3. Persistând pericolul de moarte, se recomandă primirea Sfintei Împărtăşanii de mai
multe ori, în zile diferite.
Can. 922 – Să nu se amâne prea mult bolnavilor Sfântul Viatic; cei care au grija sufletelor
să vegheze cu râvnă ca bolnavii să fie întăriţi cu el câtă vreme sunt în posesia deplină a
facultăţilor lor.
Can. 923 – Credincioşii pot să participe la Jertfa euharistică şi să primească Sfânta
Împărtăşanie în orice rit catolic, rămânând inviolabilă dispoziţia can. 844.
ART. 3
Riturile şi ceremoniile celebrării euharistice
Can. 924 – § 1. Preasfânta Jertfă euharistică trebuie oferită cu pâine şi vin; în vin trebuie
să se toarne puţină apă.
§ 2. Pâinea trebuie să fie numai din grâu şi făcută recent, astfel încât să nu existe nici un
pericol de alterare.

161

164

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Vinul trebuie să fie natural, produs din rodul viţei-de-vie, şi nealterat.
Can. 925 – Sfânta Împărtăşanie să fie dată numai sub specia pâinii sau, respectându-se
legile liturgice, sub ambele specii; totuşi, în caz de necesitate, poate fi dată chiar numai sub
specia vinului.
Can. 926 – Conform vechii tradiţii a Bisericii Latine, preotul să folosească în celebrarea
euharistică pâine azimă, oriunde ar celebra.
Can. 927 – Este absolut interzis, chiar şi în caz de extremă necesitate, de a se consacra o
specie fără cealaltă sau de a consacra ambele specii în afara celebrării euharistice.
Can. 928 – Celebrarea euharistică să fie făcută în limba latină, sau într-o altă limbă, dar cu
condiţia ca textele liturgice să fi fost aprobate în mod legitim.
Can. 929 – Celebrând şi administrând Euharistia, preoţii şi diaconii să poarte veşmintele
sacre stabilite de rubrici.
Can. 930 – § 1. Dacă nu poate să stea în picioare, preotul bolnav sau în vârstă poate să
celebreze Jertfa euharistică stând pe scaun, respectând legile liturgice, totuşi nu în faţa
poporului, în afară de cazul când are permisiunea Ordinariului locului.
§ 2. Preotul orb sau afectat de o altă boală celebrează licit Jertfa euharistică folosind orice
text de Liturghie dintre cele aprobate şi, dacă este cazul, având lângă el un alt preot sau un
diacon, sau chiar un laic bine instruit, care să-l ajute.

ART. 4
Timpul şi locul celebrării Euharistiei
Can. 931 – Celebrarea şi distribuirea Euharistiei pot fi săvârşite în orice zi şi la orice oră,
cu excepţia acelora care sunt excluse de normele liturgice.
Can. 932 – § 1. Celebrarea Euharistiei să fie săvârşită într-un loc sacru, dacă, într-un caz
particular, necesitatea nu cere altfel; în acest caz, celebrarea să fie săvârşită într-un loc
decent.
§ 2. Jertfa euharistică trebuie săvârşită pe un altar dedicat sau binecuvântat; când este
săvârşită în afara locului sacru, poate fi folosită o masă corespunzătoare, rămânând mereu
necesare faţa de altar şi corporalul.
Can. 933 – Dintr-un motiv just şi cu permisiunea expresă a Ordinariului locului, îi este
permis unui preot să celebreze Euharistia în lăcaşul de cult al unei Biserici sau al unei
comunităţi ecleziale, care nu sunt în comuniune deplină cu Biserica Catolică, cu condiţia să
nu se dea scandal.

CAPITOLUL II
Păstrarea şi adorarea Preasfintei Euharistii

162

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

165

Can. 934 – § 1. Preasfânta Euharistie:
1° trebuie păstrată în biserica catedrală sau în biserica echivalată bisericii catedrale, în
biserica parohială, precum şi în biserica sau oratoriul anexat casei unui institut călugăresc sau
a unei societăţi de viaţă apostolică;
2° poate fi păstrată în capela Episcopului şi, cu permisiunea Ordinariului locului, în alte
biserici, oratorii şi capele.
§ 2. În locurile sacre în care este păstrată Preasfânta Euharistie, trebuie întotdeauna să
existe cineva care să aibă grijă de ea şi, pe cât se poate, preotul să celebreze acolo Liturghia
cel puţin de două ori pe lună.
Can. 935 – Nimănui nu-i este permis să păstreze la el Preasfânta Euharistie sau să o poarte
în călătorie, în afară de cazul când există o necesitate pastorală urgentă, respectându-se
dispoziţiile Episcopului diecezan.
Can. 936 – În casa unui institut călugăresc sau într-o casă religioasă, Preasfânta Euharistie
să fie păstrată numai în biserică sau în oratoriul principal anexat casei; totuşi, dintr-un motiv
just, Ordinariul poate permite să fie păstrată şi într-un alt oratoriu al aceleiaşi case.
Can. 937 – Dacă nu se opune un motiv grav, biserica unde se păstrează Preasfânta
Euharistie să rămână deschisă credincioşilor cel puţin câteva ore pe zi, ca ei să se poată ruga
în faţa Preasfântului Sacrament.
Can. 938 – § 1. În mod obişnuit, Preasfânta Euharistie să fie păstrată într-un singur
tabernacol din biserică sau oratoriu.
§ 2. Tabernacolul în care este păstrată Preasfânta Euharistie să fie aşezat într-un loc însemnat
al bisericii sau al oratoriului, vizibil, frumos, împodobit, potrivit pentru rugăciune.
§ 3. Tabernacolul în care este păstrată în mod obişnuit Preasfânta Euharistie să fie fix,
confecţionat din material solid netransparent şi închis în aşa fel încât să se evite cât mai mult
posibil pericolul de profanare.
§ 4. Dintr-un motiv grav, este permis ca Preasfânta Euharistie să fie păstrată, mai ales în
timpul nopţii, într-un alt loc mai sigur şi demn.
§ 5. Cine are grija bisericii sau a oratoriului să prevadă ca cheia de la tabernacolul unde
este păstrată Preasfânta Euharistie să fie păzită cu cea mai mare atenţie.
Can. 939 – Ostiile consacrate, în cantitate suficientă pentru trebuinţele credincioşilor, să
fie păstrate în pixidă sau într-un vas mic şi, după consumarea celor vechi conform ritualului,
să fie reînnoite des.
Can. 940 – În faţa tabernacolului unde este păstrată Preasfânta Euharistie, să lumineze tot
timpul o lampă specială prin care să fie indicată şi cinstită prezenţa lui Cristos.
Can. 941 – § 1. În bisericile sau în oratoriile în care este permisă păstrarea Preasfintei
Euharistii, pot fi făcute expuneri fie cu pixida, fie cu ostensorul, respectându-se normele
stabilite de cărţile liturgice.

163

166

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. În timpul celebrării Liturghiei, să nu aibă loc expunerea cu Preasfântul Sacrament în
aceeaşi biserică sau în acelaşi oratoriu.
Can. 942 – Se recomandă ca în aceleaşi biserici sau oratorii să aibă loc în fiecare an
expunerea solemnă a Preasfântului Sacrament pentru un timp suficient, chiar dacă nu
continuu, ca acea comunitate locală să mediteze mai profund misterul euharistic şi să-l adore;
totuşi această expunere să aibă loc numai dacă se prevede o afluenţă suficientă de credincioşi
şi dacă sunt păstrate normele stabilite.
Can. 943 – Slujitorul expunerii Preasfântului Sacrament şi al binecuvântării euharistice
este preotul sau diaconul; în circumstanţe speciale, dar numai pentru expunere şi repunere, nu
şi pentru binecuvântare, este acolitul, slujitorul extraordinar al Sfintei Împărtăşanii sau o altă
persoană desemnată de Ordinariul locului, respectându-se dispoziţiile Episcopului diecezan.
Can. 944- § 1. Unde Episcopul diecezan apreciază că este posibil, să aibă loc o procesiune
pe străzile publice, mai ales în solemnitatea Trupului şi Sângelui lui Cristos, ca mărturie
publică de cinstire faţă de Preasfânta Euharistie.
§ 2. Este de datoria Episcopului diecezan să stabilească directive cu privire la procesiuni,
unde să se prevadă participarea la ele şi modul demnituos în care să se desfăşoare.

CAPITOLUL III
Ofertele pentru celebrarea Liturghiei
Can. 945 – § 1. Conform unui obicei aprobat al Bisericii, orice preot care celebrează sau
concelebrează Liturghia poate primi o ofertă ca să aplice Liturghia după o intenţie precisă.
§ 2. Se recomandă foarte mult ca preoţii să celebreze Liturghia la intenţia credincioşilor,
mai cu seamă a celor nevoiaşi, chiar dacă nu primesc nici o ofertă.
Can. 946 – Credincioşii care fac o ofertă ca să se aplice Liturghia la intenţia lor contribuie
la binele Bisericii şi participă cu acea ofertă la grija Bisericii în susţinerea slujitorilor şi a
activităţilor proprii.
Can. 947 – În materie de oferte pentru Liturghii, să fie eliminat absolut orice aspect de
negoţ sau de comerţ.
Can. 948 – Trebuie să fie aplicate separat atâtea Liturghii la intenţiile ofertanţilor câte au
fost ofertele, chiar mici, date şi acceptate.
Can. 949 – Cine are obligaţia de a celebra şi de a aplica Liturghia la intenţia acelora care
au făcut oferta are aceeaşi obligaţie şi în cazul în care ofertele primite s-au pierdut, chiar fără
vina lui.
Can. 950 – Dacă se oferă o sumă de bani pentru aplicarea de Liturghii, nespecificându-se
numărul Liturghiilor ce trebuie celebrate, acesta se calculează ţinându-se seama de oferta
stabilită în locul unde locuieşte donatorul, dacă nu trebuie să se presupună în mod legitim că
intenţia sa a fost alta.

164

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

167

Can. 951 – § 1. Preotul care celebrează mai multe Liturghii în aceeaşi zi poate să le aplice
pe fiecare la intenţia pentru care a fost făcută oferta, cu condiţia cerută de lege ca, în afară de
ziua de Crăciun, el să reţină pentru sine numai oferta unei singure Liturghii, iar celelalte să le
dea în scopurile stabilite de Ordinariu, admiţându-se, desigur, o anumită recompensă pentru
un motiv extrinsec.
§ 2. Preotul care concelebrează în aceeaşi zi o a doua liturghie nu poate, sub nici un motiv,
să primească ofertă pentru ea.
Can. 952 – § 1. Este de datoria conciliului provincial sau a adunării Episcopilor provinciei
să stabilească, prin decret, pentru întreaga provincie, suma ofertei ce trebuie făcută pentru
celebrarea şi aplicarea Liturghiei, iar preotului nu-i este permis să ceară o sumă mai mare; i
se permite totuşi să primească pentru aplicarea Liturghiei o ofertă mai mare decât cea
stabilită, dacă este dată benevol, precum şi una mai mică.
§ 2. În lipsa unui astfel de decret, să se respecte obiceiul în vigoare în dieceză.
§ 3. Chiar şi membrii institutelor călugăreşti, oricare ar fi ele, trebuie să se conformeze
aceluiaşi decret sau obiceiului local, despre care vorbesc §§ 1 şi 2.
Can. 953 – Nimănui nu-i este permis să primească atâtea oferte de Liturghii ce trebuie
aplicate personal, pe care nu le poate îndeplini în decurs de un an.
Can. 954 – Dacă în anumite biserici sau oratorii cererea de Liturghii ce trebuie celebrate
depăşeşte numărul celor ce pot fi celebrate acolo, este permisă celebrarea lor în alt loc, în
afară de cazul când donatorii şi-au manifestat în mod expres voinţa contrară.
Can. 955 – § 1. Cine intenţionează să încredinţeze altora celebrarea Liturghiilor ce trebuie
aplicate să încredinţeze cât mai curând celebrarea lor preoţilor pe care îi preferă, cu condiţia
să fie sigur că ei sunt mai presus de orice bănuială; trebuie să încredinţeze întreaga sumă
primită, în afară de cazul când este sigur că partea ce depăşeşte suma fixată în dieceză a fost
dată intuitu personae; de asemenea, are obligaţia de a se îngriji de celebrarea Liturghiilor
până când are dovada acceptării obligaţiei şi a ofertei primite.
§ 2. Perioada de timp în care Liturghiile trebuie să fie celebrate începe din ziua când
preotul care va trebui să le celebreze le-a primit, dacă nu se constată altfel.
§ 3. Cine încredinţează altora Liturghii ce trebuie celebrate, să noteze fără întârziere întrun registru atât Liturghiile pe care le-a primit, cât şi pe acelea pe care le-a dat altora, indicând
şi ofertele lor.
§ 4. Fiecare preot trebuie să noteze cu grijă atât Liturghiile pe care le-a primit şi pe care
trebuie să le celebreze, cât şi pe acelea pe care le-a celebrat.
Can. 956 – Toţi administratorii, şi fiecare în parte, ai cauzelor pioase sau cei obligaţi în
vreun fel să se îngrijească de celebrarea Liturghiilor, fie clerici, fie laici, să predea
Ordinariilor lor, conform modalităţilor stabilite de aceştia, obligaţiile Liturghiilor ce nu au
fost îndeplinite în răstimp de un an.

165

168

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 957 – Datoria şi dreptul de a veghea ca să fie îndeplinite obligaţiile de Liturghii
revin, în bisericile clerului secular, Ordinariului locului, iar în bisericile institutelor
călugăreşti sau ale societăţilor de viaţă apostolică, Superiorilor lor.
Can. 958 – § 1. Parohul, precum şi rectorul unei biserici sau al altui loc sacru, în care se
obişnuieşte să se primească oferte de Liturghii, să aibă un registru special în care să noteze cu
grijă numărul Liturghiilor ce trebuie celebrate, intenţia, oferta făcută şi celebrarea săvârşită.
§ 2. Ordinariul are obligaţia de a controla anual aceste registre, personal sau prin alţii.
TITLUL IV
Sacramentul Pocăinţei
Can. 959 – În sacramentul Pocăinţei, credincioşii care îşi mărturisesc păcatele unui
slujitor sacru legitim, se căiesc de ele şi au hotărârea de a se îndrepta, dobândesc de la
Dumnezeu, prin dezlegarea dată de acelaşi slujitor, iertarea păcatelor săvârşite după Botez şi
totodată, se reconciliază cu Biserica, pe care, păcătuind, au rănit-o.

CAPITOLUL I
Celebrarea sacramentului
Can. 960 – Mărturisirea, individuală şi completă, şi dezlegarea constituie unicul mod
obişnuit în care un credincios, conştient de un păcat grav, se reconciliază cu Dumnezeu şi cu
Biserica; numai o imposibilitate fizică sau morală scuteşte de la această mărturisire, în care
caz reconcilierea poate fi dobândită şi în alte moduri.
Can. 961 – § 1. Nu poate fi dată mai multor credincioşi împreună dezlegarea generală fără
o prealabilă mărturisire individuală, decât dacă:
1° există un iminent pericol de moarte, iar preotul sau preoţii nu au timpul necesar pentru a
asculta mărturisirea fiecărui penitent;
2° există o necesitate gravă, adică în cazul când, existând un număr mare de penitenţi, nu
sunt la dispoziţie suficienţi confesori pentru a asculta după rânduială mărturisirea fiecăruia
într-un timp adecvat, astfel încât penitenţii ar fi nevoiţi, fără vina lor, să rămână mult timp
lipsiţi de harul sacramental sau de Sfânta Împărtăşanie; necesitatea, însă, nu se consideră că
este suficientă în cazul când nu se poate dispune de confesori numai din cauza unei mari
afluenţe de penitenţi, cum s-ar putea întâmpla cu ocazia unei sărbători sau a unui pelerinaj.
§ 2. Este de datoria Episcopului diecezan să aprecieze condiţiile cerute de § 1, nr. 2, care,
ţinând seama de criteriile fixate împreună cu ceilalţi membri ai Conferinţei Episcopilor, poate
stabili cazurile când se verifică această necesitate.
Can. 962 – § 1. Ca un credincios să beneficieze în mod valid de dezlegarea sacramentală
dată simultan mai multor credincioşi, este necesar nu numai să fie dispus cum se cuvine, dar,
totodată, să se şi hotărască să facă la timpul potrivit mărturisirea individuală a păcatelor
grave, pe care deocamdată nu a putut să o facă.
§ 2. Pe cât e posibil, chiar cu ocazia primirii unei dezlegări generale, credincioşii să fie
instruiţi asupra condiţiilor impuse de § 1 şi, dacă este timp, chiar şi în caz de pericol de
moarte, să fie îndemnaţi ca fiecare să facă un act de căinţă înainte de dezlegarea generală.
166

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

169

Can. 963 – Rămânând în vigoare obligaţia despre care vorbeşte can. 989, persoana, căreia
i se iartă păcatele grave prin dezlegarea generală, când se iveşte ocazia, să meargă îndată să
facă mărturisirea individuală, înainte de a primi o altă dezlegare generală, dacă nu intervine
un motiv just.
Can. 964 – § 1. Locul specific pentru ascultarea mărturisirilor sacramentale este biserica
sau oratoriul.
§ 2. În ceea ce priveşte confesionalul, să se stabilească norme de către Conferinţa
Episcopilor, prevăzând totuşi să existe mereu, într-un loc vizibil, confesionale cu gratie fixă
între penitent şi confesor, pe care să le poată folosi în mod liber credincioşii care doresc acest
lucru.
§ 3. Să nu se asculte mărturisirile în afara confesionalului decât dintr-un motiv just.

CAPITOLUL II
Slujitorul sacru al sacramentului Pocăinţei
Can. 965 – Slujitorul sacramentului Pocăinţei este numai preotul.
Can. 966 – § 1. Pentru a dezlega în mod valid de păcate, este necesar ca slujitorul sacru,
pe lângă puterea preoţească, să aibă şi facultatea de a exercita această putere asupra
credincioşilor cărora le dă dezlegarea.
§ 2. Preotul poate fi înzestrat cu această facultate fie ipso iure, fie prin concesiune din
partea autorităţii competente conform can. 969.
Can. 967 – § 1. Nu numai Pontiful Roman, ci şi Cardinalii au ipso iure facultatea de a
asculta mărturisirile sacramentale în toată lumea; de asemenea, şi Episcopii o folosesc în mod
licit pretutindeni, dacă Episcopul diecezan nu a interzis, într-un caz particular, acest lucru.
§ 2. Cei care se bucură în mod habitual de facultatea de a asculta mărturisirile, fie în
virtutea oficiului, fie în virtutea acordării ei de către Ordinariul locului încardinării sau al
locului în care îşi au domiciliul, o pot exercita pretutindeni, dacă Ordinariul locului nu a
interzis, într-un caz particular, acest lucru, rămânând neschimbate dispoziţiile can. 974, §§ 2
şi 3.
§ 3. Ipso iure au pretutindeni această facultate asupra membrilor şi a celorlalte persoane
care trăiesc zi şi noapte în casa institutului sau a societăţii, cei care sunt înzestraţi cu
facultatea de a asculta mărturisirile în virtutea oficiului sau a concesiunii din partea
Superiorului competent conform cann. 968, § 2 şi 969, § 2; aceştia o folosesc şi licit dacă,
într-un caz particular, un Superior major nu a interzis-o faţă de supuşii săi.
Can. 968 – § 1. În cadrul circumscripţiei lor, au facultatea de a asculta mărturisirile, în
virtutea oficiului, Ordinariul locului, canonicul penitenţiar, precum şi parohul şi cei care sunt
în locul parohului.

167

170

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. În virtutea oficiului, se bucură de facultatea de a asculta mărturisirile supuşilor lor şi
ale celor care trăiesc zi şi noapte în casă, Superiorii unui institut călugăresc sau ai unei
societăţi de viaţă apostolică, dacă sunt clericale de drept pontifical, care au, conform
constituţiilor, puterea executivă de conducere, rămânând totuşi valabilă dispoziţia can. 630, §
4.
Can. 969 – § 1. Numai Ordinariul locului este competent să acorde oricărui preot
facultatea de a asculta mărturisirile tuturor credincioşilor, însă preoţii care sunt membri ai
institutelor călugăreşti să nu o folosească fără permisiunea, cel puţin presupusă, a
Superiorului lor.
§ 2. Superiorul unui institut călugăresc sau al unei societăţi de viaţă apostolică, despre care
vorbeşte can. 968, § 2, este competent să acorde oricărui preot facultatea de a asculta
mărturisirile supuşilor proprii şi ale celor care trăiesc zi şi noapte în casă.
Can. 970 – Facultatea de a asculta mărturisirile să nu fie acordată decât preoţilor care au
fost recunoscuţi capabili în urma unui examen, sau a căror aptitudine este dovedită prin alte
mijloace.
Can. 971 – Ordinariul locului să nu acorde unui preot facultatea de a asculta în mod
habitual mărturisirile, chiar unuia care are domiciliul sau cvasidomiciliul în cadrul
circumscripţiei sale, dacă nu a ascultat mai întâi, în limita posibilităţilor, părerea Ordinariului
acelui preot.
Can. 972 – Facultatea de a asculta mărturisirile poate fi acordată de autoritatea
competentă, despre care vorbeşte can. 969, fie pentru un timp determinat, fie pentru un timp
nedeterminat.
Can. 973 – Facultatea de a asculta în mod habitual mărturisirile să fie acordată în scris.
Can. 974 – § 1. Ordinariului locului, la fel şi Superiorul competent, să nu revoce
facultatea de a asculta în mod habitual mărturisirile, decât dintr-un motiv grav.
§ 2. Dacă facultatea de a asculta mărturisirile a fost revocată de Ordinariul locului care a
acordat-o, despre care vorbeşte can. 967 § 2, preotul rămâne lipsit de această facultate
pretutindeni; dacă aceeaşi facultate a fost revocată de un alt Ordinariu al locului, o pierde
numai în teritoriul acestui Ordinariu.
§ 3. Oricare Ordinariu al locului care ar fi revocat unui preot facultatea de a asculta
mărturisirile, să-l informeze pe Ordinariul propriu al preotului, adică pe Ordinariul locului
încardinării preotului, sau dacă este vorba de un membru al unui institut călugăresc, pe
Superiorul competent al acestuia.
§ 4. Dacă facultatea de a asculta mărturisirile a fost revocată de Superiorul major propriu,
preotul pierde pretutindeni facultatea de a asculta mărturisirile membrilor institutului; însă
dacă această facultate a fost revocată de un alt Superior competent, o pierde numai asupra
membrilor de sub jurisdicţia acestuia.
Can. 975 – Facultatea despre care vorbeşte can. 967, § 2 se pierde nu numai prin revocare,
ci şi prin pierderea oficiului, prin excardinare şi prin pierderea domiciliului.
168

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

171

Can. 976 – Orice preot, chiar dacă este lipsit de facultatea de a asculta mărturisirile,
dezleagă valid şi licit pe toţi credincioşii care se află în pericol de moarte, de orice fel de
cenzură şi păcat, chiar dacă este prezent un preot aprobat.
Can. 977 – Dezlegarea complicelui în păcatul împotriva poruncii a şasea a Decalogului
este invalidă, în afară de cazul când este dată în pericol de moarte.
Can. 978 – § 1. În ascultarea mărturisirilor, preotul să aibă mereu în vedere faptul că
îndeplineşte rolul şi de judecător şi de medic şi că a fost orânduit de Dumnezeu ca slujitor şi
al dreptăţii şi al milei divine, ca să aibă grijă de onoarea divină şi de mântuirea sufletelor.
§ 2. Administrând sacramentul, confesorul, în calitate de slujitor al Bisericii, să fie fidel
faţă de învăţătura Magisteriului şi faţă de normele date de autoritatea competentă.
Can. 979 – Punând întrebări, preotul să procedeze cu prudenţă şi discreţie, ţinând desigur
seama de condiţia şi de vârsta penitentului şi să se abţină de a căuta să afle numele
complicelui.
Can. 980 – Dacă confesorul nu se îndoieşte de dispoziţia penitentului, iar acesta cere
dezlegarea, să nu refuze, nici să nu amâne dezlegarea.
Can. 981 – În funcţie de natura şi numărul păcatelor, ţinând seama şi de condiţia
penitentului, confesorul să impună pocăinţe salutare şi potrivite, pe care penitentul trebuie să
le îndeplinească personal.
Can. 982 – Cine mărturiseşte că a denunţat în mod fals autorităţii ecleziastice un confesor
nevinovat, de delictul de solicitare la păcat împotriva poruncii a şasea a Decalogului, să nu fie
dezlegat decât după ce a retractat în mod formal denunţul fals şi este dispus să repare
eventualele daune cauzate.
Can. 983 – § 1. Sigiliul sacramental este inviolabil; de aceea, confesorului îi este interzis
de legea divină să îl trădeze câtuşi de puţin pe penitent, prin cuvinte sau în oricare alt mod, şi
din nici un motiv.
§ 2. Obligaţia de a păstra secretul sacramental o au interpreţii, dacă există, precum şi toţi
ceilalţi care cunosc în vreun fel oarecare păcatele din spovadă.
Can. 984 – Chiar dacă ar fi exclus orice pericol de dezvăluire, îi este interzis cu
desăvârşire confesorului să se folosească de cunoştinţele dobândite din spovadă în defavoarea
penitentului.
§ 2. Cine îndeplineşte o funcţie care implică autoritate nu poate în nici un fel să se
folosească, în conducerea externă, de cunoaşterea păcatelor dobândită vreodată în cadrul unei
spovezi.
Can. 985 – Maestrul de novici şi asistentul său, rectorul seminarului sau al unui institut de
educaţie să nu asculte mărturisirile sacramentale ale elevilor lor, care locuiesc în aceeaşi casă,
decât dacă, în cazuri particulare, elevii cer aceasta de bună voie.

169

172

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 986 – § 1. Toţi cei cărora li s-a încredinţat, în virtutea funcţiei, grija faţă de suflete au
obligaţia de a lua măsuri ca să fie ascultate mărturisirile credincioşilor încredinţaţi lor, care
cer în mod raţional să fie ascultate, şi ca să li se ofere posibilitatea să vină la mărturisirea
individuală în zilele şi la orele stabilite după felul cum le convine credincioşilor înşişi.
§ 2. În caz de necesitate, fiecare confesor are obligaţia de a asculta mărturisirile
credincioşilor, iar în pericol de moarte, fiecare preot.

CAPITOLUL III
Penitentul
Can. 987 – Ca să primească remediul salvator al sacramentului Pocăinţei, credinciosul
trebuie să fie astfel dispus încât, respingând păcatele ce le-a săvârşit şi având hotărârea de a
se îndrepta, să se întoarcă la Dumnezeu.
Can. 988 – § 1. Credinciosul are obligaţia de a mărturisi, după specia şi numărul lor, toate
păcatele grave săvârşite după Botez şi încă neiertate direct prin puterea cheilor Bisericii şi
nici acuzate într-o mărturisire individuală, de care îşi dă seama după un serios examen de
conştiinţă.
§ 2. Se recomandă credincioşilor să-şi mărturisească şi păcatele veniale.
Can. 989 – Fiecare credincios, după ce a ajuns la vârsta priceperii, are obligaţia de a
mărturisi cu fidelitate păcatele grave, cel puţin o dată pe an.
Can. 990 – Nimeni nu este oprit să se mărturisească cu ajutorul unui traducător, evitânduse, desigur, abuzurile şi scandalurile şi rămânând neschimbată dispoziţia can. 983, § 2.
Can. 991 – Fiecare credincios este liber să-şi mărturisească păcatele oricărui confesor
aprobat în mod legitim, chiar de alt rit, pe care el îl preferă.

CAPITOLUL IV
Indulgenţele
Can. 992 – Indulgenţa este iertarea în faţa lui Dumnezeu a pedepsei temporare cauzată de
păcatele, deja iertate în ce priveşte vina, pe care un credincios, dispus cum se cuvine şi
îndeplinind anumite condiţii stabilite, o dobândeşte prin mijlocirea Bisericii care, în calitate
de slujitoare a răscumpărării, împarte şi aplică cu autoritatea ei tezaurul meritelor lui Cristos
şi ale sfinţilor.
Can. 993 – Indulgenţa este parţială sau plenară, după cum eliberează în parte sau în
totalitate de pedeapsa vremelnică cauzată de păcate.
Can. 994 – Oricare credincios poate sau să câştige pentru sine, sau să aplice pentru cei
răposaţi atât indulgenţele parţiale, cât şi plenare.

170

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

173

Can. 995 – § 1. În afară de autoritatea supremă a Bisericii, pot să acorde indulgenţe numai
cei cărora le este recunoscută această putere de către drept sau le este dată de Pontiful
Roman.
§ 2. Nici o autoritate inferioară Pontifului Roman nu poate să încredinţeze altora puterea
de a acorda indulgenţe, dacă nu i-a fost dată în mod expres această facultate de către Scaunul
Apostolic.
Can. 996 – § 1. Ca cineva să fie capabil să câştige indulgenţe trebuie să fie botezat,
neexcomunicat, în stare de har sfinţitor cel puţin la terminarea faptelor stabilite.
§ 2. Dar, ca să le câştige cu adevărat, persoana capabilă trebuie să aibă cel puţin intenţia de
a le dobândi şi să îndeplinească faptele prescrise în timpul stabilit şi în modul cuvenit,
conform dispoziţiilor concesiunii.
Can. 997 – În ce priveşte acordarea şi folosirea indulgenţelor, trebuie să se respecte şi
celelalte dispoziţii conţinute în legile speciale ale Bisericii.

TITLUL V
Sacramentul Ungerii Bolnavilor
Can. 998 – Ungerea bolnavilor, prin care Biserica îi recomandă pe credincioşii grav
bolnavi Domnului care suferă şi este glorificat, ca el să le uşureze suferinţele şi să-i
mântuiască, le este conferită prin ungerea cu ulei şi prin rostirea cuvintelor prescrise de
cărţile liturgice.

CAPITOLUL I
Celebrarea sacramentului
Can. 999 – În afară de Episcop, pot să binecuvânteze uleiul ce trebuie folosit la Ungerea
bolnavilor:
1° cei care sunt echivalaţi în drept Episcopului diecezan;
2° în caz de necesitate, orice preot, dar numai în cadrul celebrării sacramentului.
Can. 1000 – § 1. Ungerile să fie săvârşite cu grijă, rostindu-se cuvintele şi respectându-se
ordinea şi modul prescrise în cărţile liturgice; totuşi, în caz de necesitate, este suficientă o
singură ungere, pe frunte sau pe o altă parte a corpului, rostindu-se în întregime formula.
§ 2. Celebrantul să facă ungerile cu mâna proprie, dacă un motiv grav nu recomandă
folosirea unui instrument.
Can. 1001 – Păstorii sufleteşti şi rudele bolnavilor să aibă grijă ca cei bolnavi să
primească la timp ajutorul acestui sacrament.
Can. 1002 – Celebrarea comunitară a Ungerii bolnavilor, pentru mai mulţi bolnavi în
acelaşi timp, pregătiţi în mod adecvat şi dispuşi cum se cuvine, poate fi săvârşită în
conformitate cu dispoziţiile Episcopului diecezan.

171

174

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL II
Slujitorul sacru al Ungerii bolnavilor
Can. 1003 – § 1. Orice preot, şi numai el, administrează în mod valid Ungerea bolnavilor.
§ 2. Toţi preoţii, cărora le este încredinţată grija faţă de suflete, au datoria şi dreptul de a
administra Ungerea bolnavilor credincioşilor încredinţaţi oficiului lor pastoral; dintr-un motiv
raţional, oricare alt preot poate administra acest sacrament, cu consimţământul, cel puţin
presupus, al preoţilor menţionaţi mai sus.
§ 3. Este permis oricărui preot să poarte cu el uleiul binecuvântat, pentru ca, în caz de
necesitate, să poată administra Ungerea bolnavilor.

CAPITOLUL III
Cei cărora trebuie să li se dea Ungerea bolnavilor
Can. 1004 – § 1. Ungerea bolnavilor poate fi administrată credinciosului care, după ce a
ajuns la uzul raţiunii, începe să se afle în pericol de a-şi pierde viaţa din cauza îmbolnăvirii
sau bătrâneţii.
§ 2. Acest sacrament poate fi repetat dacă bolnavul, după ce s-a însănătoşit, cade din nou
într-o boală gravă sau dacă, în cursul aceleaşi boli, pericolul devine mai grav.
Can. 1005 – Când există îndoiala dacă bolnavul a ajuns la uzul raţiunii, dacă este bolnav
în mod periculos sau dacă este mort, acest sacrament să fie administrat.
Can. 1006 – Sacramentul să fie administrat acelor bolnavi care, atunci când erau
conştienţi, l-au cerut cel puţin în mod implicit.
Can. 1007 – Să nu se confere Ungerea bolnavilor acelor persoane care perseverează cu
încăpăţânare într-un păcat grav şi public.

TITLUL VI
Preoţia
Can. 1008 – Din orânduire divină, prin sacramentul Preoţiei, unii credincioşi sunt
constituiţi slujitori sacri în virtutea caracterului de neşters cu care sunt însemnaţi, adică sunt
consacraţi şi destinaţi să păstorească poporul lui Dumnezeu, îndeplinind, în persoana lui
Cristos Capul, fiecare conform gradului său, funcţiile de a învăţa, de a sfinţi şi de a conduce.
Can. 1009 – § 1. Treptele preoţeşti sunt episcopatul, presbiteratul şi diaconatul.
§ 2. Ele sunt conferite prin impunerea mâinilor şi rugăciunea de consacrare, prescrisă
pentru fiecare treaptă de cărţile liturgice.

172

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

175

CAPITOLUL I
Celebrarea şi slujitorul sacru
al sacramentului Preoţiei
Can. 1010 – Sacramentul Preoţiei să fie celebrat în timpul Liturghiei solemne, în zi de
duminică sau într-o sărbătoare de poruncă, dar, din motive pastorale, poate fi celebrat şi în
alte zile, inclusiv în zilele de lucru.
Can. 1011 – § 1. De regulă, sacramentul Preoţiei să fie celebrat în catedrală; totuşi, din
motive pastorale, poate fi celebrat într-o altă biserică sau într-un oratoriu.
§ 2. Cu prilejul unei hirotoniri, trebuie ca clericii şi ceilalţi credincioşi să fie invitaţi să
participe în număr cât mai mare la celebrare.
Can. 1012 – Slujitorul sacru al Preoţiei este Episcopul consacrat.
Can. 1013 – Nici unui Episcop nu-i este permis să consacre pe cineva Episcop, dacă nu
rezultă cu certitudine că există deja mandatul papal.
Can. 1014 – Dacă nu există dispensă din partea Scaunului Apostolic, la consacrarea
episcopală, Episcopul consacrant principal să fie însoţit de cel puţin doi Episcopi consacranţi;
dar e foarte potrivit ca, împreună cu ei, toţi Episcopii prezenţi să-l consacre pe cel ales.
Can. 1015 – § 1. Candidaţii la preoţie şi la diaconat să fie hirotoniţi fiecare în parte de
către Episcopul propriu sau pe baza dimisorialelor legitime ale acestuia.
§ 2. Dacă nu este împiedicat dintr-un motiv just, Episcopul propriu să-i hirotonească
personal pe supuşii săi; însă, fără indult apostolic, nu poate să-l hirotonească licit pe un supus
de rit oriental.
§ 3. Cine poate da dimisoriale pentru primirea hirotonirilor poate conferi şi personal aceste
hirotoniri, dacă are caracterul episcopal.
Can. 1016 – În ce priveşte hirotonirea diaconală a acelora care intenţionează să se înscrie
în rândul clerului secular, Episcopul propriu este Episcopul diecezei în care candidatul îşi are
domiciliul, sau al diecezei în slujba căreia el a decis să se dedice; în ce priveşte hirotonirea
presbiterală a clericilor seculari, este Episcopul diecezei în care candidatul s-a încardinat prin
diaconat.
Can. 1017 – Un Episcop nu poate să confere hirotonirile în afara cadrului jurisdicţiei sale
decât numai cu permisiunea Episcopului diecezan.
Can. 1018 – § 1. Pot să dea dimisoriale pentru seculari:
1° Episcopul propriu, despre care vorbeşte can. 1016;
2° Administratorul apostolic şi, cu consimţământul colegiului consultanţilor,
Administratorul diecezan; Provicarul şi Proprefectul apostolic, cu consimţământul consiliului
despre care vorbeşte can. 495, § 2.

173

176

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Adminstratorul diecezan, Provicarul şi Proprefectul apostolic să nu acorde dimisoriale
celor cărora le-a fost refuzat accesul la hirotoniri de către Episcopul diecezan, Vicarul
apostolic şi Prefectul apostolic.
Can. 1019 – § 1. Îi aparţine de drept Superiorului major al unui institut călugăresc clerical
de drept pontifical sau al unei societăţi clericale de viaţă apostolică de drept pontifical să
acorde dimisorialele pentru diaconat şi presbiterat supuşilor proprii care, conform
constituţiilor, sunt înscrişi perpetuu sau definitiv în institut sau în societate.
§ 2. Hirotonirea tuturor celorlalţi seminarişti ai oricărui institut sau ai oricărei societăţi este
reglementată de normele pentru clericii seculari, revocându-se orice indult acordat
Superiorilor.
Can. 1020 – Să nu se dea dimisoriale decât dacă în prealabil există toate mărturiile şi
documentele impuse de drept prin cann. 1050 şi 1051.
Can. 1021 – Dimisorialele pot fi trimise oricărui Episcop care este în comuniune cu
Scaunul Apostolic, cu excepţia numai a Episcopului ce aparţine unui rit diferit de cel al
candidatului şi care nu are indult apostolic.
Can. 1022 – După ce a primit dimisorialele legitime, Episcopul consacrant să nu
procedeze la hirotonire decât dacă rezultă clar că dimisorialele sunt autentice.
Can. 1023 – Dimisorialele pot fi limitate de condiţii sau revocate de către acela care le-a
dat sau de către succesorul lui, dar, o dată acordate, nu încetează prin încetarea dreptului
aceluia care le-a dat.

CAPITOLUL II
Candidaţii la hirotonire
Can. 1024 – Numai un bărbat botezat primeşte în mod valid hirotonirea.
Can. 1025 – § 1. Pentru a conferi în mod licit hirotonirea prezbiterală sau diaconală, este
necesar ca respectivul candidat, după ce a terminat perioada de probă, după normele
dreptului, să fie înzestrat, după aprecierea Episcopului propriu sau a Superiorului major
competent, cu calităţile trebuincioase, să fie liber de orice iregularitate şi de orice impediment
şi să fi îndeplinit condiţiile prevăzute de cann. 1033-1039; în afară de aceasta, să existe
documentele despre care vorbeşte can. 1050 şi să fi fost făcută investigaţia despre care
vorbeşte can. 1051.
§ 2. În plus, este necesar ca, după aprecierea Superiorului legitim, candidatul să fie
considerat util în slujba Bisericii.
§ 3. Episcopul care hirotoneşte un supus al său destinat slujirii unei alte dieceze trebuie să
fie sigur că acesta va fi atribuit acestei dieceze.

ART. 1
Condiţiile necesare din partea candidaţilor la hirotonire
174

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

177

Can. 1026 – Ca cineva să fie hirotonit, trebuie să se bucure de libertatea necesară; este
absolut interzis a constrânge pe cineva, indiferent în ce mod sau din ce motiv, să primească
hirotonirile sau a îndepărta de la primirea lor pe cineva care este apt din punct de vedere
canonic.
Can. 1027 – Aspiranţii la diaconat şi prezbiterat să fie formaţi printr-o pregătire făcută cu
grijă, conform normelor dreptului.
Can. 1028 – Episcopul diecezan sau Superiorul competent să aibă grijă ca respectivii
candidaţi, înainte de a fi promovaţi la o hirotonire, să fie instruiţi cum se cuvine cu privire la
acea hirotonire şi la obligaţiile ce decurg din ea.
Can. 1029 – Să fie promovaţi la hirotoniri numai aceia care, după aprecierea prudentă a
Episcopului propriu sau a Superiorului major competent, analizându-se toate cu grijă, au
credinţă intactă, sunt însufleţiţi de intenţie dreaptă, posedă ştiinţa necesară, se bucură de
reputaţie bună, sunt înzestraţi cu moravuri ireproşabile, cu virtuţi dovedite şi cu celelalte
calităţi fizice şi psihice corespunzătoare hirotonirii pe care o primesc.
Can. 1030 – Numai dintr-un motiv canonic, chiar ocult, Episcopul propriu sau Superiorul
major competent poate interzice diaconilor supuşi lor, destinaţi la prezbiterat, să primească
această sfinţire, rămânând posibilitatea de recurs, conform dreptului.
Can. 1031 – § 1. Preoţia să nu se confere decât acelora care au împlinit vârsta de douăzeci
şi cinci de ani şi dispun de o maturitate suficientă, respectându-se în plus interstiţiul de cel
puţin şase luni între diaconat şi prezbiterat; cei care sunt destinaţi la prezbiterat să fie admişi
la diaconat numai după ce au împlinit vârsta de douăzeci şi trei de ani.
§ 2. Candidatul la diaconatul permanent, care nu este căsătorit, să nu fie admis la diaconat
decât după ce a împlinit cel puţin vârsta de douăzeci şi cinci de ani; cel căsătorit, decât după
ce a împlinit cel puţin vârsta de treizeci şi cinci de ani şi cu consimţământul soţiei.
§ 3. Conferinţele Episcopilor pot să stabilească o normă conform căreia vârsta necesară
pentru prezbiterat şi diaconatul permanent să fie mai mare.
§ 4. Dispensa de la vârstă impusă de §§ 1 şi 2, pentru mai mult de un an, este rezervată
Scaunului Apostolic.
Can. 1032 – § 1. Aspiranţii la prezbiterat pot fi promovaţi la diaconat numai după
terminarea anului cinci al ciclului de studii filozofico-teologice.
§ 2. După terminarea întregului ciclu de studii, înainte de a fi promovat la prezbiterat,
diaconul să participe la grija pastorală, exercitând hirotonirea diaconală pentru un timp
adecvat, ce trebuie stabilit de Episcop sau de Superiorul major.
§ 3. Aspirantul la diaconatul permanent să nu fie promovat la această hirotonire decât după
terminarea timpului de instruire.

175

178

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ART. 2
Condiţiile necesare anterioare hirotonirii
Can. 1033 – Este promovat în mod licit la hirotoniri numai cine a primit sacramentul
Mirului.
Can. 1034 – § 1. Un aspirant la diaconat sau la prezbiterat să nu fie hirotonit dacă mai
întâi nu a obţinut, prin ritul liturgic al admiterii, de la autoritatea despre care este vorba în
cann. 1016 şi 1019, înscrierea în rândul candidaţilor, în urma unei cereri personale, scrisă şi
semnată cu mâna proprie şi aprobată în scris de aceeaşi autoritate.
§ 2. Nu este ţinut la obţinerea acestei admiteri cel care, prin voturi, a fost primit în rândul
unui institut călugăresc clerical.
Can. 1035 – § 1. Înainte ca cineva să fie promovat fie la diaconatul permanent, fie la cel
tranzitoriu, este necesar să fi primit şi să fi exercitat o perioadă adecvată de timp slujirile de
lector şi de acolit.
§ 2. Între conferirea acolitatului şi a diaconatului să existe un interstiţiu de cel puţin şase
luni.
Can. 1036 – Candidatul, ca să poată fi promovat la hirotonirea diaconală sau prezbiterală,
să prezinte Episcopului propriu sau Superiorului major competent o declaraţie scrisă şi
semnată cu mâna proprie, prin care să depună mărturie că va primi de bunăvoie şi în mod
liber hirotonirea şi că se va dedica pentru totdeauna slujirii ecleziastice, cerând totodată să fie
admis să primească hirotonirea.
Can. 1037 – Candidatul la diaconatul permanent şi care nu este căsătorit, precum şi cel
care trebuie promovat la presbiterat să nu fie admişi la hirotonirea diaconală decât dacă şi-au
asumat, prin ritul stabilit, în mod public, în faţa lui Dumnezeu şi a Bisericii, obligaţia
celibatului, sau dacă au depus voturile perpetue într-un institut călugăresc.
Can. 1038 – Diaconul care refuză să fie promovat la presbiterat nu poate fi oprit de la
exercitarea hirotonirii primite, în afară de cazul când este reţinut de un impediment canonic
sau de un alt motiv grav, care trebuie evaluate de Episcopul diecezan sau de Superiorul major
competent.
Can. 1039 – Toţi cei care trebuie promovaţi la o hirotonire să facă cel puţin cinci zile de
exerciţii spirituale, în locul şi în modul stabilite de Ordinariu; înainte de a proceda la
hirotonire, Episcopul să fie înştiinţat că respectivii candidaţi au făcut în mod reglementar
aceste exerciţii.

ART. 3
Iregularităţile şi celelalte impedimente
Can. 1040 – Sunt opriţi de la primirea hirotonirilor cei care au un impediment perpetuu,
numit şi iregularitate, sau un impediment simplu; nu există alte impedimente decât cele care
sunt menţionate în canoanele ce urmează.

176

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

179

Can. 1041 – Este iregular, cu privire la primirea hirotonirilor:
1° cine suferă de vreo formă de demenţă sau de o altă boală psihică, din cauza căreia, după
ce au fost consultaţi specialişti, este judecat incapabil să desfăşoare în mod corect slujirea;
2° cine a comis delictul de apostazie, erezie sau schismă;
3° cine a atentat, chiar şi numai civil, căsătoria, fiind el însuşi împiedicat să o încheie fie
datorită legământului matrimonial, fie datorită unei hirotoniri, fie datorită votului perpetuu de
castitate, sau pentru că a atentat căsătoria cu o femeie căsătorită valid sau cu una legată de
acelaşi vot;
4° cine a săvârşit omor voluntar sau a procurat avort urmat de efect, şi toţi aceia care au
cooperat pozitiv;
5° cine s-a automutilat sau a mutilat pe altcineva, în mod grav şi culpabil, sau cine a
încercat să se sinucidă;
6° cine a îndeplinit un act sacerdotal rezervat Episcopului sau preotului, fie că el nu avea
aceste hirotoniri, fie că îi era interzisă exercitarea lor ca urmare a unei pedepse canonice
declarate sau impuse.
Can. 1042 – Este împiedicat în mod simplu să primească hirotonirile:
1° bărbatul care este căsătorit, dacă nu este destinat în mod legitim la diaconatul
permanent;
2° cine exercită un oficiu sau un serviciu administrativ interzise clericilor, conform cann.
285 şi 286, care comportă dări de seamă, până când, părăsind oficiul şi serviciul administrativ
şi făcând darea de seamă, devine liber;
3° neofitul, dacă, după aprecierea Ordinariului, nu a fost probat suficient.
Can. 1043 – Credincioşii au obligaţia de a dezvălui, înainte de hirotonire, Ordinariului sau
parohului impedimentele la hirotonirile sacre, pe care eventual le cunosc.
Can. 1044 – § 1. Este iregular pentru a exercita hirotonirile primite:
1° cine a primit în mod nelegitim hirotonirile în timp ce era împiedicat de o iregularitate să
le primească;
2° cine a comis delictul despre care vorbeşte can. 1041, nr. 2, dacă delictul este public;
3° cine a comis unul dintre delictele prevăzute de can. 1041, nr. 3, 4, 5, 6.
§ 2. Este împiedicat de la exercitarea hirotonirilor:
1° cine a primit în mod nelegitim hirotonirile în timp ce avea un impediment care îl oprea
să le primească;
2° cine este afectat de demenţă sau de o altă boală psihică despre care vorbeşte can. 1041,
nr. 1, până când Ordinariul, consultând un specialist, îi va permite exercitarea hirotonirii.
Can. 1045 – Necunoaşterea iregularităţilor şi a impedimentelor nu scuteşte de ele.
Can. 1046 – Iregularităţile şi impedimentele se multiplică din diferitele lor cauze, nu însă
din repetarea aceleiaşi cauze, cu excepţia iregularităţii provenite din omorul voluntar sau din
avortul procurat, urmat de efect.
Can. 1047 – § 1. Dispensa de toate iregularităţile este rezervată exclusiv Scaunului
Apostolic, dacă faptul pe care ele se bazează a fost deferit forului judecătoresc.
§ 2. Este rezervată aceluiaşi Scaun şi dispensa de următoarele iregularităţi şi impedimente
de a primi hirotonirile:
177

180

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° de iregularităţile provenite din delicte publice, despre care este vorba în can. 1041, nr. 2
şi 3;
2° de iregularitatea provenită dintr-un delict fie public, fie ocult, despre care vorbeşte can.
1041, nr. 4;
3° de impedimentul despre care vorbeşte can. 1042, nr. 1.
§ 3. Tot Scaunului Apostolic îi este rezervată dispensa de iregularităţile pentru exercitarea
hirotonirii primite, prevăzute în can. 1041, nr. 3, numai în cazurile publice, şi în nr. 4 al
aceluiaşi canon, chiar şi în cazurile oculte.
§ 4. Ordinariul poate să dispenseze de iregularităţile şi impedimentele care nu sunt
rezervate Sfântului Scaun.
Can. 1048 – În cazurile oculte mai urgente, dacă nu se poate recurge la Ordinariu, ori,
pentru iregularităţile despre care vorbeşte can. 1041, nr. 3 şi 4, la Penitenţiarie, şi există
pericolul iminent al unei daune grave sau defăimări, cine este împiedicat de o iregularitate de
a exercita hirotonirea poate să o exercite, rămânând valabilă obligaţia de a se recurge cât mai
curând la Ordinariu sau la Penitenţiarie, fără a se menţiona numele şi prin intermediul unui
confesor.
Can. 1049 – § 1. În cererile pentru obţinerea dispensei de iregularităţi şi impedimente,
trebuie să fie indicate toate iregularităţile şi toate impedimentele; totuşi, dispensa generală
valorează şi pentru cele omise cu bună credinţă, cu excepţia iregularităţilor despre care
vorbeşte can. 1041, nr. 4, sau a acelora deferite forului judecătoresc, însă nu pentru cele
trecute cu rea credinţă sub tăcere.
§ 2. Dacă este vorba de iregularitatea ce derivă din omorul voluntar sau din avortul
procurat, pentru validitatea dispensei trebuie să se indice exact şi numărul delictelor.
§ 3. Dispensa generală de iregularităţile şi impedimentele de a primi hirotonirile valorează
pentru toate hirotonirile.

ART. 4
Documentele necesare şi investigaţia
Can. 1050 – Ca cineva să poată fi promovat la hirotoniri, sunt necesare următoarele
documente:
1° certificatul de studii făcute în mod regulamentar, conform can. 1032;
2° în cazul candidaţilor la prezbiterat, certificatul de primire a diaconatului;
3° în cazul candidaţilor la diaconat, certificatul de primire a Botezului şi a Mirului şi de
primire a slujirilor despre care vorbeşte can. 1035; de asemenea, o dovadă privind efectuarea
declaraţiei despre care vorbeşte can. 1036, iar în cazul când candidatul ce trebuie promovat la
diaconatul permanent este căsătorit, certificatul de căsătorie şi o dovadă privind
consimţământul soţiei.
Can. 1051 – În ce priveşte investigaţia asupra calităţilor necesare ale candidatului la
hirotonire, trebuie respectate următoarele dispoziţii:
1° rectorul seminarului sau al casei de formare să ateste că respectivul candidat posedă
calităţile necesare pentru a primi hirotonirea, adică doctrină dreaptă, evlavie autentică,
178

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

181

moravuri bune, capacitate pentru a exercita slujirea; de asemenea, în urma unei investigaţii
corecte, să ateste cu privire la sănătatea fizică şi psihică a candidatului;
2° pentru ca investigaţia să fie făcută cum trebuie, Episcopul diecezan sau Superiorul
major pot recurge şi la alte mijloace pe care le consideră utile, în funcţie de circumstanţele de
timp şi loc, cum sunt scrisorile testimoniale, vestirile sau alte informaţii.
Can. 1052 – § 1. Ca Episcopul care conferă hirotonirea în virtutea dreptului propriu să o
poată începe, trebuie să fie sigur că au fost prezentate documentele prevăzute de can. 1050, şi
că, după ce s-a făcut investigaţia conform normelor dreptului, aptitudinea candidatului este
dovedită cu argumente pozitive.
§ 2. Ca Episcopul să procedeze la hirotonirea unui candidat care este supusul altui
Superior, este suficient ca dimisorialele să menţioneze că au fost prezentate documentele de
mai sus, că investigaţia a fost făcută conform dreptului şi că aptitudinea candidatului este
evidentă; dacă cel care trebuie promovat este membru al unui institut călugăresc sau al unei
societăţi de viaţă apostolică, dimisorialele trebuie, în plus, să ateste că el a fost cooptat
definitiv în institut sau în societate şi că depinde de Superiorul care a dat dimisorialele.
§ 3. Dacă, în ciuda tuturor acestora, Episcopul, ca urmare a unor motive precise, se
îndoieşte cu privire la aptitudinea candidatului de a primi hirotonirile, să nu-l promoveze.

CAPITOLUL III
Înregistrarea şi certificatul efectuării hirotonirii
Can. 1053 – § 1. După ce s-a săvârşit o hirotonire, numele fiecărui hirotonit şi al
Episcopului care a conferit hirotonirea, locul şi ziua hirotonirii să fie înscrise într-un registru
special, ce trebuie păstrat cu atenţie în curia locului unde a fost efectuată hirotonirea şi să se
păstreze cu grijă şi documentele fiecărei hirotoniri.
§ 2. Episcopul care conferă hirotonirea să dea fiecărui hirotonit un certificat autentic de
hirotonire; dacă cineva a fost hirotonit de un Episcop străin pe bază de dimisoriale, să
prezinte certificatul Ordinariului propriu, pentru adnotarea hirotonirii în registrul special ce
trebuie păstrat în arhivă.
Can. 1054 – Ordinariul locului – dacă este vorba de clerici seculari – sau Superiorul major
competent – dacă este vorba de supuşi ai săi – să înştiinţeze despre fiecare hirotonire
celebrată pe parohul locului Botezului, care să o adnoteze în registrul botezaţilor, conform
can. 535, § 2.

TITLUL VII
Căsătoria
Can. 1055 – § 1. Legământul matrimonial, prin care un bărbat şi o femeie stabilesc între ei
o comunitate a întregii vieţi, rânduit prin caracterul său natural spre binele soţilor şi spre
naşterea şi educarea copiilor, a fost ridicat de Cristos Domnul, între cei botezaţi, la
demnitatea de sacrament.

179

182

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. De aceea, între botezaţi nu poate să existe un contract matrimonial valid care să nu fie,
în acelaşi timp, şi sacrament.
Can. 1056 – Proprietăţile esenţiale ale căsătoriei sunt unitatea şi indisolubilitatea, care în
căsătoria creştină dobândesc, în virtutea sacramentului, o stabilitate deosebită.
Can. 1057 – § 1. Actul care creează căsătoria este consimţământul părţilor, manifestat în
mod legitim între persoane capabile din punct de vedere juridic, care nu poate fi suplinit de
nici o putere omenească.
§ 2. Consimţământul matrimonial este actul voinţei prin care un bărbat şi o femeie se
dăruiesc şi se primesc reciproc, printr-un pact irevocabil, pentru a forma căsătoria.
Can. 1058 – Pot să încheie căsătoria toţi aceia care nu sunt opriţi de către drept.
Can. 1059 – Căsătoria catolicilor, chiar dacă numai una dintre părţi este catolică, este
reglementată nu numai de dreptul divin, ci şi de dreptul canonic, rămânând valabilă
competenţa autorităţii civile cu privire la efectele exclusiv civile ale aceleiaşi căsătorii.
Can. 1060 – Căsătoria se bucură de ocrotirea dreptului; de aceea, în caz de dubiu, ea
trebuie considerată validă până la proba contrară.
Can. 1061 – § 1. Căsătoria validă între botezaţi este numită numai validă dacă nu este
consumată; validă şi consumată, dacă soţii au săvârşit împreună, în mod uman, actul
conjugal, capabil în sine pentru naşterea copiilor şi în vederea căruia căsătoria este rânduită
din natura sa şi prin care soţii devin un singur trup.
§ 2. După ce căsătoria a fost celebrată, dacă soţii au locuit împreună, până la proba
contrară, se presupune că a avut loc consumarea.
§ 3. Căsătoria invalidă este numai putativă, dacă a fost celebrată cu bună credinţă de către
cel puţin una dintre părţi, până când ambele părţi ajung la certitudinea nulităţii ei.
Can. 1062 – § 1. Promisiunea de căsătorie, fie unilaterală, fie bilaterală, numită logodnă,
este reglementată de dreptul particular stabilit de Conferinţa Episcopilor, ţinând seama de
cutumele şi legile civile, dacă există.
§ 2. Promisiunea de căsătorie nu dă dreptul de a cere în tribunal celebrarea căsătoriei; dă
totuşi dreptul de a cere repararea daunelor, dacă este necesar.

CAPITOLUL I
Grija pastorală şi actele preliminare celebrării căsătoriei
Can. 1063 – Păstorii sufleteşti au obligaţia de a se îngriji ca propria lor comunitate
eclezială să ofere credincioşilor acea asistenţă prin care starea căsătorească să se păstreze în
spiritul creştin şi să înainteze în perfecţiune. Această asistenţă trebuie acordată mai ales:
1° prin predică, prin cateheză adaptată minorilor, tinerilor şi adulţilor, ba chiar prin
folosirea instrumentelor de comunicare socială, prin care credincioşii să fie instruiţi asupra
semnificaţiei căsătoriei creştine şi asupra rolului soţilor şi părinţilor creştini;
180

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

183

2° prin pregătirea personală la căsătoria ce trebuie încheiată, prin care mirii să fie dispuşi
să accepte sfinţenia şi îndatoririle noii lor stări;
3° prin celebrarea liturgică fructuoasă a căsătoriei, prin care să apară clar că soţii semnifică
misterul de unire şi iubire rodnică dintre Cristos şi Biserică şi că participă la el;
4° prin ajutorul dat soţilor, pentru ca ei, respectând şi apărând cu fidelitate legământul
conjugal, să ajungă să ducă o viaţă de familie din zi în zi mai sfântă şi mai deplină.
Can. 1064 – E de datoria Ordinariului locului de a se îngriji ca această asistenţă să fie
organizată cum trebuie, după ce a ascultat părerea, dacă i se pare oportun, a unor bărbaţi şi
femei, apreciaţi pentru experienţa şi competenţa lor.
Can. 1065 – § 1. Catolicii care nu au primit sacramentul Mirului să-l primească înainte de
a fi admişi la căsătorie, dacă acest lucru este posibil fără un neajuns grav.
§ 2. Pentru ca sacramentul Căsătoriei să fie primit cu rodnicie, se recomandă foarte mult
ca mirii să se apropie de sacramentele Pocăinţei şi Preasfintei Euharistii.
Can. 1066 – Înainte de a se celebra căsătoria, trebuie să se constate că nu se opune nimic
celebrării ei valide şi licite.
Can. 1067 – Conferinţa Episcopilor să stabilească norme cu privire la examenul mirilor,
precum şi cu privire la vestirile matrimoniale şi la alte mijloace pentru efectuarea
investigaţiilor necesare dinainte de căsătorie; după ce s-au respectat toate acestea, parohul
poate proceda la asistarea căsătoriei.
Can. 1068 – În pericol de moarte, dacă nu pot fi avute alte dovezi, nici nu există indicii
contrare, este suficient ca părţile să declare, dacă e cazul, chiar sub jurământ, că sunt botezate
şi că nu au nici un impediment.
Can. 1069 – Toţi credincioşii au obligaţia de a dezvălui parohului sau Ordinariului
locului, înainte de celebrarea căsătoriei, impedimentele pe care le-ar cunoaşte.
Can. 1070 – Dacă investigaţiile au fost făcute de altcineva decât de parohul care este
competent să asiste căsătoria, să-l informeze cât mai curând, printr-un document autentic, pe
acest paroh despre rezultatul investigaţiilor.
Can. 1071 – § 1. Cu excepţia cazului de necesitate, nimeni să nu asiste fără permisiunea
Ordinariului locului:
1° căsătoria pribegilor (vagi);
2° căsătoria care nu poate fi recunoscută sau celebrată după legea civilă;
3° căsătoria celui care are obligaţii naturale, izvorâte dintr-o unire anterioară, faţă de o altă
parte sau faţă de copii;
4° căsătoria celui care a abandonat în mod notoriu credinţa catolică;
5° căsătoria celui care a căzut într-o cenzură;
6° căsătoria unui minor, dacă părinţii nu ştiu despre ea sau este făcută împotriva voinţei
lor;
7° căsătoria ce trebuie încheiată printr-un procurator, despre care vorbeşte can. 1105.

181

184

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Ordinariul locului să nu acorde permisiunea de a se asista căsătoria celui care a
abandonat în mod notoriu credinţa catolică, decât dacă s-au respectat normele prevăzute de
can. 1125, făcându-se adaptările de rigoare.
Can. 1072 – Păstorii sufleteşti să aibă grijă să-i îndepărteze pe tineri de la celebrarea
căsătoriei înainte de vârsta la care se obişnuieşte a se încheia potrivit uzanţelor regiunii.

CAPITOLUL II
Impedimentele dirimante în general
Can. 1073 – Impedimentul dirimant face persoana incapabilă să încheie în mod valid
căsătoria.
Can. 1074 – Impedimentul este considerat public dacă poate fi dovedit în forul extern;
altminteri, este ocult.
Can. 1075 – § 1. Numai autoritatea supremă a Bisericii are puterea să declare în mod
autentic când dreptul divin interzice sau invalidează o căsătorie.
§ 2. Tot numai autoritatea supremă are dreptul exclusiv să stabilească alte impedimente
pentru cei botezaţi.
Can. 1076 – Este dezaprobată cutuma care introduce un nou impediment sau care este
contrară celor deja existente.
Can. 1077 – § 1. Într-un caz particular, Ordinariul locului poate interzice propriilor supuşi
căsătoria, oriunde s-ar afla ei, precum şi tuturor celor care locuiesc de fapt pe teritoriul său,
dar numai temporar, dintr-un motiv grav şi câtă vreme durează acest motiv.
§ 2. Numai autoritatea supremă a Bisericii poate adăuga acestei interziceri o clauză
dirimantă.
Can. 1078 – § 1. Ordinariul locului îi poate dispensa pe supuşii săi, oriunde s-ar afla ei,
precum şi pe toţi cei care de fapt locuiesc pe teritoriul său, de toate impedimentele de drept
ecleziastic, cu excepţia impedimentelor a căror dispensă este rezervată Scaunului Apostolic.
§ 2. Impedimentele a căror dispensă este rezervată Scaunului Apostolic sunt:
1° impedimentul care provine din hirotonirile sacre sau din votul public perpetuu de
castitate într-un institut călugăresc de drept pontifical;
2° impedimentul de crimă, despre care e vorba în can. 1090.
§ 3. Nu se acordă niciodată dispensa de impedimentul de consangvinitate în linie dreaptă,
nici în gradul al doilea în linie colaterală.
Can. 1079 – § 1. Când pericolul de moarte este iminent, Ordinariul locului îi poate
dispensa pe supuşii proprii, oriunde s-ar afla ei, şi pe toţi cei care de fapt locuiesc pe teritoriul
său, atât de la forma ce trebuie respectată în celebrarea căsătoriei, cât şi de toate, şi de fiecare
în parte, impedimentele de drept ecleziastic, publice şi oculte, cu excepţia impedimentului ce
provine din hirotonirea prezbiterală.
182

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

185

§ 2. În aceleaşi circumstanţe prevăzute de § 1, dar numai în cazurile când nu se poate
recurge la Ordinariul locului, au aceeaşi facultate de a dispensa: parohul, slujitorul sacru
delegat în mod reglementar şi preotul sau diaconul care asistă la căsătorie conform can. 1116,
§ 2.
§ 3. În pericol de moarte, confesorul are facultatea de a dispensa de impedimentele oculte
în forul intern, fie în cadrul actului mărturisirii sacramentale, fie în afara lui.
§ 4. În cazul despre care vorbeşte § 2, se consideră că nu se poate recurge la Ordinariul
locului, dacă acest lucru poate fi făcut numai prin telegramă sau prin telefon.
Can. 1080 – § 1. Ori de câte ori se descoperă un impediment când toate sunt deja pregătite
pentru cununie şi nu este posibil, fără un probabil pericol de rău grav, să se amâne căsătoria
până se obţine dispensa de la autoritatea competentă, au facultatea de a dispensa de toate
impedimentele, cu excepţia celor indicate în can. 1078, § 2, nr. 1, Ordinariul locului şi numai
când cazul este ocult, toţi cei despre care vorbeşte can. 1079, §§ 2 şi 3, respectându-se
condiţiile prescrise acolo.
§ 2. Această facultate valorează şi pentru convalidarea căsătoriei, când există acelaşi
pericol cauzat de aşteptare şi nici nu este timp de a se recurge la Scaunul Apostolic sau la
Ordinariul locului, dacă este vorba de impedimente pe care el le poate dispensa.
Can. 1081 – Parohul, ori preotul sau diaconul despre care vorbeşte can. 1079, § 2, să-l
informeze imediat pe Ordinariul locului despre dispensa acordată în forul extern; dispensa să
fie adnotată în registrul de căsătorii.
Can. 1082 – Dacă rescriptul Penitenţiariei nu prevede altfel, dispensa de un impediment
ocult, acordată în forul intern extrasacramental să fie adnotată în registrul ce se păstrează în
arhiva secretă a curiei, iar dacă impedimentul ocult devine ulterior public, nu este necesară o
altă dispensă pentru forul extern.

CAPITOLUL III
Impedimentele dirimante în speţă
Can. 1083 – § 1. Bărbatul care nu a împlinit vârsta de şaisprezece ani şi femeia care nu a
împlinit vârsta de paisprezece ani nu pot să încheie căsătorie validă.
§ 2. Conferinţa Episcopilor poate stabili o vârstă superioară pentru celebrarea licită a
căsătoriei.
Can. 1084 – § 1. Impotenţa, adică incapacitatea de a săvârşi actul sexual, antecedentă şi
perpetuă, fie din partea bărbatului, fie din partea femeii, fie absolută, fie relativă, prin însăşi
natura sa face căsătoria invalidă.
§ 2. Dacă impedimentul de impotenţă este nesigur, fie că e vorba de un dubiu de drept, fie
că e vorba de un dubiu de fapt, căsătoria nu trebuie împiedicată şi nici declarată nulă, atât
timp cât durează dubiul.

183

186

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Sterilitatea nu interzice căsătoria, nici nu o face nulă, rămânând valabilă dispoziţia
can. 1098.
Can. 1085 – § 1. Cine este ţinut de legământul unei căsătorii anterioare, chiar
neconsumate, atentează invalid căsătoria.
§ 2. Deşi căsătoria anterioară este invalidă sau desfăcută, indiferent din ce motiv, nu
urmează de aici că este permis să încheie o alta înainte de a se fi constatat în mod legal şi cert
nulitatea sau desfacerea căsătoriei anterioare.
Can. 1086 – § 1. Este invalidă căsătoria între două persoane, dintre care una a fost
botezată în Biserica Catolică, sau a fost primită în sânul ei, şi nu s-a îndepărtat de ea printr-un
act formal, iar cealaltă este nebotezată.
§ 2. Să nu se dispenseze de acest impediment dacă nu au fost îndeplinite condiţiile
prevăzute de can. 1125 şi 1126.
§ 3. Dacă în momentul încheierii căsătoriei una dintre părţi era, în general, considerată
botezată sau Botezul ei era îndoielnic, trebuie să se presupună, conform can. 1060, validitatea
căsătoriei, până când se dovedeşte în mod cert că una dintre părţi era botezată, iar cealaltă
parte, nebotezată.
Can. 1087 – Cei care au primit hirotonirile sacre atentează invalid căsătoria.
Can. 1088 – Atentează invalid căsătoria cei care sunt legaţi de votul public perpetuu de
castitate într-un institut călugăresc.
Can. 1089 – Nu poate avea loc căsătoria între un bărbat şi o femeie răpită sau cel puţin
reţinută cu scopul de a încheia cu ea căsătorie, decât dacă ulterior femeia, separată de cel care
a răpit-o, aflându-se într-un loc sigur şi liber, alege de bunăvoie căsătoria.
Can. 1090 – § 1. Persoana care, cu scopul de a se căsători cu o anumită persoană,
pricinuieşte moartea soţului (soţiei) acestei persoane, ori moartea propriului soţ (soţii),
atentează invalid căsătoria.
§ 2. De asemenea, atentează invalid căsătoria între ei cei care au pricinuit moartea soţului
(soţiei), acţionând împreună fiziceşte sau moraliceşte.
Can. 1091 – § 1. Consangvinitatea în linie dreaptă face căsătoria nulă între toţi ascendenţii
şi descendenţii, atât legitimi, cât şi naturali.
§ 2. În linia colaterală, căsătoria este nulă până la al patrulea grad inclusiv.
§ 3. Impedimentul de consangvinitate nu se multiplică.
§ 4. Să nu se permită niciodată căsătoria dacă există vreun dubiu că părţile sunt
consangvine în vreun grad al liniei drepte sau în gradul al doilea al liniei colaterale.
Can. 1092 – Afinitatea în linie dreaptă în orice grad invalidează căsătoria.

184

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

187

Can. 1093 – Impedimentul de onestitate publică derivă din căsătoria invalidă, după ce s-a
instaurat viaţa în comun, sau din concubinajul notoriu şi public; invalidează căsătoria, în
primul grad al liniei drepte, între bărbat şi consangvinii femeii şi invers.
Can. 1094 – Nu pot încheia în mod valid căsătorie între ei cei care sunt uniţi prin rudenie
legală provenită din adopţie, în linie dreaptă şi în gradul al doilea al liniei colaterale.

CAPITOLUL IV
Consimţământul matrimonial
Can. 1095 – Sunt incapabili să încheie căsătorie:
1° cei care sunt lipsiţi de uzul suficient al raţiunii;
2° cei care suferă de un grav defect de discernământ cu privire la drepturile şi obligaţiile
matrimoniale esenţiale, ce trebuie date şi acceptate reciproc;
3° cei care, din motive de natură psihică, nu pot să-şi asume obligaţiile esenţiale ale
căsătoriei.
Can. 1096 – § 1. Pentru ca să poată exista un consimţământ matrimonial, este necesar ca
părţile cel puţin să nu ignore că o căsătorie este o permanentă comunitate de viaţă între un
bărbat şi o femeie, rânduită pentru procreare printr-o anumită cooperare de ordin sexual.
§ 2. Această ignoranţă nu se presupune după pubertate.
Can. 1097 – § 1. Eroarea cu privire la persoană invalidează căsătoria.
§ 2. Eroarea cu privire la o calitate a persoanei, chiar dacă este cauză a contractului, nu
invalidează căsătoria, dacă această calitate nu este voită în mod direct şi principal.
Can. 1098 – Cine încheie căsătoria indus în eroare prin dol provocat pentru a obţine
consimţământul, cu privire la o calitate a celeilalte părţi, care prin natura sa poate perturba în
mod grav comunitatea conjugală, o încheie în mod invalid.
Can. 1099 – Eroarea cu privire fie la unitatea sau indisolubilitatea căsătoriei, fie la
demnitatea sacramentală, nu viciază consimţământul matrimonial, cu condiţia să nu
determine voinţa.
Can. 1100 – Cunoaşterea ori presupunerea nulităţii căsătoriei nu exclude în mod necesar
consimţământul matrimonial.
Can. 1101 – § 1. Consimţământul intern al voinţei se presupune că este conform cu
cuvintele sau semnele folosite în celebrarea căsătoriei.
§ 2. Totuşi, dacă una sau ambele părţi exclud printr-un act pozitiv de voinţă căsătoria
însăşi, ori un element esenţial sau o proprietate esenţială a căsătoriei, încheie căsătoria în mod
invalid.
Can. 1102 – § 1. Nu poate fi încheiată în mod valid căsătoria sub o condiţie ce se referă la
un lucru viitor.

185

188

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Căsătoria încheiată sub condiţie ce se referă la un lucru trecut sau la un lucru prezent
este validă sau nu, în funcţie de existenţa sau inexistenţa acelui lucru pus sub condiţie.
§ 3. Totuşi, condiţia despre care vorbeşte § 2 nu poate fi pusă în mod licit, decât cu
permisiunea, dată în scris, a Ordinariului locului.
Can. 1103 – Este invalidă căsătoria încheiată sub violenţă sau frică gravă externă, chiar
dacă nu este provocată în mod intenţionat, de care cineva nu se poate elibera fără a fi nevoit
să aleagă căsătoria.
Can. 1104 – § 1. Pentru încheierea validă a căsătoriei, este necesar ca cele două părţi să fie
prezente împreună în acelaşi timp, personal sau prin procurator.
§ 2. Mirii să exprime consimţământul matrimonial prin cuvinte; dacă însă nu pot vorbi,
prin semne echivalente.
Can. 1105 – § 1. Pentru a încheia în mod valid căsătoria prin procurator, este necesar:
1° să existe un mandat special pentru a o încheia cu o persoană precisă;
2° ca procuratorul să fie desemnat de însuşi mandantul şi să-şi îndeplinească funcţia
personal.
§ 2. Pentru ca mandatul să fie valid, trebuie să fie semnat de mandant şi, în plus, fie de
către parohul sau Ordinariul locului în care este dat mandatul, fie de către preotul delegat de
unul dintre ei, fie cel puţin de către doi martori; sau să fie făcut printr-un înscris autentic,
conform dispoziţiilor dreptului civil.
§ 3. Dacă mandantul nu poate să scrie, acest fapt trebuie consemnat în mandatul însuşi şi
să se adauge un alt martor, care să semneze şi el mandatul; altminteri, mandatul este invalid.
§ 4. Dacă mandantul, înainte ca procuratorul să încheie în numele lui, a revocat mandatul
sau a devenit alienat mintal, căsătoria este invalidă, chiar dacă procuratorul sau cealaltă parte
contractantă nu ştia acest lucru.
Can. 1106 – Căsătoria poate fi încheiată cu ajutorul unui traducător; totuşi, parohul să nu
asiste la ea, dacă nu este sigur că traducătorul este vrednic de crezare.
Can. 1107 – Chiar dacă o căsătorie a fost încheiată în mod invalid din cauza unui
impediment sau a unui defect de formă, se presupune că rămâne consimţământul dat, până se
constată revocarea lui.

CAPITOLUL V
Forma celebrării căsătoriei
Can. 1108 – § 1. Sunt valide numai acele căsătorii care sunt încheiate în faţa Ordinariului
locului sau a parohului locului, ori în faţa unui preot sau diacon delegat de unul dintre ei ca să
asiste şi, în plus, în faţa a doi martori, conform dispoziţiilor canoanelor care urmează,
rămânând în vigoare excepţiile prevăzute în cann. 144, 1112, § 1, 1116 şi 1127, §§ 1 şi 2.

186

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

189

§ 2. Asistent la căsătorie este numai acela care, fiind prezent, cere manifestarea
consimţământului contractanţilor şi o primeşte în numele Bisericii.
Can. 1109 – Dacă nu au fost excomunicaţi sau interzişi sau suspendaţi de la oficiu, ori
declaraţi ca atare, printr-o sentinţă sau printr-un decret, Ordinariul locului şi parohul asistă
valid în virtutea oficiului, în cadrul teritoriului lor, nu numai căsătoriile supuşilor, dar şi
căsătoriile acelora care nu sunt supuşii lor, cu condiţia ca unul dintre aceştia să fie de rit latin.
Can. 1110 – Ordinariul personal şi parohul personal asistă în mod valid, în virtutea
oficiului, numai căsătoria acelor miri dintre care cel puţin unul este supus în cadrul
jurisdicţiei lor.
Can. 1111 – § 1. Atât timp cât îşi exercită în mod valid oficiul, Ordinariul locului şi
parohul pot delega, în cadrul teritoriului propriu, preoţilor şi diaconilor facultatea, chiar
generală, de a asista căsătoriile.
§ 2. Pentru ca delegarea facultăţii de a asista căsătoriile să fie validă, trebuie dată în mod
expres unor persoane precise; dacă este vorba de o delegare specială, trebuie dată pentru o
căsătorie precisă; dacă însă este vorba de o delegare generală, trebuie dată în scris.
Can. 1112 – § 1. Unde nu există nici preoţi, nici diaconi, Episcopul diecezan, având
părerea favorabilă a Conferinţei Episcopilor şi obţinând permisiunea de la Sfântul Scaun,
poate delega unii laici să asiste căsătoriile.
§ 2. Să fie un laic apt, capabil de a-i instrui pe viitorii soţi, şi bine pregătit, pentru a celebra
cum se cuvine liturgia căsătoriei.
Can. 1113 – Înainte de a se acorda delegaţia specială, să se întreprindă tot ceea ce dreptul
stabileşte pentru dovedirea stării libere.
Can. 1114 – Asistentul la căsătorie acţionează în mod ilicit dacă nu are certitudinea cu
privire la starea liberă a contractanţilor, conform dreptului, şi, când e posibil, cu privire la
permisiunea parohului, ori de câte ori asistă în virtutea delegaţiei generale.
Can. 1115 – Căsătoriile să se celebreze în parohia în care una dintre părţile contractante
îşi are domiciliul sau cvasidomiciliul, sau în parohia în care locuieşte de o lună de zile, iar
dacă este vorba de pribegi, în parohia în care ei locuiesc de fapt; cu permisiunea Ordinariului
propriu sau a parohului propriu, pot fi celebrate şi în altă parte.
Can. 1116 – § 1. Dacă nu este posibil să se aibă, fără un neajuns grav, un asistent
competent conform dreptului sau la care să se poată merge, cei care intenţionează să încheie
căsătorie o pot încheia valid şi licit numai în faţa martorilor:
1° în pericol de moarte;
2° în afara pericolului de moarte, cu condiţia să se prevadă în mod prudent că această
situaţie va dura o lună de zile.
§ 2. În ambele cazuri, dacă există un alt preot sau diacon care poate fi prezent, trebuie să
fie chemat şi, împreună cu martorii, să fie prezent la celebrarea căsătoriei, rămâ-nând validă
căsătoria încheiată numai în faţa martorilor.

187

190

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1117 – Forma stabilită în canoanele de mai sus trebuie respectată dacă cel puţin una
dintre părţile care încheie căsătoria este botezată în Biserica Catolică, sau a fost primită în
această Biserică, şi nu s-a îndepărtat de ea printr-un act formal, rămânând neschimbate
dispoziţiile can. 1127, § 2.
Can. 1118 – § 1. Căsătoria între catolici sau o parte catolică şi o parte necatolică botezată
să se celebreze în biserica parohială; va putea fi celebrată într-o altă biserică sau într-un
oratoriu cu permisiunea Ordinariului locului sau a parohului.
§ 2. Ordinariul locului poate permite ca o căsătorie să fie celebrată într-un alt loc potrivit.
§ 3. Căsătoria între o parte catolică şi o parte nebotezată va putea fi celebrată într-o
biserică sau într-un alt loc potrivit.
Can. 1119 – Cu excepţia cazului de necesitate, în celebrarea căsătoriei să se respecte
rânduielile prescrise de cărţile liturgice aprobate de Biserică sau introduse de cutume
legitime.
Can. 1120 – Conferinţa Episcopilor poate să redacteze un ritual propriu pentru căsătorie,
care va trebui să fie recunoscut de Sfântul Scaun, adaptat obiceiurilor locurilor şi popoarelor,
potrivite cu spiritul creştin, rămânând totuşi neatinsă legea conform căreia cel care asistă la
căsătorie, fiind prezent personal, să ceară şi să primească manifestarea consimţământului
contractanţilor.
Can. 1121 – § 1. După celebrarea căsătoriei, parohul locului celebrării sau cel care îl
înlocuieşte, chiar dacă nici unul dintre ei nu a fost de faţă, să înregistreze cât mai curând în
registrul de căsătorii numele soţilor, al asistentului şi al martorilor, locul şi ziua celebrării
căsătoriei, după modelul stabilit de Conferinţa Episcopilor sau de Episcopul diecezan.
§ 2. Ori de câte ori se încheie o căsătorie în conformitate cu can. 1116, preotul sau
diaconul, dacă a fost prezent la celebrare, sau, în caz contrar, martorii au obligaţia în mod
solidar cu contractanţii de a informa cât mai urgent parohul sau Ordinariul locului despre
căsătoria încheiată.
§ 3. Cât priveşte căsătoria încheiată cu dispensă de la forma canonică, Ordinariul locului
care a acordat dispensa să aibă grijă ca dispensa şi celebrarea să fie înregistrate în registrul de
căsătorii, atât în cel al curiei, cât şi în cel al parohiei proprii a părţii catolice, al cărei paroh a
făcut investigaţiile cu privire la starea liberă; partea catolică are obligaţia de a-l informa cât
mai curând pe acelaşi Ordinariu şi pe paroh despre celebrarea căsătoriei, indicând şi locul
celebrării, precum şi forma publică ce a fost respectată.
Can. 1122 – § 1. Căsătoria încheiată să fie notată şi în registrul de botezaţi, în care este
înregistrat Botezul soţilor.
§ 2. Dacă un soţ nu a încheiat căsătoria în parohia în care a fost botezat, parohul locului
celebrării să-l informeze cât mai curând despre căsătoria încheiată pe parohul locului unde a
fost administrat Botezul.
Can. 1123 – Când o căsătorie este convalidată în forul extern, sau este declarată nulă, sau
este desfăcută în mod legitim din alt motiv decât moartea, să fie informat despre aceasta
188

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

191

parohul locului celebrării căsătoriei, pentru a face notarea necesară în registrele de căsătorii şi
de botezaţi.

CAPITOLUL VI
Căsătoriile mixte
Can. 1124 – Fără permisiunea expresă a autorităţii competente, este interzisă căsătoria
între două persoane botezate, dintre care una a fost botezată în Biserica Catolică, sau a fost
primită în sânul ei după Botez, şi nu a părăsit-o printr-un act formal, iar cealaltă este înscrisă
la o Biserică sau o comunitate eclezială ce nu este în comuniune deplină cu Biserica Catolică.
Can. 1125 – Ordinariul locului poate acorda permisiunea dacă există un motiv just şi
raţional; să o acorde numai după ce au fost îndeplinite următoarele condiţii:
1° partea catolică să declare că este gata să evite pericolele de a părăsi credinţa şi să
promită cu sinceritate că va face tot ce-i stă în putinţă ca toţi copiii să fie botezaţi şi educaţi în
Biserica Catolică;
2° cealaltă parte să fie informată la momentul potrivit despre promisiunile ce trebuie să le
facă partea catolică, astfel încât să existe certitudinea că ea este cu adevărat conştientă de
promisiunea şi de obligaţiile părţii catolice;
3° ambele părţi să fie instruite cu privire la scopurile şi proprietăţile esenţiale ale
căsătoriei, care nu trebuie să fie excluse de nici unul dintre cei doi contractanţi.
Can. 1126 – Este datoria Conferinţei Episcopilor de a stabili atât modul cum trebuie
făcute aceste declaraţii şi promisiuni, care sunt mereu necesare, cât şi modul prin care să se
constate despre ele în forul extern, precum şi modul în care să fie informată partea necatolică.
Can. 1127 – § 1. În ce priveşte forma ce trebuie folosită la căsătoria mixtă, să se respecte
dispoziţiile can. 1108; totuşi, dacă partea catolică încheie căsătorie cu o parte necatolică de rit
oriental, forma canonică a celebrării trebuie respectată numai pentru liceitate; pentru
validitate, însă, e necesară intervenţia slujitorului sacru, respectându-se celelalte norme
prescrise de drept.
§ 2. Dacă dificultăţi grave împiedică respectarea formei canonice, Ordinariul locului părţii
catolice are dreptul de a dispensa de la ea în fiecare caz aparte, după ce totuşi l-a consultat pe
Ordinariul locului în care se celebrează căsătoria, rămânând necesară, pentru validitate, o
anumită formă publică de celebrare; îi revine Conferinţei Episcopilor datoria de a stabili
norme după care sus numita dispensă să fie acordată, urmându-se criterii comune.
§ 3. Este interzis, atât înainte, cât şi după celebrarea canonică prevăzută de § 1, de a se
săvârşi o altă celebrare religioasă a aceleiaşi căsătorii pentru a da sau a reînnoi
consimţământul matrimonial; de asemenea, să nu aibă loc o celebrare religioasă în care
asistentul catolic şi slujitorul necatolic, îndeplinind fiecare ritul propriu, să ceară
consimţământul părţilor.
Can. 1128 – Ordinariii locului şi ceilalţi păstori sufleteşti să aibă grijă ca soţului catolic şi
copiilor născuţi dintr-o căsătorie mixtă să nu le lipsească asistenţa spirituală, necesară pentru
îndeplinirea obligaţiilor proprii, şi să-i ajute pe soţi să păstreze unitatea vieţii conjugale şi
familiale.

189

192

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1129 – Dispoziţiile cann. 1127 şi 1129 trebuie aplicate şi în cazul căsătoriilor cărora
li se opune impedimentul de disparitate de cult, despre care vorbeşte can. 1086, § 1.

CAPITOLUL VII
Celebrarea secretă a căsătoriei
Can. 1130 – Dintr-un motiv grav şi urgent, Ordinariul locului poate permite ca o căsătorie
să fie celebrată în secret.
Can. 1131 – Permisiunea de a celebra căsătoria în secret comportă:
1° obligaţia de a se face în secret investigaţiile ce trebuie să aibă loc înainte de căsătorie;
2° obligaţia ca secretul privind celebrarea căsătoriei să fie păstrat de Ordinariul locului, de
asistent, de martori şi de soţi.
Can. 1132 – Obligaţia de a păstra secretul, despre care vorbeşte can. 1131, nr. 2, încetează
pentru Ordinariul locului în cazul când păstrarea secretului poate cauza un scandal grav sau o
ofensă gravă faţă de sfinţenia căsătoriei, iar acest lucru să fie adus la cunoştinţa părţilor
înainte de celebrarea căsătoriei.
Can. 1133 – Căsătoria celebrată în secret să fie înscrisă numai în registrul special, ce
trebuie păstrat în arhiva secretă a curiei.

CAPITOLUL VIII
Efectele căsătoriei
Can. 1134 – Din căsătoria validă ia naştere între soţi un legământ, prin natura sa perpetuu
şi exclusiv; în plus, în căsătoria creştină, soţii sunt întăriţi şi într-un fel consacraţi printr-un
sacrament special pentru îndatoririle şi demnitatea stării lor.
Can. 1135 – Ambii soţi au drepturi şi îndatoriri egale cu privire la tot ceea ce ţine de
comunitatea vieţii conjugale.
Can. 1136 – Părinţii au obligaţia foarte gravă şi dreptul primar de a se îngriji, după
puterile lor, de educaţia copiilor, atât fizică, socială şi culturală, cât şi morală şi religioasă.
Can. 1137 – Sunt legitimi copiii zămisliţi ori născuţi dintr-o căsătorie validă sau din una
putativă.
Can. 1138 – § 1. Este tată acela care e dovedit de căsătoria legitimă, dacă nu se constată
contrariul cu argumente evidente.
§ 2. Se presupune că sunt legitimi copiii născuţi cel puţin după 180 de zile de la data
celebrării căsătoriei, sau în decurs de 300 zile de la data încetării vieţii conjugale.
Can. 1139 – Copiii ilegitimi devin legitimi prin căsătoria ulterioară a părinţilor, fie validă,
fie putativă, sau prin rescript de la Sfântul Scaun.

190

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

193

Can. 1140 – Cu privire la efectele canonice, copiii deveniţi legitimi sunt echivalaţi în toate
copiilor legitimi, dacă nu este prevăzut în mod expres altfel de către drept.

CAPITOLUL IX
Separarea soţilor
ART. 1
Desfacerea legământului
Can. 1141 – Căsătoria validă şi consumată nu poate fi desfăcută de nici o putere
omenească şi din nici un motiv, decât de moarte.
Can. 1142 – Căsătoria neconsumată, încheiată între botezaţi sau între o parte botezată şi o
parte nebotezată, poate fi desfăcută, dintr-un motiv just, de Pontiful Roman, la cererea
ambelor părţi sau a uneia dintre ele, chiar dacă cealaltă parte nu este de acord.
Can. 1143 – § 1. Căsătoria încheiată de doi nebotezaţi se desface, în virtutea privilegiului
paulin, în favoarea credinţei părţii care a primit Botezul, prin însuşi faptul că această parte
încheie o nouă căsătorie, cu condiţia ca partea nebotezată să se separe.
§ 2. Se consideră că partea nebotezată se separă, dacă nu vrea să coabiteze cu partea
botezată în mod paşnic fără a-l ofensa pe Creator, în afară de cazul când partea botezată i-a
dat, după primirea Botezului, părţii nebotezate un motiv just de a se separa.
Can. 1144 – § 1. Ca partea botezată să încheie în mod valid o nouă căsătorie, partea
nebotezată trebuie întrebată dacă nu cumva:
1° vrea şi ea să primească Botezul;
2° vrea cel puţin să coabiteze în mod paşnic cu partea botezată, fără să-l ofenseze pe
Creator.
§ 2. Această interpelare trebuie făcută după Botez; totuşi, Ordinariul locului poate permite,
dintr-un motiv grav, ca interpelarea să aibă loc înainte de Botez; mai mult, poate dispensa de
interpelare, fie înainte fie după Botez, numai să rezulte, pe baza unei proceduri cel puţin
sumare şi extrajudiciare, că interpelarea nu poate fi făcută sau că e inutilă.
Can. 1145 – § 1. În mod normal, interpelarea să fie făcută sub autoritatea Ordinariului
locului al părţii convertite; acest Ordinariu să acorde celeilalte părţi, dacă ea cere acest lucru,
un termen pentru a răspunde, avertizând-o totuşi că, dacă acest termen a trecut în mod inutil,
tăcerea ei va fi considerată răspuns negativ.
§ 2. Interpelarea este validă chiar dacă este făcută în mod particular de însăşi partea
convertită; mai mult, este şi licită, dacă forma prescrisă mai sus nu poate fi respectată.
§ 3. În ambele cazuri, trebuie să se constate în mod legitim în forul extern că interpelarea a
avut loc şi care a fost rezultatul ei.
Can. 1146 – Partea botezată are dreptul de a încheia o căsătorie nouă cu o parte catolică:
1° dacă cealaltă parte a răspuns negativ la interpelare sau interpelarea a fost omisă în mod
legitim;
191

194

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° dacă partea nebotezată, consultată deja sau nu, mai întâi a perseverat în coabitarea
paşnică fără să-l ofenseze pe Creator, dar ulterior s-a separat fără un motiv just, rămânând
valabile dispoziţiile cann. 1144 şi 1145.
Can. 1147 – Ordinariul locului poate totuşi permite, dintr-un motiv grav, ca partea
botezată, prevalându-se de privilegiul paulin, să încheie căsătorie cu o parte necatolică,
botezată sau nebotezată, respectându-se dispoziţiile canoanelor despre căsătoriile mixte.
Can. 1148 – § 1. Dacă bărbatului nebotezat care a avut în acelaşi timp mai multe femei
nebotezate îi este greu să rămână cu prima dintre ele după ce a primit Botezul în Biserica
Catolică, poate reţine una dintre ele, îndepărtându-le pe celelalte. Acelaşi lucru este valabil şi
pentru femeia nebotezată, care ar avea în acelaşi timp mai mulţi bărbaţi nebotezaţi.
§ 2. În cazurile prevăzute de § 1, după ce s-a primit Botezul, căsătoria trebuie încheiată
după forma canonică, respectându-se, dacă e necesar, dispoziţiile referitoare la căsătoriile
mixte şi celelalte dispoziţii ale dreptului.
§ 3. Ţinându-se seama de condiţia morală, socială şi economică a locurilor şi a
persoanelor, Ordinariul locului să aibă grijă să fie luate măsuri suficiente privind nevoile
materiale ale primei soţii şi ale celorlalte înlăturate, potrivit cu normele dreptăţii, ale carităţii
creştine şi ale echităţii naturale.
Can. 1149 – Persoana nebotezată care, după ce a primit Botezul în Biserica Catolică, nu
poate restabili coabitarea cu partea nebotezată, din cauza prizonieratului sau a persecuţiei,
poate să încheie o altă căsătorie, chiar dacă între timp cealaltă parte a primit Botezul,
rămânând valabilă dispoziţia can. 1141.
Can. 1150 – În caz de dubiu, privilegiul credinţei se bucură de ocrotirea dreptului.

ART. 2
Separarea fără desfacerea legământului
Can. 1151 – Soţii au datoria şi dreptul de a respecta convieţuirea conjugală, dacă nu-i
scuteşte un motiv legitim.
Can. 1152 – § 1. Deşi se recomandă stăruitor ca partea nevinovată, determinată de
dragostea creştină şi preocupată de binele familiei, să nu refuze părţii adultere iertarea şi să
nu rupă viaţa conjugală, totuşi, dacă nu i-a iertat explicit sau tacit vinovăţia, are dreptul de a
întrerupe convieţuirea conjugală, în afară de cazul când a consimţit la adulter, sau a constituit
cauza acestuia, sau a săvârşit ea însăşi adulter.
§ 2. Iertarea tacită are loc dacă partea nevinovată, după ce a fost informată despre adulter,
a trăit de bunăvoie şi cu sentiment marital cu partea vinovată; în schimb, se presupune, dacă a
menţinut timp de şase luni convieţuirea conjugală şi nu a recurs la autoritatea ecleziastică sau
civilă.
§ 3. Dacă partea nevinovată a întrerupt din proprie iniţiativă convieţuirea conjugală, să
prezinte, în termen de şase luni, cauza de separare în faţa autorităţii ecleziastice competente

192

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

195

care, examinând toate circumstanţele, va aprecia dacă e posibil ca partea nevinovată să ierte
vinovăţia şi să nu rămână separată la nesfârşit.
Can. 1153 – § 1. Dacă unul dintre soţi constituie un pericol grav de ordin fie spiritual, fie
trupesc, pentru celălalt soţ sau pentru copii, sau face în alt mod ca viaţa în comun să fie prea
dură, îi dă celuilalt soţ un motiv legitim de a se separa, cu permisiunea Ordinariului locului,
iar dacă însăşi aşteptarea constituie un pericol, chiar din proprie iniţiativă.
§ 2. În toate cazurile, încetând motivul de separare, trebuie restaurată convieţuirea
conjugală, dacă autoritatea ecleziastică nu stabileşte altfel.
Can. 1154 – După ce s-a stabilit separarea soţilor, trebuie întotdeauna să se ia măsuri
corespunzătoare privind întreţinerea necesară şi educarea copiilor.
Can. 1155 – Soţul nevinovat poate în chip lăudabil să-l admită din nou pe celălalt soţ la
viaţa conjugală, iar în acest caz, să renunţe la dreptul de separare.

CAPITOLUL X
Convalidarea căsătoriei
ART. 1
Convalidarea simplă
Can. 1156 – § 1. Pentru a convalida o căsătorie nulă din cauza unui impediment dirimant,
este necesar să înceteze impedimentul sau să se dea dispensă şi ca cel puţin partea conştientă
de impediment să reînnoiască consimţământul.
§ 2. Această reînnoire este impusă de dreptul ecleziastic pentru validitatea căsătoriei, chiar
dacă iniţial ambele părţi au dat consimţământul şi nu l-au revocat ulterior.
Can. 1157 – Reînnoirea consimţământului trebuie să fie un nou act de voinţă faţă de
căsătoria pe care persoana care o reînnoieşte ştie sau opinează că a fost nulă chiar de la
început.
Can. 1158 – § 1. Dacă impedimentul este public, consimţământul trebuie reînnoit de
ambele părţi după forma canonică, rămânând neschimbată dispoziţia can. 1127, § 2.
§ 2. Dacă impedimentul nu poate fi dovedit, este suficientă reînnoirea consimţământului în
particular şi în secret, şi anume, de către partea care este conştientă de el, cu condiţia ca
partea cealaltă să persevereze în consimţământul dat, sau de către ambele părţi, dacă
impedimentul este cunoscut de amândouă părţile.
Can. 1159 – § 1. Căsătoria nulă din cauza unui defect de consimţământ este convalidată
dacă partea care nu consimţise consimte în prezent, cu condiţia să rămână consimţământul dat
de partea cealaltă.

193

196

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă defectul de consimţământ nu poate fi dovedit, este suficient ca partea care nu
consimţise să-şi dea consimţământul în particular şi în secret.
§ 3. Dacă defectul de consimţământ poate fi dovedit, este necesar să fie dat
consimţământul după forma canonică.
Can. 1160 – Căsătoria nulă din cauza unui defect de formă, ca să devină validă, trebuie să
fie încheiată din nou după forma canonică, rămânând neschimbată dispoziţia can. 1127, § 2.

ART. 2
Convalidarea radicală
Can. 1161 – § 1. Convalidarea radicală a unei căsătorii nule este convalidarea ei fără
reînnoirea consimţământului, acordată de autoritatea competentă, şi include dispensa de
impediment, dacă există, şi de forma canonică, dacă nu a fost respectată, precum şi
retroactivitatea efectelor canonice.
§ 2. Convalidarea are loc din momentul acordării favorului, în schimb, retroactivitatea,
dacă nu este stabilit în mod expres altfel, merge înapoi până la momentul celebrării căsătoriei.
§ 3. Să nu se acorde convalidarea radicală, dacă nu este probabil că părţile vor să
persevereze în viaţa conjugală.
Can. 1162 – § 1. Dacă lipseşte consimţământul ambelor părţi, sau al uneia dintre ele,
căsătoria nu poate fi convalidată radical, fie că la început consimţământul nu a fost dat, fie că
a fost dat, dar ulterior a fost revocat.
§ 2. Dacă însă consimţământul a lipsit la început, dar a fost dat ulterior, convalidarea poate
fi acordată din momentul în care a fost dat consimţământul.
Can. 1163 – § 1. Căsătoria nulă din cauza unui impediment sau din cauza unui defect
privind forma legitimă poate fi convalidată radical, cu condiţia să rămână consimţământul
ambelor părţi.
§ 2. Căsătoria nulă din cauza unui impediment de drept natural sau de drept divin pozitiv
poate fi convalidată radical numai după ce a încetat impedimentul.
Can. 1164 – Convalidarea radicală poate fi acordată în mod valid chiar şi fără ştirea uneia
sau a ambelor părţi; însă să nu se acorde decât dintr-un motiv grav.
Can. 1165 – § 1. Convalidarea radicală poate fi acordată de Scaunul Apostolic.
§ 2. Poate fi acordată de Episcopul diecezan pentru fiecare caz în parte, chiar dacă în
aceeaşi căsătorie există împreună mai multe cauze de nulitate, îndeplinindu-se, în cazul
convalidării unei căsătorii mixte, condiţiile prevăzute de can. 1125; în schimb nu poate fi
acordată de Episcopul diecezan dacă există un impediment a cărui dispensă este rezervată
Scaunului Apostolic, conform can. 1078, § 2, sau dacă este vorba de un impediment de drept
natural sau de drept divin pozitiv care deja a încetat.

194

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

197

PARTEA A II-A
Celelalte acte ale cultului divin
TITLUL I
Sacramentaliile
Can. 1166 – Sacramentaliile sunt semne sacre prin care, datorită unei asemănări cu
sacramentele, sunt semnificate şi, prin puterea de mijlocire a Bisericii, sunt obţinute efecte
mai ales spirituale.
Can. 1167 – § 1. Numai Scaunul Apostolic poate să stabilească noi sacramentalii ori să le
interpreteze în mod autentic pe cele deja acceptate, să desfiinţeze sau să schimbe vreunul
dintre ele.§ 2. La celebrarea sau administrarea sacramentaliilor să se respecte cu grijă
ritualurile şi formulele aprobate de autoritatea Bisericii.
Can. 1168 – Slujitorul sacramentaliilor este clericul înzestrat cu puterea necesară; unele
sacramentalii pot fi administrate, conform normelor cărţilor liturgice, după aprecierea
Ordinariului locului, chiar şi de laici, înzestraţi cu calităţi adecvate.
Can. 1169 – § 1. Pot săvârşi în mod valid consacrările şi dedicările cei care sunt însemnaţi
cu caracterul episcopal, precum şi preoţii care au permisiunea din partea dreptului sau printro concesiune legală.
§ 2. Binecuvântările pot fi împărţite de orice preot, cu excepţia acelora care sunt rezervate
Pontifului Roman sau Episcopului.
§ 3. Diaconul poate împărţi numai binecuvântările permise în mod expres de către drept.
Can. 1170 – Binecuvântările, care, în primul rând, trebuie împărţite catolicilor, pot fi date
şi catecumenilor, ba chiar şi necatolicilor, dacă nu există o oprelişte din partea Bisericii.
Can. 1171 – Lucrurile sacre, care sunt destinate cultului divin prin dedicare sau
binecuvântare, să fie tratate cu respect şi să nu fie folosite în scopuri profane sau improprii,
chiar dacă aparţin unor persoane private.
Can. 1172 – § 1. Nimeni nu poate săvârşi în mod legitim exorcisme asupra celor posedaţi,
dacă nu a obţinut permisiunea specială şi expresă de la Ordinariul locului.
§ 2. Ordinariul locului să acorde această permisiune numai preotului înzestrat cu evlavie,
ştiinţă, prudenţă şi integritate morală.

TITLUL II
Liturgia orelor
Can. 1173 – Biserica, îndeplinind funcţia sacerdotală a lui Cristos, celebrează liturgia
orelor prin care, ascultându-l pe Dumnezeu care vorbeşte poporului său şi actualizând
evenimentul mântuirii, îl laudă şi îl imploră fără încetare prin cânt şi rugăciune, pentru
mântuirea lumii întregi.
195

198

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1174 – § 1. Au obligaţia de a celebra liturgia orelor clericii, conform can. 276, § 2,
nr. 3; în schimb, membrii institutelor de viaţă consacrată şi ai societăţilor de viaţă apostolică,
conform constituţiilor proprii.
§ 2. Chiar şi ceilalţi credincioşi sunt invitaţi stăruitor să participe, în funcţie de împrejurări,
la liturgia orelor, deoarece este vorba de o acţiune a Bisericii.
Can. 1175 – La celebrarea liturgiei orelor să se respecte, pe cât e posibil, timpul real al
fiecărei ore.

TITLUL III
Funeraliile ecleziastice
Can. 1176 – § 1. Credincioşii creştini decedaţi trebuie să beneficieze de funeralii
ecleziastice, conform dreptului.
§ 2. Funeraliile ecleziastice, prin care Biserica cere ajutorul spiritual pentru cei morţi,
cinsteşte trupurile acestora şi, în acelaşi timp, le dă celor vii mângâierea speranţei, trebuie
celebrate conform legilor liturgice.
§ 3. Biserica recomandă stăruitor ca să păstreze piosul obicei de a se înhuma trupurile
celor morţi; totuşi, nu interzice incinerarea, în afară de cazul când aceasta a fost aleasă din
motive contrare învăţăturii creştine.

CAPITOLUL I
Celebrarea funeraliilor
Can. 1177 – § 1. Pentru fiecare credincios decedat, funeraliile trebuie celebrate, în
general, în biserica parohiei proprii.
§ 2. Este totuşi permis ca fiecare credincios, sau cei care au datoria de a se îngriji de
funeraliile unui credincios decedat, să aleagă pentru funeralii o altă biserică, cu
consimţământul responsabilului acesteia, fiind informat parohul propriu al celui decedat.
§ 3. Dacă moartea a survenit în afara parohiei proprii, iar trupul neînsufleţit nu a fost
transportat în această parohie şi nici nu a fost aleasă în mod legitim o altă biserică pentru
funeralii, acestea să fie celebrate în biserica parohiei în care a survenit moartea, în afară de
cazul când dreptul particular a desemnat o altă biserică.
Can. 1178 – Funeraliile Episcopului diecezan să fie celebrate în biserica catedrală proprie,
dacă el nu a ales o altă biserică.
Can. 1179 – Funeraliile călugărilor sau ale membrilor unei societăţi de viaţă apostolică să
fie celebrate, în general, în biserica proprie sau în oratoriul propriu, de către Superior, dacă
institutul şi societatea sunt clericale, altminteri, de către capelan.

196

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

199

Can. 1180 – § 1. Dacă parohia are cimitir propriu, credincioşii decedaţi să fie
înmormântaţi în acesta, în afară de cazul când însuşi defunctul sau cei care au datoria de a se
îngriji de înmormântarea lui au ales în mod legitim un alt cimitir.
§ 2. Dacă nu sunt opriţi de către drept, tuturor li se permite să-şi aleagă cimitirul unde să
fie înmormântaţi.
Can. 1181 – Referitor la ofertele făcute cu ocazia funeraliilor, să se respecte dispoziţiile
can. 1264, avându-se totuşi grijă ca la înmormântări să nu se facă nici o preferinţă de
persoane, iar cei nevoiaşi să nu fie lipsiţi de funeraliile ce li se cuvin.
Can. 1182 – După ce a avut loc înmormântarea, să se facă înregistrarea în registrul
decedaţilor, conform normelor dreptului particular.

CAPITOLUL II
Persoanele cărora trebuie să li se aprobe
sau să li se refuze funeraliile ecleziastice
Can. 1183 – § 1. În privinţa funeraliilor, catecumenii sunt echivalaţi credincioşilor
creştini.
§ 2. Ordinariul locului poate permite să se acorde funeralii ecleziastice copiilor, pe care
părinţii intenţionau să-i boteze, dar care au decedat înainte de Botez.
§ 3. După aprecierea prudentă a Ordinariului locului, pot fi acordate funeralii ecleziastice
botezaţilor înscrişi la o Biserică sau la o comunitate eclezială necatolică, dacă nu se constată
că voinţa lor este contrară şi numai dacă nu e posibil să se aibă un slujitor propriu.
Can. 1184 – § 1. Dacă înainte de moarte nu au dat nici un semn de pocăinţă, trebuie să fie
lipsiţi de funeralii ecleziastice:
1° apostaţii, ereticii şi schismaticii notorii;
2° cei care au ales incinerarea propriului trup din motive contrare credinţei creştine;
3° ceilalţi păcătoşi învederaţi, cărora nu este posibil să li se acorde funeralii ecleziastice fără
scandal public pentru credincioşi.
§ 2. Dacă există vreun dubiu, să fie consultat Ordinariul locului şi să se rămână la decizia
lui.
Can. 1185 – Celui exclus de la înmormântarea ecleziastică trebuie să i se refuze şi orice
Liturghie de înmormântare.

TITLUL IV
Cultul sfinţilor, al imaginilor sacre şi al relicvelor
Can. 1186 – Pentru a favoriza sfinţenia poporului lui Dumnezeu, Biserica încredinţează
credincioşilor creştini o specială şi filială cinstire a Sfintei Maria, pururea Fecioară, Maica lui
Dumnezeu, pe care Cristos a stabilit-o Mamă a tuturor oamenilor şi promovează cultul
197

200

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

adevărat şi autentic al altor Sfinţi, care îi edifică cu exemplul lor pe credincioşii creştini şi îi
ocrotesc cu mijlocirea lor.
Can. 1187 – Este permis ca numai acei slujitori ai lui Dumnezeu să fie cinstiţi prin cult
public, care au fost înscrişi, prin autoritatea Bisericii, în rândul Sfinţilor sau al Fericiţilor.
Can. 1188 – Să se păstreze practica de a se expune în biserici imagini sacre spre a fi
cinstite de credincioşi; totuşi, să fie expuse în număr moderat şi într-o ordine adecvată, ca să
nu trezească admiraţia exagerată din partea poporului creştin şi să nu se dea ocazia unei
devoţiuni mai puţin corecte.
Can. 1189 – Imaginile preţioase, adică acelea care se remarcă prin vechime, prin valoare
artistică sau prin cult, expuse în biserici sau oratorii spre a fi cinstite de credincioşi, când
necesită reparaţii, să nu fie niciodată restaurate fără permisiunea, dată în scris, a Ordinariului
care, înainte de a o acorda, trebuie să consulte specialişti.
Can. 1190 – § 1. Este absolut interzisă vânzarea relicvelor sacre.
§ 2. Relicvele importante, ca şi cele ce sunt foarte cinstite de popor, nu pot fi în nici un fel
înstrăinate în mod valid şi nici nu pot fi transferate definitiv fără permisiunea Scaunului
Apostolic.
§ 3. Dispoziţia § 2 este valabilă şi pentru imaginile care, într-o biserică, sunt foarte
venerate de popor.

TITLUL V
Votul şi jurământul
CAPITOLUL I
Votul
Can. 1191 – § 1. Votul, adică făgăduinţa deliberată şi liberă făcută lui Dumnezeu cu
privire la un bun posibil şi superior, trebuie împlinit pe temeiul virtuţii religiei.
§ 2. Dacă nu sunt opriţi de către drept, pot face vot toţi cei care au uzul suficient al
raţiunii.
§ 3. Votul făcut sub frica gravă şi injustă sau prin dol este nul ipso iure.
Can. 1192 – § 1. Votul este public, dacă este acceptat de Superiorul legitim în numele
Bisericii, altminteri este privat.
§ 2. Este solemn dacă este recunoscut ca atare de Biserică; altminteri, este simplu.
§ 3. Este personal, dacă cel care îl face făgăduieşte o faptă; este real, dacă cel care îl face
făgăduieşte un lucru; este mixt votul personal şi real în acelaşi timp.
Can. 1193 – Prin natura sa, votul nu-l obligă decât pe acela care îl face.
198

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

201

Can. 1194 – Votul încetează: prin expirarea timpului fixat pentru îndeplinirea obligaţiei,
prin schimbarea substanţială a materiei promise, prin lipsa condiţiei de care votul depinde sau
prin încetarea cauzei lui finale, prin dispensă şi prin comutare.
Can. 1195 – Cine are putere asupra materiei votului poate suspenda obligativitatea votului
atât timp cât împlinirea lui îi aduce un prejudiciu.
Can. 1196 – În afară de Pontiful Roman, mai pot dispensa de voturile private, dintr-un
motiv just şi cu condiţia ca dispensa să nu lezeze un drept câştigat de terţe persoane:
1° Ordinariul locului şi parohul, în cazul tuturor supuşilor lor şi al străinilor;
2° Superiorul unui institut călugăresc sau al unei societăţi de viaţă apostolică, dacă sunt
clericale şi de drept pontifical, în cazul membrilor, al novicilor şi al persoanelor care trăiesc
zi şi noapte în casa institutului sau a societăţii;
3° cei cărora le-a fost delegată puterea de a dispensa de către Scaunul Apostolic sau de
către Ordinariul locului.
Can. 1197 – Ceea ce a fost făgăduit printr-un vot privat poate fi schimbat într-un bun
superior sau în unul egal de către persoana care a făcut votul; într-un bun mai mic, numai de
către cel care are facultatea de a dispensa în conformitate cu can. 1196.
Can. 1198 – Voturile făcute înainte de profesiunea călugărească sunt suspendate câtă
vreme cel care le-a făcut rămâne în institut.

CAPITOLUL II
Jurământul
Can. 1199 – § 1. Jurământul, adică invocarea Numelui divin ca martor al adevărului, nu
poate fi făcut decât în adevăr, cu discernământ şi după dreptate.
§ 2. Jurământul pe care îl cer sau îl admit canoanele nu poate fi făcut în mod valid prin
procurator.
Can. 1200 – § 1. Cine jură în mod liber că va face ceva are o obligaţie specială de
religiune de a îndeplini ceea ce a întărit prin jurământ.
§ 2. Jurământul obţinut prin dol, violenţă sau frică gravă este nul ipso iure.
Can. 1200 – § 1. Cine jură în mod liber că va face ceva are o obligaţie specială de
religiune de a îndeplini ceea ce a întărit prin jurământ.
§ 2. Jurământul obţinut prin dol, violenţă sau frică gravă este nul ipso iure.
Can. 1201 – § 1. Jurământul promisoriu urmează natura şi condiţiile actului de care este
legat.
§ 2. Dacă jurământul este legat de un act care aduce direct o pagubă altora sau prejudiciază
binele public sau mântuirea veşnică, prin aceasta un astfel de act nu dobândeşte nici o putere.

199

202

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1202 – Obligaţia ce rezultă dintr-un jurământ promisoriu încetează:
1° dacă este iertată de către cel în interesul căruia fusese făcut jurământul;
2° dacă materia jurământului se schimbă în mod substanţial, sau dacă, schimbându-se
circumstanţele, devine sau rea sau complet indiferentă, sau, în sfârşit, împiedică un bine
superior;
3° dacă încetează motivul final sau condiţia sub care, eventual, a fost făcut jurământul;
4° prin dispensă, prin comutare, în conformitate cu can. 1203.
Can. 1203 – Cei care pot să suspende, să dispenseze şi să schimbe votul au aceeaşi putere
şi sub aceleaşi condiţii şi cu privire la jurământul promisoriu; dacă însă dispensa de un
jurământ constituie o daună pentru alţii care refuză să ierte obligaţia, numai Scaunul
Apostolic poate dispensa de acest jurământ.
Can. 1204 – Jurământul trebuie interpretat în mod strict după drept şi după intenţia celui care
jură sau, dacă acesta acţionează din dol, după intenţia aceluia căruia îi este făcut jurământul.

PARTEA A III-A
Locurile şi timpurile sacre
TITLUL I
Locurile sacre
Can. 1205 – Locurile sacre sunt locurile destinate cultului divin sau înmormântării
credincioşilor, prin dedicarea sau binecuvântarea prescrisă pentru aceasta de cărţile liturgice.
Can. 1206 – Dedicarea unui loc revine de drept Episcopului diecezan şi celor pe care
dreptul îi echivalează Episcopului diecezan; aceiaşi pot încredinţa oricărui Episcop sau, în
cazuri excepţionale, unui preot misiunea de a săvârşi o dedicare în teritoriul lor.
Can. 1207 – Locurile sacre sunt binecuvântate de Ordinariu; totuşi, binecuvântarea
bisericilor este rezervată Episcopului diecezan; amândoi însă pot delega pentru aceasta un alt
preot.
Can. 1208 – Despre efectuarea dedicării sau binecuvântării unei biserici, de asemenea,
despre efectuarea binecuvântării unui cimitir, să se întocmească un document în dublu
exemplar, dintre care unul să fie păstrat în curia diecezană, iar celălalt în arhiva bisericii.
Can. 1209 – Dedicarea sau binecuvântarea unui loc este dovedită suficient chiar de un
singur martor în afara oricărei bănuieli, numai să nu fie pentru nimeni o daună.
Can. 1210 – În locul sacru să fie admise numai acele acţiuni care slujesc exercitării şi
promovării cultului, evlaviei, religiei, şi să fie interzis ceea ce nu concordă cu sfinţenia
locului. Totuşi, Ordinariul poate permite în mod ocazional alte întrebuinţări, care să nu fie
contrare sfinţeniei locului.
Can. 1211 – Locurile sacre sunt violate prin îndeplinirea în ele, cu scandalizarea
credincioşilor, a unor acţiuni grav injurioase care, după aprecierea Ordinariului locului, sunt
aşa grave şi de contrare sfinţeniei locului, încât să nu se mai permită în ele săvârşirea cultului,
până când nu se repară fărădelegea prin ritualul penitenţial conform cărţilor liturgice.

200

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

203

Can. 1212 – Locurile sacre îşi pierd dedicarea sau binecuvântarea dacă au fost distruse în
mare parte sau au fost reduse pentru totdeauna la întrebuinţări profane printr-un decret al
Ordinariului competent, sau de fapt.
Can. 1213 – Autoritatea ecleziastică îşi exercită în mod liber puterile şi funcţiile în
locurile sacre.

CAPITOLUL I
Bisericile
Can. 1214 – Prin termenul de biserică se înţelege edificiul sacru destinat cultului divin, în
care credincioşii au dreptul să intre pentru a exercita, mai ales în mod public, cultul divin.
Can. 1215 – § 1. Să nu se construiască nici o biserică fără consimţământul expres al
Episcopului diecezan, dat în scris.
§ 2. Episcopul diecezan să nu-şi dea consimţământul dacă, ascultând părerea consiliului
prezbiteral şi a responsabililor bisericilor învecinate, consideră că noua biserică nu poate să
slujească binelui sufletelor şi că nu vor exista mijloacele necesare pentru construcţie şi pentru
cultul divin.
§ 3. Chiar şi institutele călugăreşti, deşi au obţinut consimţământul Episcopului diecezan
de a înfiinţa o nouă casă în dieceză sau într-o localitate, trebuie totuşi să dobândească de la
acelaşi Episcop permisiunea înainte să construiască o biserică într-un loc precis şi determinat.
Can. 1216 – În construirea şi repararea bisericilor, cerându-se părerea specialiştilor, să se
respecte principiile şi normele liturgiei şi ale artei sacre.
Can. 1217 – § 1. După ce construcţia a fost terminată cum trebuie, noua biserică să fie cât
mai curând dedicată sau cel puţin binecuvântată, respectându-se normele liturgiei sacre.
§ 2. Bisericile, mai ales cele catedrale şi parohiale, să fie dedicate printr-un ritual solemn.
Can. 1218 – Fiecare biserică să aibă un titlu propriu care, după ce a avut loc dedicarea, nu
poate fi schimbat.
Can. 1219 – În biserica dedicată sau binecuvântată în mod legitim pot fi săvârşite toate
actele cultului divin, rămânând inviolabile drepturile parohiale.
Can. 1220 – § 1. Toţi care răspund de biserici să aibă grijă ca în ele să fie păstrată acea
curăţenie şi frumuseţe ce se cuvine casei lui Dumnezeu şi să înlăture tot ceea ce contravine
sfinţeniei locului.
§ 2. Pentru a proteja bunurile sacre şi preţioase, să se recurgă la grija obişnuită de
întreţinere şi la mijloacele de siguranţă adecvate.
Can. 1221 – Intrarea în biserică în timpul celebrărilor sacre să fie liberă şi gratuită.
Can. 1222 – § 1. Dacă o biserică nu mai poate fi folosită în nici un fel pentru cultul divin
201

204

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

şi nu există posibilitatea de a o repara, Episcopul diecezan o poate reduce la o întrebuinţare
profană demnă.
§ 2. Când alte motive grave fac ca o biserică să nu mai fie folosită pentru cultul divin,
Episcopul diecezan, ascultând părerea consiliului prezbiteral, o poate reduce la o
întrebuinţare profană demnă, cu consimţământul acelora care îşi revendică în mod legitim
drepturile asupra ei şi cu condiţia ca binele sufletelor să nu sufere vreo daună.

CAPITOLUL II
Oratoriile şi capelele private
Can. 1223 – Prin termenul de oratoriu se înţelege un lăcaş destinat cultului divin, în
folosul unei comunităţi sau al unui grup de credincioşi ce se reunesc acolo cu permisiunea
Ordinariului, şi unde pot veni şi alţi credincioşi, cu consimţământul Superiorului competent.
Can. 1224 – § 1. Ordinariul să nu acorde permisiunea de înfiinţare a unui oratoriu dacă nu
a vizitat în prealabil, personal sau prin altcineva, locul destinat oratoriului şi nu s-a convins
de înzestrarea lui demnă.
§ 2. După ce a fost acordată permisiunea, oratoriul nu poate fi redat unei întrebuinţări
profane, fără autorizarea aceluiaşi Ordinariu.
Can. 1225 – În oratoriile înfiinţate în mod legitim pot fi săvârşite toate celebrările sacre,
cu excepţia celor excluse de către drept sau printr-o decizie a Ordinariului locului, sau care
sunt contrare normelor liturgice.
Can. 1226 – Prin termenul de capelă privată se înţelege un lăcaş destinat cultului divin, cu
permisiunea Ordinariului locului, în folosul uneia sau mai multor persoane fizice.
Can. 1227 – Episcopii pot avea o capelă privată proprie, care se bucură de aceleaşi
drepturi ca şi oratoriul.
Can. 1228 – Rămânând valabilă dispoziţia can. 1227, pentru a celebra Sfânta Liturghie
sau pentru a îndeplini alte funcţiuni sacre într-o capelă privată, este necesară permisiunea
Ordinariului locului.
Can. 1229 – Se cuvine ca oratoriile şi capelele private să fie binecuvântate conform
ritualului prescris de cărţile liturgice; trebuie însă să fie rezervate exclusiv cultului divin şi
libere de orice întrebuinţare casnică.

CAPITOLUL III
Sanctuarele
Can. 1230 – Prin termenul de sanctuar se înţelege o biserică sau un alt loc sacru unde
credincioşii se duc în număr mare în pelerinaj, dintr-un motiv special de evlavie, cu aprobarea
Ordinariului locului.
Can. 1231 – Ca un sanctuar să poată fi numit naţional, este necesară aprobarea Conferinţei
202

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

205

Episcopilor; ca să poată fi numit internaţional este necesară aprobarea Sfântului Scaun.
Can. 1232 – § 1. Pentru aprobarea statutelor unui sanctuar diecezan este competent
Ordinariului locului; pentru statutele unui sanctuar naţional, Conferinţa Episcopilor; pentru
statutele unui sanctuar internaţional, numai Sfântul Scaun.
§ 2. În statute trebuie să se specifice mai ales scopul, autoritatea rectorului, proprietatea şi
administrarea bunurilor.
Can. 1233 – Se va putea acorda sanctuarelor unele privilegii, când se consideră că acest
lucru îl recomandă circumstanţele locurilor, afluxul de pelerini şi, mai cu seamă, binele
credincioşilor.
Can. 1234 – § 1. În sanctuare să se ofere mai din belşug credincioşilor mijloacele de
mântuire, vestindu-se cu zel cuvântul lui Dumnezeu, favorizându-se în mod adecvat viaţa
liturgică, mai ales prin celebrarea Euharistiei şi a Pocăinţei şi cultivându-se practicile de
pietate populară aprobate.
§ 2. Mărturiile exvoto ale artei populare şi ale evlaviei să fie expuse în mod vizibil şi
păzite în siguranţă în sanctuare sau în locuri alăturate.

CAPITOLUL IV
Altarele
Can. 1235 – § 1. Altarul, adică masa pe care se celebrează Jertfa euharistică, este numit
fix, dacă este construit astfel încât să facă aderenţă cu pardoseala şi, de aceea, să nu poată fi
deplasat; în schimb, este numit mobil, dacă poate fi mutat.
§ 2. Este bine ca în orice biserică să existe un altar fix; în celelalte locuri destinate
celebrării sacre, altarul poate să fie fix ori mobil.
Can. 1236 – § 1. După obiceiul tradiţional al Bisericii, masa altarului fix să fie din piatră,
şi anume, dintr-o singură piatră naturală; cu toate acestea, după aprecierea Conferinţei
Episcopilor, poate fi folosit şi un alt material frumos şi solid. Corpul şi baza pot fi făcute din
orice fel de material.
§ 2. Altarul mobil poate fi făcut din orice fel de material solid, corespunzător uzului
liturgic.
Can. 1237 – § 1. Altarele fixe trebuie să fie dedicate, iar cele mobile, dedicate sau
binecuvântate, conform ritualurilor prescrise de cărţile liturgice.
§ 2. Să se păstreze vechea tradiţie de a se aşeza sub altarul fix relicvele Martirilor sau ale
altor Sfinţi, conform normelor transmise în cărţile liturgice.
Can. 1238 – § 1. Altarul îşi pierde dedicarea sau binecuvântarea în conformitate cu
dispoziţiile can. 1212.
§ 2. Prin reducerea unei biserici sau a altui loc sacru la întrebuinţări profane, altarele, fie
203

206

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

fixe, fie mobile, nu-şi pierd dedicarea sau binecuvântarea.
Can. 1239 – § 1. Altarul, atât cel fix, cât şi cel mobil, trebuie rezervat numai cultului
divin, fiind exclusă orice fel de întrebuinţare profană.
§ 2. Nici un mort să nu fie înmormântat sub altar; în caz contrar, nu este permis a se
celebra Sfânta Liturghie pe acel altar.

CAPITOLUL V
Cimitirele
Can. 1240 – § 1. Unde este posibil, să existe cimitire proprii ale Bisericii sau, cel puţin, în
cimitirele civile, spaţii rezervate credincioşilor decedaţi, care trebuie binecuvântate conform
ritualului.
§ 2. Dacă acest lucru nu poate fi dobândit, să se binecuvânteze de fiecare dată fiecare
mormânt, conform ritualului.
Can. 1241 – § 1. Parohiile şi institutele călugăreşti pot avea un cimitir propriu.
§ 2. Chiar şi alte persoane juridice sau familiile pot avea un cimitir propriu sau un cavou,
care trebuie binecuvântat, dacă Ordinariului locului crede de cuviinţă.
Can. 1242 – Să nu se înmormânteze cadavre în biserici, în afară de cazul când e vorba de
înmormântarea Pontifului Roman ori, în propria lor biserică, de Cardinali sau Episcopi
diecezani, chiar emeriţi.
Can. 1243 – Dreptul particular să stabilească norme adecvate referitoare la disciplina ce
trebuie respectată în cimitire, mai cu seamă cu privire la apărarea şi menţinerea caracterului
lor sacru.

TITLUL II
Timpurile sacre
Can. 1244 – § 1. Rămânând neschimbată dispoziţia can. 1246, § 2, numai autoritatea
ecleziastică supremă are dreptul de a stabili, de a transfera şi de a desfiinţa zilele de
sărbătoare şi zilele de pocăinţă, comune întregii Biserici.
§ 2. Episcopii diecezani pot fixa, dar numai în mod ocazional, zile speciale de sărbătoare
sau de pocăinţă în diecezele lor sau în anumite locuri din diecezele lor.
Can. 1245 – Rămânând neatins dreptul Episcopilor diecezani prevăzut de can. 87, parohul
poate să acorde, dintr-un motiv just şi în conformitate cu dispoziţiile Episcopului diecezan, în
cazuri particulare, dispensă de la obligaţia de a se respecta ziua de sărbătoare sau ziua de
pocăinţă, ori înlocuirea acesteia cu alte fapte de pietate; acelaşi lucru îl poate face şi
Superiorul unui institut călugăresc sau al unei societăţi de viaţă apostolică, clericale de drept
pontifical, cu privire la supuşii proprii şi la celelalte persoane care locuiesc zi şi noapte în
casă.
204

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

207

CAPITOLUL I
Zilele de sărbătoare
Can. 1246 – § 1. Duminica, zi în care, în numele tradiţiei apostolice, este celebrat misterul
pascal, trebuie respectată în Biserica întreagă ca principala zi de sărbătoare de poruncă. Tot
astfel trebuie respectată ziua Naşterii Domnului nostru Isus Cristos, ziua Epifaniei, a Înălţării
şi a Preasfântului Trup şi Sânge al lui Cristos; ziua Sfintei Maria, Născătoare de Dumnezeu, a
Neprihănitei sale Zămisliri şi a Adormirii ei, a Sfântului Iosif, a Sfinţilor Apostoli Petru şi
Paul şi a tuturor Sfinţilor.
§ 2. Totuşi, Conferinţa Episcopilor poate, cu aprobarea prealabilă a Scaunului Apostolic,
să desfiinţeze anumite sărbători de poruncă sau să le transfere într-o zi de duminică.
Can. 1247 – Duminica şi în celelalte zile de sărbătoare de poruncă, credincioşii sunt
obligaţi să participe la sfânta Liturghie; în plus, trebuie să se abţină de la acele munci şi
activităţi care împiedică cultul datorat lui Dumnezeu, bucuria proprie zilei Domnului şi
destinderea necesară a minţii şi a trupului.
Can. 1248 – § 1. Porunca de a participa la sfânta Liturghie o îndeplineşte cel care asistă la
o Liturghie, oriunde este ea celebrată după ritul catolic, în ziua sărbătorii sau în seara zilei
precedente.
§ 2. Dacă, lipsind slujitorul sacru sau din alt motiv grav, participarea la celebrarea
euharistică este imposibilă, se recomandă foarte mult credincioşilor să participe la Liturgia
Cuvântului, dacă aceasta se celebrează în biserica parohială sau într-un alt loc sacru, în
conformitate cu dispoziţiile Episcopului diecezan, sau să consacre un timp adecvat
rugăciunii, singuri sau în familie, sau, dacă e posibil, în grupuri de familii.

CAPITOLUL II
Zilele de pocăinţă
Can. 1249 – Toţi credincioşii creştini sunt ţinuţi, prin lege divină, să facă pocăinţă, fiecare
după felul său; dar pentru ca toţi să se unească într-o anumită respectare a pocăinţei, sunt
stabilite zile de pocăinţă în care credincioşii să se dedice în chip deosebit rugăciunii, să
îndeplinească fapte de pietate şi de caritate, să se mortifice pe ei înşişi, îndeplinindu-şi cu mai
mare fidelitate obligaţiile proprii şi, mai ales, respectând postul şi abstinenţa, conform
canoanelor care urmează.
Can. 1250 – Zilele şi timpurile de pocăinţă în Biserica întreagă sunt toate vinerile din an şi
timpul Postului Mare.
Can. 1251 – Abstinenţa de la consumul de carne sau de la alt aliment în conformitate cu
dispoziţiile Conferinţei Episcopilor, să fie respectată în toate vinerile din an, dacă ele nu
coincid cu o zi cuprinsă în rândul solemnităţilor; în schimb, abstinenţa şi postul să fie
respectate în Miercurea Cenuşii şi în Vinerea Pătimirii şi Morţii Domnului nostru Isus
Cristos.

205

208

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1252 – La legea abstinenţei sunt ţinuţi toţi cei care au împlinit vârsta de paisprezece
ani; în schimb, la legea postului sunt obligaţi toţi cei majori până la vârsta de şaizeci de ani
împliniţi. Totuşi, păstorii sufleteşti şi părinţii să aibă grijă ca şi cei care nu sunt obligaţi la
legea postului şi a abstinenţei, datorită vârstei lor mai mici, să fie educaţi cu privire la sensul
adevărat al pocăinţei.
Can. 1253 – Conferinţa Episcopilor poate să stabilească cu mai mare precizie modul de
respectare a postului şi abstinenţei şi să înlocuiască total sau parţial postul şi abstinenţa cu
alte forme de pocăinţă, mai cu seamă cu fapte de caritate şi cu practici de pietate.

CARTEA A V-A
Bunurile materiale ale bisericii

Can. 1254 – § 1. Prin drept înnăscut, în mod independent de puterea civilă, Biserica
Catolică poate să dobândească, să posede, să administreze şi să înstrăineze bunuri materiale,
pentru a-şi atinge scopurile proprii.
§ 2. Principalele scopuri proprii sunt: necesitatea de a organiza cultul divin, de a asigura
întreţinerea demnă a clerului şi a altor slujitori, de a exercita opere de apostolat sacru şi de
caritate, mai ales faţă de săraci.
Can. 1255 – Biserica întreagă şi Scaunul apostolic, Bisericile particulare şi orice altă
persoană juridică, fie publică, fie privată, sunt subiecte capabile de a dobândi, de a poseda, de
a administra şi de a înstrăina bunuri materiale, conform dreptului.
Can. 1256 – Proprietatea bunurilor aparţine, sub autoritatea supremă a Pontifului Roman,
acelei persoane juridice care a dobândit bunurile în mod legitim.
Can. 1257 – § 1. Toate bunurile materiale ce aparţin Bisericii universale, Scaunului
Apostolic şi altor persoane juridice publice în Biserică sunt bunuri ecleziastice şi sunt
reglementate de canoanele care urmează, precum şi de statutele proprii.
§ 2. Bunurile materiale ale unei persoane juridice private sunt reglementate de statutele
proprii, şi nu de aceste canoane, dacă nu există o dispoziţie contrară expresă.
Can. 1258 – În canoanele care urmează, prin termenul de Biserică se înţelege nu numai
Biserica întreagă ori Scaunul Apostolic, ci şi fiecare persoană juridică publică în Biserică,
dacă din contextul expresiei sau din natura lucrurilor nu rezultă altfel.

TITLUL I
Dobândirea bunurilor
Can. 1259 – Biserica poate să dobândească bunuri materiale în toate modurile juste
conforme cu dreptul fie natural, fie pozitiv, care sunt permise altora.

206

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

209

Can. 1260 – Biserica are dreptul înnăscut de a cere de la credincioşi cele ce sunt necesare
scopurilor sale proprii.
Can. 1261 – § 1. Credincioşii au dreptul inviolabil de a oferi bunuri materiale în favoarea
Bisericii.
§ 2. Episcopul diecezan este ţinut să atragă atenţia credincioşilor asupra obligaţiei despre
care vorbeşte can. 222, § 1, şi să insiste asupra ei într-un mod adecvat.
Can. 1262 – Credincioşii să contribuie la nevoile Bisericii prin subvenţiile cerute, după
normele date de Conferinţa Episcopilor.
Can. 1263 – Episcopul diecezan are dreptul de a impune, după ce a ascultat părerea
consiliului cu problemele economice şi a consiliului prezbiteral, persoanelor juridice publice
ce se află sub jurisdicţia sa, o contribuţie nu prea mare şi proporţionată cu veniturile lor,
pentru necesităţile diecezei; îi este numai permis să impună celorlalte persoane fizice şi
juridice, în caz de necesitate gravă şi sub aceleaşi condiţii, o contribuţie extraordinară şi nu
prea mare, rămânând inviolabile legile şi cutumele particulare care îi atribuie drepturi mai
mari.
Can. 1264 – Dacă nu este prevăzut altfel de către drept, este de datoria adunării
Episcopilor provinciei:
1° să stabilească taxele pentru actele de putere executivă făcute ca o favoare sau pentru
executarea rescriptelor Scaunului Apostolic, care trebuie să fie aprobate de însuşi Scaunul
Apostolic;
2° să stabilească ofertele ce trebuie făcute cu ocazia administrării sacramentelor sau
sacramentaliilor.
Can. 1265 – § 1. Rămânând neatins dreptul călugărilor mendicanţi, este interzis oricărei
persoane private, fie fizice, fie juridice, să adune ofrande în bani pentru orice institut pios sau
ecleziastic sau pentru orice scop, fără permisiunea, dată în scris, a Ordinariului propriu şi a
Ordinariului locului.
§ 2. Conferinţa Episcopilor poate să stabilească norme referitoare la strângerea de colecte
în bani, care trebuie respectate de către toţi, inclusiv de către cei care prin instituire se numesc
şi sunt mendicanţi.
Can. 1266 – Ordinariul locului poate să ordone ca în toate bisericile şi oratoriile, care, de
fapt, sunt în mod obişnuit deschise credincioşilor, chiar şi în cele care aparţin institutelor
călugăreşti, să se facă colecte speciale pentru iniţiative parohiale, diecezane, naţionale sau
internaţionale precise, care apoi trebuie trimise în mod conştiincios curiei diecezane.
Can. 1267 – § 1. Dacă nu rezultă în mod clar contrariul, ofertele făcute Superiorilor sau
administratorilor oricărei persoane juridice ecleziastice, chiar uneia private, se presupune că
sunt făcute însăşi persoanei juridice.
§ 2. Ofertele despre care vorbeşte § 1 nu pot fi refuzate decât dintr-un motiv just, iar
ofertele mai importante nu pot fi refuzate decât cu permisiunea Ordinariului, dacă este vorba
de o persoană juridică publică; este necesară permisiunea aceluiaşi Ordinariu pentru a fi
acceptate oferte ce sunt împovărate de o obligaţie specială sau de o condiţie, rămânând
207

210

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

neschimbată dispoziţia can. 1295.
§ 3. Ofertele făcute de credincioşi pentru un scop precis nu pot fi destinate decât acestui
scop.
Can. 1268 – Biserica admite prescripţia ca modalitate de dobândire sau de eliberare pentru
bunurile materiale, conform cann. 197- 199.
Can. 1269 – Bunurile sacre ce sunt în proprietatea persoanelor private pot fi dobândite
prin prescripţie de către persoane private, dar nu este permisă folosirea lor în scopuri profane,
decât dacă au pierdut dedicarea sau binecuvântarea; însă dacă aparţin unei persoane juridice
ecleziastice publice, pot fi dobândite numai de către o altă persoană juridică ecleziastică
publică.
Can. 1270 – Bunurile imobile, cele mobile preţioase, drepturile şi acţiunile, fie personale,
fie reale, care aparţin Scaunului Apostolic, se prescriu după o sută de ani; cele care aparţin
unei alte persoane juridice ecleziastice publice, după treizeci de ani.
Can. 1271 – În virtutea legăturii unităţii şi a carităţii şi în funcţie de posibilităţile diecezei
lor, Episcopii să contribuie la procurarea mijloacelor de care Scaunul Apostolic are nevoie,
potrivit cu condiţiile timpurilor, ca să poată îndeplini în mod corespunzător slujirea faţă de
Biserica întreagă.
Can. 1272 – În regiunile unde mai există încă beneficii propriu-zise, este de datoria
Conferinţei Episcopilor să le reglementeze administrarea prin norme adecvate, concordate cu
Scaunul Apostolic şi aprobate de acesta, astfel încât veniturile, ba chiar, în limita
posibilităţilor, însăşi dota beneficiului, să fie transferate treptat la institutul despre care
vorbeşte can. 1274, § 1.

TITLUL II
Administrarea bunurilor
Can. 1273 – Pontiful Roman, în virtutea primatului de jurisdicţie, este administratorul şi
distribuitorul suprem al tuturor bunurilor ecleziastice.
Can. 1274 – § 1. În fiecare dieceză să existe un institut special care să adune bunurile şi
ofertele cu scopul de a se asigura întreţinerea clericilor care prestează serviciu în favoarea
diecezei conform can. 281, în afară de cazul când s-au luat alte măsuri cu privire la
întreţinere.
§ 2. Acolo unde încă nu a fost organizată cum se cuvine asistenţa socială a clerului,
Conferinţa Episcopilor să se îngrijească de înfiinţarea unui institut care să asigure suficient
această asistenţă.
§ 3. În măsura în care e nevoie, în fiecare dieceză să se instituie un fond comun, cu care
Episcopii să-şi poată îndeplini obligaţiile faţă de alte persoane care slujesc Bisericii şi să facă
faţă diferitelor nevoi ale diecezei, şi prin care diecezele mai înstărite să le poată ajuta pe cele
mai sărace.

208

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

211

§ 4. În funcţie de diferitele circumstanţe locale, scopurile prevăzute de §§ 2 şi 3 pot fi
atinse în cadrul unei federaţii de institute diecezane ori printr-o cooperare sau chiar o alianţă
adecvată, constituită pentru diferite dieceze, ba chiar pentru întregul teritoriu al Conferinţei
Episcopilor.
§ 5. Dacă e posibil, aceste institute trebuie să fie astfel constituite încât să obţină
recunoaştere şi din partea dreptului civil.
Can. 1275 – Fondul bunurilor ce provin din diferite dieceze este administrat după normele
concordate de Episcopii interesaţi.
Can. 1276 – § 1. Ordinariul are obligaţia să supravegheze cu atenţie administrarea tuturor
bunurilor care aparţin persoanelor juridice publice supuse lui, rămânând inviolabile titlurile
legitime ce îi acordă aceluiaşi Ordinariu drepturi mai ample.
§ 2. Luând în considerare drepturile, cutumele legitime şi împrejurările, Ordinariii să aibă
grijă să reglementeze întreaga chestiune a administrării bunurilor, dând instrucţiuni speciale
în limitele dreptului universal şi particular.
Can. 1277 – În ce priveşte îndeplinirea actelor de administraţie, care, avându-se în vedere
situaţia economică a diecezei, sunt de o importanţă mai mare, Episcopul diecezan trebuie să
asculte părerea consiliului cu problemele economice şi a colegiului consultanţilor; are, însă,
nevoie de consimţământul aceluiaşi consiliu şi chiar al colegiului consultanţilor, atât în
cazurile prevăzute în mod special de dreptul universal sau de documentele fundaţiei, cât şi
pentru îndeplinirea actelor de administraţie extraordinară. E de datoria Conferinţei
Episcopilor să determine care acte trebuie considerate ca fiind de administraţie extraordinară.
Can. 1278 – Pe lângă sarcinile stabilite de can. 494, §§ 3 şi 4, Episcopul diecezan poate
să-i încredinţeze economului şi sarcinile prevăzute de cann. 1276, § 1 şi 1279, § 2.
Can. 1279 – § 1. Administrarea bunurilor ecleziale aparţine de drept aceluia care conduce
direct persoana care posedă bunurile respective, dacă dreptul particular, statutele sau o
cutumă legitimă nu prevăd altfel, şi rămânând inviolabil dreptul Ordinariului de a interveni în
caz de neglijenţă din partea administratorului.
§ 2. Pentru administrarea bunurilor unei persoane juridice publice care, potrivit dreptului
sau documentelor fundaţiei sau statutelor, nu are administratori proprii, Ordinariul, de care
acea persoană juridică depinde, să numească persoane capabile, pentru o perioadă de trei ani,
pe care le poate reconfirma.
Can. 1280 – Orice persoană juridică să-şi aibă propriul consiliu pentru problemele
economice sau cel puţin doi consilieri, care să-l ajute pe administrator în îndeplinirea funcţiei
sale, în conformitate cu statutele.
Can. 1281 – § 1. Rămânând neschimbate dispoziţiile statutelor, administratorii îndeplinesc
invalid actele ce depăşesc limitele şi modalităţile administraţiei obişnuite, dacă, în prealabil,
nu au obţinut permisiunea scrisă din partea Ordinariului.
§ 2. În statute să fie stabilite actele care depăşesc limitele şi modalităţile administraţiei
obişnuite; dacă statutele nu prevăd acest lucru, îi revine de drept Episcopului diecezan,
209

212

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ascultând părerea consiliului pentru problemele economice, să stabilească, pentru persoanele
ce depind de el, care sunt aceste acte.
§ 3. Persoana juridică nu este obligată să răspundă de actele pe care administratorii le
îndeplinesc în mod invalid, decât atunci când a tras avantaje în urma acestui fapt şi în măsura
în care a fost avantajată; în schimb, ea va răspunde direct de actele îndeplinite în mod valid,
dar ilicit, de către administratori, rămânându-i inviolabilă posibilitatea de a deschide acţiune
sau de a face recurs împotriva administratorilor care i-au pricinuit pagube.
Can. 1282 – Toţi, fie clerici, fie laici, care participă în virtutea unui titlu legitim la
administrarea bunurilor ecleziastice, sunt obligaţi să-şi îndeplinească îndatoririle în numele
Bisericii, conform dreptului.
Can. 1283 – Înainte ca administratorii să-şi înceapă misiunea:
1° trebuie să promită prin jurământ în faţa Ordinariului sau a unui delegat al său că vor
administra bine şi cu fidelitate;
2° să se întocmească un inventar îngrijit şi clar, ce trebuie semnat de ei, al bunurilor
imobile, al bunurilor mobile, fie cele preţioase, fie cele ce aparţin în vreun fel patrimoniului
cultural, fie alte bunuri, cu descrierea şi valoarea lor, iar după ce a fost redactat, să fie
revizuit.
3° un exemplar al acestui inventar să se păstreze în arhiva administraţiei, iar un altul în
arhiva curiei; în ambele să se noteze orice eventuală modificare ce o suferă patrimoniul.
Can. 1284 – § 1. Toţi administratorii sunt ţinuţi să-şi îndeplinească funcţia cu grija unui
bun tată de familie.
§ 2. Prin urmare, ei trebuie:
1° să vegheze ca bunurile încredinţate grijii lor să nu dispară în vreun fel sau să sufere
vreo daună, încheind în acest scop, în măsura în care e necesar, contracte de asigurare;
2° să aibă grijă ca proprietatea bunurilor ecleziastice să fie ocrotită cu mijloace valide şi
din punct de vedere civil;
3° să respecte prevederile dreptului canonic şi civil, sau cele ce sunt impuse de fondator,
de donator sau de autoritatea legitimă, şi mai ales să fie atenţi ca nu cumva Biserica să sufere
vreo pagubă din cauza nerespectării legilor civile;
4° să încaseze cu grijă şi la timpul cuvenit veniturile şi profiturile bunurilor, iar pe cele
primite să le păstreze în siguranţă şi să le folosească după intenţia fondatorului sau după
normele legitime;
5° să plătească la timpul prescris dobânzile unui împrumut sau ale unei ipoteci şi întregul
capital să fie restituit la momentul oportun;
6° cu consimţământul Ordinariului, să întrebuinţeze în scopurile persoanei juridice banii
rămaşi în urma cheltuielilor şi care pot fi investiţi cu folos;
7° să ţină în bună ordine registrele de venituri şi cheltuieli;
8° să întocmească la sfârşitul fiecărui an darea se seamă a administraţiei;
9° să catalogheze corect şi să păstreze într-o arhivă corespunzătoare documentele şi actele
pe care se bazează drepturile Bisericii sau ale institutului asupra bunurilor, iar acolo unde e
posibil fără dificultate, să depună o copie a lor în arhiva curiei.
§ 3. Se recomandă foarte mult ca administratorii să întocmească în fiecare an un plan de
venituri şi cheltuieli; se lasă dreptului particular posibilitatea de a-l impune şi de a stabili mai

210

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

213

precis modul cum trebuie făcut.
Can. 1285 – Numai în limitele administraţiei obişnuite administratorii pot să facă donaţii
în scopuri de pietate sau de caritate creştină, din bunurile mobile ce nu aparţin patrimoniului
stabil.
Can. 1286 – Administratorii bunurilor:
1° în contractele de muncă, să respecte cu exactitate şi legislaţia civilă a muncii şi ocrotirii
sociale, potrivit cu principiile trasate de Biserică;
2° să dea un salar just şi demn celor care prestează o muncă în baza unui contract, astfel
încât aceştia să poată face faţă în mod corespunzător nevoilor personale şi familiale.
Can. 1287 – § 1. Fiind dezaprobată cutuma contrară, administratorii, atât clerici, cât şi
laici, ai tuturor bunurilor ecleziastice, care nu sunt scoşi în mod legitim de sub puterea de
conducere a Episcopului diecezan, au obligaţia de a prezenta anual Ordinariul locului darea
de seamă, iar acesta să o supună spre examinare consiliului cu problemele economice.
§ 2. În conformitate cu normele ce trebuie stabilite de dreptul particular, administratorii să
prezinte credincioşilor dări de seamă cu privire la bunurile ce sunt oferite Bisericii de către
credincioşi.
Can. 1288 – Administratorii să nu deschidă acţiune la tribunalul civil în numele persoanei
juridice publice şi nici să nu compară ca pârâţi, dacă nu au obţinut permisiunea Ordinariului
propriu, dată în scris.
Can. 1289 – Chiar dacă nu sunt obligaţi la administraţie în virtutea unui oficiu ecleziastic,
administratorii nu pot abandona din proprie iniţiativă funcţia primită; în cazul în care Biserica
suferă vreo daună din cauza demisiei lor abuzive, ei sunt obligaţi la restituţie.

TITLUL III
Contractele şi, în special, înstrăinarea
Can. 1290 – Ceea ce a stabilit dreptul civil într-o ţară despre contracte, atât în general, cât
şi în speţă, şi despre desfacerea lor, să fie respectat, cu aceleaşi efecte, şi în dreptul canonic
cu privire la lucrurile supuse puterii de conducere a Bisericii, în afară de cazul când sunt
contrare dreptului divin sau când în dreptul canonic este prevăzut altfel, rămânând
neschimbată dispoziţia can. 1547.
Can. 1291- Pentru a înstrăina în mod valid bunurile care, printr-o concesiune legitimă,
constituie patrimoniul stabil al unei persoane juridice publice şi a căror valoare depăşeşte
suma stabilită de drept, este necesară permisiunea autorităţii competente după drept.
Can. 1292 – § 1. Făcând excepţie dispoziţia can. 638, § 3, când valoarea bunurilor, a căror
înstrăinare este propusă, este cuprinsă între suma minimă şi suma maximă, care trebuie
stabilită de fiecare Conferinţă a Episcopilor pentru regiunea ei, în cazul persoanelor juridice
ce nu sunt supuse Episcopului diecezan, autoritatea competentă este stabilită de statutele
proprii; în caz contrar, autoritatea competentă este Episcopul diecezan, cu consimţământul
consiliului pentru problemele economice şi al colegiului consultanţilor, precum şi al acelora
care sunt interesaţi. Episcopul diecezan are nevoie de consimţământul lor şi pentru a înstrăina
211

214

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

bunurile diecezei.
§ 2. Dacă este vorba de lucruri a căror valoare depăşeşte suma maximă stabilită sau de
lucruri oferite Bisericii ex-voto, sau de obiecte preţioase artistice sau istorice, pentru
validitatea înstrăinării este necesară în plus permisiunea Sfântului Scaun.
§ 3. Dacă lucrul ce trebuie înstrăinat este divizibil, în cererea de obţinere a permisiunii de
înstrăinare trebuie indicate părţile înstrăinate anterior; altminteri, permisiunea este invalidă.
§ 4. Aceia care trebuie să intervină cu părerea sau cu consensul lor, în cazul înstrăinării
bunurilor, să nu-şi dea părerea sau consimţământul dacă mai întâi nu au fost informaţi cu
precizie atât asupra situaţiei economice a persoanei juridice ale cărei bunuri sunt propuse spre
înstrăinare, cât şi asupra înstrăinărilor deja efectuate.
Can. 1293 – § 1. Pentru a înstrăina bunuri a căror valoare depăşeşte suma minimă
stabilită, este necesar în plus:
1° un motiv just, cum ar fi necesitatea urgentă, utilitatea evidentă, caritatea sau un alt
motiv pastoral grav;
2° o evaluare a lucrului ce trebuie înstrăinat, făcută în scris de către specialişti.
§ 2. Să se respecte şi alte garanţii prescrise de autoritatea legitimă, spre a se evita vreo
pagubă pentru Biserică.
Can. 1294 – § 1. În mod obişnuit, un lucru nu trebuie să fie înstrăinat la un preţ inferior
celui indicat în evaluare.
§ 2. Banii obţinuţi din înstrăinare să fie investiţi cu grijă spre binele Bisericii sau cheltuiţi
cu prudenţă potrivit cu scopurile înstrăinării.
Can. 1295 – Dispoziţiile stabilite de cann. 1291- 1294, cărora trebuie să se conformeze şi
statutele persoanelor juridice, trebuie să fie respectate nu numai în cazul înstrăinării, ci şi în
cazul oricărei operaţiuni [comerciale sau financiare], prin care situaţia patrimonială a
persoanei juridice ar putea să se înrăutăţească.
Can. 1296 – În cazul în care bunurile ecleziastice au fost înstrăinate fără formalităţile
canonice necesare, dar înstrăinarea este validă din punct de vedere al dreptului civil, este de
datoria autorităţii competente să decidă, analizând totul cu atenţie, dacă şi ce acţiune legală,
adică personală sau reală, trebuie să se întreprindă, de către cine şi împotriva cui, pentru a
revendica drepturile Bisericii.
Can. 1297 – Este de datoria Conferinţei Episcopilor, ţinând seama de circumstanţele
locale, să stabilească norme cu privire la închirierea bunurilor Bisericii, mai cu seamă cu
privire la permisiunea ce trebuie obţinută de la autoritatea ecleziastică competentă.
Can. 1298 – Bunurile ecleziastice nu trebuie vândute sau închiriate propriilor
administratori sau rudelor acestora până la al patrulea grad de consangvinitate sau de
afinitate, fără permisiunea specială a autorităţii competente, dată în scris, în afară de cazul
când lucrul are o valoare foarte mică.

212

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

215

TITLUL IV
Voinţele pioase în general şi fundaţiile pioase
Can. 1299 – § 1. Cine, prin drept natural şi canonic, poate să dispună în mod liber de
bunurile proprii poate să le lase pentru cauze pioase fie printr-un act între cei vii, fie prin
testament.
§ 2. În dispoziţiile testamentare făcute în beneficiul Bisericii să se respecte, dacă e posibil,
formalităţile dreptului civil; dacă aceste formalităţi au fost omise, moştenitorii trebuie să fie
avertizaţi asupra obligaţiei la care sunt ţinuţi de a îndeplini voinţa testatorului.
Can. 1300 – Voinţele credincioşilor care dau sau lasă bunurile proprii pentru cauze pioase,
fie printr-un act între cei vii, fie prin testament, dacă au fost acceptate în mod legitim, trebuie
îndeplinite cu cea mai mare atenţie, chiar cu privire la modul de administrare şi de distribuire
a bunurilor, rămânând neatinsă dispoziţia can. 1301, § 3.
Can. 1301 – § 1. Executorul tuturor voinţelor pioase, atât celor lăsate prin testament, cât şi
al celor lăsate printr-un act între vii, este Ordinariul.
§ 2. În virtutea acestui drept, Ordinariul poate şi trebuie să supravegheze, chiar prin vizită,
ca voinţele pioase să fie îndeplinite, iar ceilalţi executori sunt obligaţi ca, la expirarea funcţiei
lor, să-i prezinte o dare de seamă.
§ 3. Eventualele clauze contrare acestui drept al Ordinariului, adăugate la ultimele voinţe,
să fie considerate ca fiind inexistente.
Can. 1302 – § 1. Cine a primit ca fiduciar bunuri pentru cauzele pioase, fie printr-un act
între cei vii, fie prin testament, trebuie să-l înştiinţeze pe Ordinariu despre această dispoziţie
fiduciară şi să-i indice toate aceste bunuri, atât mobile, cât şi imobile, împreună cu obligaţiile
prevăzute; dacă însă donatorul i-a interzis acest lucru în mod expres şi total, să nu accepte
dispoziţia fiduciară.
§ 2. Ordinariul trebuie să ceară ca bunurile primite cu dispoziţie fiduciară să fie puse în
siguranţă şi să vegheze ca voinţa pioasă să fie executată conform dispoziţiilor can. 1301.
§ 3. Pentru bunurile încredinţate cu dispoziţie fiduciară unui membru al unui institut
călugăresc sau al unei societăţi de viaţă apostolică, Ordinariul despre care vorbesc §§ 1 şi 2
este Ordinariul locului, dacă bunurile au fost într-adevăr încredinţate locului sau diecezei sau
locuitorilor lor, ori pentru a ajuta cauzele pioase; altminteri, într-un institut clerical de drept
pontifical şi în societăţile clericale de viaţă apostolică de drept pontifical este Superiorul
major; în alte institute călugăreşti este Ordinariul propriu al membrilor acestora.
Can. 1303 – § 1. În dreptul canonic, sub denumirea de fundaţii pioase se înţeleg:
1° fundaţiile pioase autonome, adică ansamblurile de bunuri destinate scopurilor prevăzute
de can. 114, § 2 şi recunoscute ca persoane juridice de către autoritatea ecleziastică
competentă;
2° fundaţiile pioase neautonome, adică bunurile materiale date în vreun fel oarecare unei
persoane juridice publice, cu obligaţia de lungă durată, ce trebuie stabilită de dreptul
particular, de a se celebra Liturghii sau de a săvârşi alte funcţiuni ecleziastice, fixate dinainte,

213

216

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

din veniturile anuale, ori de a se urmări scopurile despre care vorbeşte can. 114, § 2.
§ 2. Dacă au fost încredinţate unei persoane juridice supuse Episcopului diecezan, bunurile
fundaţiei pioase neautonome trebuie, la expirarea timpului, să fie destinate institutului despre
care vorbeşte can. 1274, § 1, dacă fondatorul nu şi-a exprimat în mod expres o altă dorinţă;
altminteri, revin însăşi persoanei juridice.
Can. 1304 – § 1. Ca o persoană juridică să poată accepta în mod valid o fundaţie, este
necesară permisiunea Ordinariului, dată în scris; acesta, însă, să nu o dea înainte de a se fi
convins că persoana juridică poate să îndeplinească atât noua obligaţie ce trebuie să şi-o
asume, cât şi pe cele deja asumate, şi mai ales să se asigure că veniturile corespund în
întregime cu obligaţiile anexate lor, după obiceiul locului sau al fiecărei regiuni.
§ 2. Dreptul particular să stabilească şi alte condiţii referitoare la constituirea şi acceptarea
de fundaţii pioase.
Can. 1305 – Banii şi bunurile mobile, încredinţate ca dotă, să fie imediat depuse într-un
loc sigur, ce trebuie aprobat de Ordinariu, pentru ca aceiaşi bani sau valoarea bunurilor
mobile să se păstreze şi să se investească cu grijă şi cu folos, după apre-cierea prudentă a
aceluiaşi Ordinariu, fiind audiată şi părerea celor interesaţi şi a consiliului cu problemele
economice, spre binele aceleiaşi fundaţii, cu menţionarea expresă şi detaliată a obligaţiilor.
Can. 1306 – § 1. Fundaţiile, chiar cele făcute verbal, să fie confirmate în scris.
§ 2. Un exemplar al actelor să fie păstrat în arhiva curiei, iar un altul în arhiva persoanei
juridice de care aparţine fundaţia.
Can. 1307 – § 1. Respectându-se dispoziţiile cann. 1300 -1302 şi 1287, să se întocmească
un tabel cu obligaţiile provenite din fundaţiile pioase, care să fie expus la loc vizibil, ca să nu
se uite obligaţiile ce trebuie îndeplinite.
§ 2. Pe lângă registrul despre care vorbeşte can. 958, § 1, să se ţină şi un alt registru,
păstrat la paroh sau la rectorul bisericii, în care să se noteze fiecare obligaţie, îndeplinirea ei
şi ofertele.
Can. 1308 – § 1. Reducerea obligaţiilor de Liturghii, ce trebuie făcută numai dintr-un
motiv just şi necesar, este rezervată Scaunului Apostolic, rămânând valabile dispoziţiile care
urmează.
§ 2. Ordinariul poate să reducă obligaţiile de Liturghii ca urmare a micşorării veniturilor,
dacă acest lucru este stabilit în mod expres în actele fundaţiilor.
§ 3. Ca urmare a diminuării veniturilor şi câtă vreme durează acest lucru, Episcopul
diecezan are puterea să reducă Liturghiile legatelor testamentare sau pe cele fundate în vreun
fel oarecare, care sunt autonome, în proporţie cu ofertele ce sunt în vigoare în mod legitim în
dieceză, cu condiţia ca nimeni să nu fie obligat şi nici să nu poată fi constrâns efectiv să
mărească valoarea ofertei.
§ 4. Acelaşi Episcop are puterea să reducă obligaţiile sau legatele de Liturghii care
împovărează institutele ecleziastice, dacă veniturile au devenit insuficiente pentru a mai putea
214

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

217

fi atins în mod corespunzător scopul propriu al institutului.
§ 5. Aceleaşi puteri, prevăzute de §§ 3 şi 4, le are şi Superiorul general al unui institut
călugăresc clerical de drept pontifical.
Can. 1309 – Aceleaşi autorităţi, despre care vorbeşte can. 1308, au, în plus, puterea de a
transfera, dintr-un motiv adecvat, obligaţiile de celebrare a Liturghiilor în alte zile, în alte
biserici sau la alte altare decât cele stabilite în actele fundaţiei.
Can. 1310 – § 1. Reducerea, moderarea şi comutarea voinţelor credincioşilor pentru
cauzele pioase pot fi efectuate de către Ordinariu, numai dacă fondatorul i-a acordat în mod
expres această putere şi dacă există un motiv just şi necesar.
§ 2. Dacă executarea obligaţiilor impuse a devenit imposibilă din cauza diminuării
veniturilor sau din cauza unui alt motiv, fără vina administratorilor, Ordinariul, ascultând
părerea celor interesaţi şi a consiliului său pentru problemele economice, şi respectându-se
cât mai bine voinţa fondatorului, va putea micşora cu echitate aceste obligaţii, cu excepţia
reducerii Liturghiilor, reglementată de can. 1308.
§ 3. În toate celelalte cazuri, trebuie să se recurgă la Scaunul Apostolic.

CARTEA A VI-A
SANCŢIUNILE ÎN BISERICĂ

PARTEA I
Delictele şi pedepsele în general
TITLUL I
Pedepsirea delictelor în general
Can. 1311 – Biserica are dreptul înnăscut şi propriu de a-i constrânge prin sancţiuni
penale pe credincioşii creştini care săvârşesc delicte.
Can. 1312 – § 1. Sancţiunile penale în Biserică sunt:
1° pedepsele medicinale sau cenzurile, ce sunt trecute în revistă în cann. 1331-1333.
2° pedepsele expiatoare, despre care vorbeşte can. 1336.
§ 2. Legea poate să stabilească alte pedepse expiatoare, care să-l priveze pe credincios de
un bun spiritual sau material şi care să fie conforme cu scopul supranatural al Bisericii.
§ 3. În plus, sunt folosite remedii penale şi penitenţe; primele, mai ales pentru a preveni
delictele, celelalte, mai degrabă pentru a înlocui o pedeapsă sau pentru a o mări.

TITLUL II
Legea penală şi preceptul penal

215

218

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1313 – § 1. Dacă, după săvârşirea delictului, legea este modificată, trebuie să i se
aplice vinovatului legea mai favorabilă.
§ 2. Dacă legea ulterioară elimină legea anterioară sau cel puţin pedeapsa, aceasta
încetează imediat.
Can. 1314 – Îndeobşte pedeapsa este ferendae sententiae, adică îl obligă pe cel vinovat
numai după ce a fost impusă; este, însă, latae sententiae când cineva cade în ea prin însuşi
faptul comiterii delictului, dacă legea sau preceptul stabilesc acest lucru în mod expres.
Can. 1315 – § 1. Cine are putere legislativă poate să dea şi legi penale; în afară de aceasta,
el poate proteja, prin legi proprii, stabilind o pedeapsă cuvenită, şi legea divină sau legea
ecleziastică promulgată de autoritatea superioară, păstrând limitele propriei competenţe
teritoriale sau personale.
§ 2. Legea însăşi poate să determine pedeapsa sau să o lase la aprecierea prudentă a
judecătorului.
§ 3. Pentru un anumit delict, legea particulară poate să adauge şi alte pedepse la cele
stabilite de legea universală, dar să nu facă acest lucru decât dintr-o necesitate foarte gravă.
Dacă legea universală prevede o pedeapsă nedeterminată sau una facultativă, legea
particulară o poate înlocui cu una determinată şi obligatorie.
Can. 1316 – Episcopii diecezani să aibă grijă ca, pe cât posibil, în aceeaşi ţară sau în
aceeaşi regiune să fie date, dacă e cazul, legi penale uniforme.
Can. 1317 – Să fie stabilite pedepse numai în măsura în care sunt cu adevărat necesare
pentru a se apăra mai bine disciplina ecleziastică. Destituirea din starea clericală nu poate fi
stabilită prin lege particulară.
Can. 1318 – Legiuitorul să nu stabilească pedepse latae sententiae decât pentru anumite
delicte săvârşite din dol, care pot provoca un scandal mai mare sau nu pot fi sancţionate în
mod eficace cu pedepse ferendae sententiae; să nu se stabilească însă cenzuri, mai ales
excomunicarea, decât cu foarte mare moderaţie şi numai împotriva unor delicte mai grave.
Can. 1319 – § 1. Când cineva poate să stabilească precepte în forul extern în virtutea
puterii de conducere, poate să stabilească, prin precept, şi pedepse determinate, cu excepţia
celor expiatoare perpetue.
§ 2. Preceptul penal să fie dat numai după ce chestiunea a fost chibzuită îndeajuns,
respectându-se dispoziţiile stabilite de cann. 1317 şi 1318 privind legile particulare.
Can. 1320 – În toate chestiunile în care depind de Ordinariul locului, călugării pot fi
constrânşi de el cu pedepse.

TITLUL III
Subiectul pasibil de sancţiuni penale

216

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

219

Can. 1321 – § 1. Nimeni nu este pedepsit dacă violarea externă a legii sau a preceptului
săvârşită de el nu este imputabilă în mod grav din dol sau din culpă.
§ 2. Este pasibil de pedeapsa stabilită de lege sau de precept cel care a încălcat legea sau
preceptul în mod deliberat; în schimb, cel care a încălcat legea sau preceptul ca urmare a
lipsei de atenţie necesară nu este pasibil dacă legea şi preceptul nu stabilesc altfel.
§ 3. Când are loc violarea externă, imputabilitatea se presupune, dacă nu rezultă altfel.
Can. 1322 – Cei lipsiţi în mod obişnuit de uzul raţiunii, chiar dacă au încălcat legea sau
preceptul în momentele în care păreau sănătoşi, sunt consideraţi incapabili de comiterea
delictului.
Can. 1323 – Nu este pasibil de nici o pedeapsă cel care, în momentul când a violat legea
sau preceptul:
1° nu avea încă şaisprezece ani împliniţi;
2° a ignorat fără vină că încalcă o lege sau un precept; inadvertenţa şi eroarea sunt
echivalate ignoranţei;
3° a acţionat din constrângere fizică sau ca urmare a unui caz întâmplător pe care nu putea
să-l prevadă sau, chiar dacă îl putea prevedea, nu putea să-l evite;
4° a acţionat constrâns de o frică gravă, fie şi numai relativă, ori din necesitate sau dintr-un
inconvenient grav, în afară de cazul când actul este rău în sine sau aduce o daună sufletelor.
5° a acţionat în legitimă apărare, păstrând moderaţia necesară, împotriva unuia care l-a
agresat pe nedrept pe el însuşi sau pe alţii;
6° era lipsit de uzul raţiunii, rămânând neatinse dispoziţiile cann. 1324, § 1, nr. 2 şi 1325;
7° fără vină, a considerat că există una dintre circumstanţele prevăzute la nr. 4 şi 5.
Can. 1324 – § 1. Autorul violării legii sau preceptului nu este scutit de pedeapsă, dar
pedeapsa stabilită de lege sau de precept trebuie atenuată sau înlocuită cu o penitenţă, dacă
delictul a fost săvârşit:
1° de cel care avea numai în mod imperfect uzul raţiunii;
2° de cel care era lipsit de uzul raţiunii din cauza beţiei sau din cauza unei alte tulburări
mentale asemănătoare;
3° dintr-un grav impuls al pasiunii, care totuşi nu a precedat şi nu a împiedicat complet
raţiunea şi consimţământul voinţei, şi cu condiţia ca pasiunea să nu fi fost provocată în mod
voluntar sau întreţinută;
4° de către un minor care a împlinit şaisprezece ani;
5° de cel care a fost constrâns, chiar numai parţial, de o frică gravă, de o necesitate sau de
un inconvenient grav, dacă delictul este rău în sine sau aduce o daună sufletelor;
6° de cel care a acţionat în legitimă apărare împotriva celui care l-a agresat pe nedrept pe
el însuşi sau pe alţii, dar fără să fi păstrat moderaţia necesară;
7° împotriva unuia care provoacă în mod grav şi nedrept;
8° de cel care, din eroare, dar din vina sa, consideră că a existat una dintre circumstanţele
prevăzute în can. 1323, nr. 4 şi 5;
9° de cel care, fără vină, a ignorat că legii sau preceptului îi este anexată o pedeapsă;
10° de cel care a acţionat fără imputabilitate deplină, cu condiţia ca aceasta să fi rămas
gravă.
§ 2. Acelaşi lucru îl poate face judecătorul, dacă există o altă circumstanţă care să atenueze
gravitatea delictului.
217

220

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. În circumstanţele prevăzute de § 1, vinovatul nu este pasibil de pedeapsa latae
sententiae.
Can. 1325 – În aplicarea dispoziţiilor din cann. 1323 şi 1324, niciodată nu se poate ţine
seama de ignoranţa crasă, supină sau afectată; de asemenea, nici de beţie sau de alte tulburări
mintale, voite în mod deliberat pentru a săvârşi sau a justifica delictul, nici de pasiunea
provocată sau întreţinută în mod deliberat.
Can. 1326 – § 1. Judecătorul îl poate pedepsi mai aspru decât stabileşte legea sau
preceptul:
1° pe cel care, după o condamnare sau o declarare a pedepsei, continuă să greşească, aşa
încât din circumstanţele concomitente se poate presupune cu prudenţă încăpăţânarea în reaua
credinţă;
2° pe cel care este înzestrat cu o demnitate, sau care a abuzat de autoritatea sa sau de
oficiul său pentru a săvârşi un delict;
3° pe vinovatul care, cu toate că este stabilită o pedeapsă pentru un delict deliberat, a
prevăzut întâmplarea, şi totuşi, pentru a o evita, nu a luat precauţiile pe care orice persoană
atentă le-ar fi luat.
§ 2. Dacă în cazurile prevăzute de § 1 pedeapsa este latae sententiae, se poate adăuga şi o
altă pedeapsă sau penitenţă.
Can. 1327 – Pe lângă cazurile prevăzute de cann. 1323- 1326, legea particulară poate să
stabilească şi alte circumstanţe eximante, atenuante şi agravante, fie printr-o normă generală,
fie pentru fiecare delict aparte. De asemenea, într-un precept pot fi stabilite circumstanţe care
să eximeze pedeapsa prevăzută de precept, sau să o atenueze, sau să o agraveze.
Can. 1328 – § 1. Cine a făcut sau a omis ceva pentru a săvârşi un delict, dar, ulterior,
independent de voinţa sa, nu l-a săvârşit, nu este pasibil de pedeapsa stabilită pentru delictul
consumat, în afară de cazul când este prevăzut altfel de către lege sau precept.
§ 2. Dacă acţiunile sau omisiunile duc din natura lor la înfăptuirea delictului, autorul poate
fi pedepsit cu o penitenţă sau cu un remediu penal, în afară de cazul când a renunţat de
bunăvoie la înfăptuirea deja începută a delictului. Dar dacă ar urma un scandal, sau o daună
gravă, sau un pericol, chiar dacă autorul a renunţat de bunăvoie, el poate fi sancţionat cu o
pedeapsă justă, totuşi mai uşoară decât cea prevăzută pentru delictul consumat.
Can. 1329 – § 1. Dacă au fost stabilite pedepse ferendae sententiae împotriva autorului
principal, cei care cooperează de comun acord la delict, dar care nu sunt menţionaţi nici în
lege, nici în precept, sunt pasibili de aceleaşi pedepse sau de altele de aceeaşi gravitate sau de
o gravitate mai mică.
§ 2. Complicii care nu sunt menţionaţi în lege sau în precept cad în pedeapsa latae
sententiae anexată unui delict, dacă delictul nu putea fi săvârşit fără participarea lor, iar
pedeapsa să fie de aşa natură încât să poată fi aplicată lor; în caz contrar, pot fi sancţionaţi cu
pedepse ferendae sententiae.

218

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

221

Can. 1330 – Delictul care constă într-o declaraţie sau într-o altă manifestare a voinţei, a
doctrinei sau a ştiinţei, trebuie considerat ca nefiind săvârşit, dacă nimeni nu a perceput acea
declaraţie sau manifestare.

TITLUL IV
Pedepsele şi celelalte sancţiuni
CAPITOLUL I
Cenzurile
Can. 1331 – § 1. Celui excomunicat nu i se permite:
1° să participe în vreun fel, ca slujitor, la celebrarea Jertfei Euharistice şi la orice alt act de
cult;
2° să celebreze sacramentele sau sacramentaliile şi să primească sacramentele;
3° să îndeplinească oficii ecleziastice, slujiri sau orice altă funcţie ecleziastică, sau să
îndeplinească acte ale puterii de conducere.
§ 2. Dacă însă excomunicarea a fost impusă sau declarată cel vinovat:
1° dacă vrea să acţioneze contrar dispoziţiei din § 1, nr. 1, trebuie îndepărtat ori acţiunea
liturgică trebuie întreruptă, dacă nu se opune un motiv grav;
2° îndeplineşte invalid actele puterii de conducere, care, conform § 1, nr. 3, sunt numai
ilicite;
3° nu-i este permis să se folosească de privilegiile ce i-au fost acordate anterior;
4° nu poate obţine în mod valid o demnitate, un oficiu sau o altă funcţie în Biserică;
5° nu-şi poate însuşi roadele provenite dintr-o demnitate, dintr-un oficiu, din oricare altă
funcţie, din pensie, pe care le are în Biserică.
Can. 1332 – Cine a căzut în interdict este ţinut la opreliştile din can. 1331, § 1, nr. 1 şi 2;
dacă interdictul a fost impus sau declarat, trebuie respectată dispoziţia can. 1331, § 2, nr. 1.
Can. 1333 – § 1. Suspendarea, care poate să-i afecteze numai pe clerici, interzice:
1° toate sau unele acte ale puterii preoţeşti;
2° toate sau unele acte ale puterii de conducere;
3° exercitarea tuturor sau numai a unor drepturi sau funcţii legate de un oficiu.
§ 2. În lege sau în precept poate fi stabilit ca, după sentinţa condamnatoare sau
declaratoare, cel suspendat să nu poată îndeplini în mod valid actele puterii de conducere.
§ 3. Opreliştea nu atinge niciodată:
1° oficiile sau puterea de conducere care nu depind de autoritatea Superiorului care a
stabilit pedeapsa;
2° dreptul la locuinţă, dacă cel vinovat îl are în virtutea oficiului;
3° dreptul de a administra bunurile care ar aparţine de oficiul celui suspendat, dacă
pedeapsa este latae sententiae.
§ 4. Suspendarea care opreşte însuşirea veniturilor, a salariului, a pensiei şi a altor bunuri
de acest fel comportă obligaţia de a se restitui tot ceea ce a fost însuşit, chiar cu bună
credinţă, în mod ilegitim.

219

222

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1334 – § 1. Sfera suspendării în limitele stabilite de canonul precedent este
determinată fie de către lege sau precept, fie de sentinţa sau decretul prin care este impusă
pedeapsa.
§ 2. Legea, nu însă preceptul, poate să stabilească o suspendare latae sententiae, fără a mai
adăuga vreo restricţie sau vreo limită; o asemenea pedeapsă are toate efectele enumerate în
can. 1331, § 1.
Can. 1335 – Dacă o cenzură interzice celebrarea sacramentelor sau a sacramentaliilor, sau
îndeplinirea vreunui act al puterii de conducere, opreliştea este suspendată ori de câte ori
acest lucru este necesar pentru îngrijirea credincioşilor care se află în pericol de moarte; dacă
însă cenzura latae sententiae nu a fost declarată, opreliştea este suspendată şi în cazul când un
credincios cere un sacrament sau un sacramental, sau exercitarea unui act de conducere; acest
lucru este permis să fie cerut din orice motiv just.

CAPITOLUL II
Pedepsele expiatoare
Can. 1336 – § 1. Pedepsele expiatoare, prin care delincventul poate fi sancţionat fie pentru
totdeauna, fie pentru un timp determinat, fie pentru un timp nedeterminat, pe lângă cele
stabilite eventual de o lege, sunt şi următoarele:
1° interzicerea ori ordinul de a locui într-un loc sau teritoriu determinat;
2° privarea de o putere, de un oficiu, de o funcţie, de un drept, de un privilegiu, de o
facultate, de o favoare, de un titlu, de un semn distinctiv, chiar numai onorific;
3° interzicerea de a exercita cele ce sunt indicate la nr. 2, sau interzicerea de a le exercita
într-un anumit loc sau în afara acelui loc; aceste interziceri nu sunt niciodată sub pedeapsa
nulităţii;
4° transferarea penală într-un alt oficiu;
5° demiterea din starea clericală.
§ 2. Numai acele pedepse expiatoare pot fi latae sententiae, care sunt indicate în § 1, nr. 3.
Can. 1337 – § 1, Interzicerea de a locui într-un loc sau teritoriu determinat poate fi impusă
atât clericilor, cât şi călugărilor; în schimb, ordinul de a locui într-un loc sau teritoriu
determinat poate fi impus clericilor seculari şi, în limitele constituţiilor, călugărilor.
§ 2. Pentru a impune ordinul de a locui într-un loc sau teritoriu determinat, este necesar
consimţământul Ordinariului acelui loc, dacă nu este vorba de o casă destinată şi clericilor
extradiecezani care fac pocăinţă sau trebuie să se corijeze.
Can. 1338 – § 1. Privările şi interzicerile enumerate în can. 1336, § 1, nr. 2 şi 3, nu
afectează niciodată puterile, oficiile, funcţiile, drepturile, privilegiile, facultăţile, favorurile,
titlurile şi semnele distinctive care nu depind de autoritatea Superiorului care stabileşte
pedeapsa.
§ 2. Nu poate fi impusă privarea de puterea preoţească, ci numai interzicerea de a o
exercita sau de a exercita anumite acte ale acestei puteri; de asemenea, nu poate fi impusă
privarea de gradele academice.

220

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

223

§ 3. Pentru interzicerile indicate în can. 1336, § 1, nr. 3, trebuie să se respecte norma din
can. 1335 privind cenzurile.

CAPITOLUL III
Remediile penale şi penitenţele
Can. 1339 – § 1. Ordinariul poate, personal sau prin altcineva, să-l avertizeze pe cel care
se află într-o ocazie proximă de a săvârşi un delict, sau pe cel care, după ce a avut loc o
investigaţie, este suspectat în mod grav de a fi săvârşit un delict.
§ 2. Dar poate şi să-l mustre, într-o manieră adecvată condiţiilor speciale ale persoanei şi
ale faptului, pe cel care prin comportarea sa dă motiv de scandal sau tulbură grav ordinea
publică.
§ 3. Trebuie întotdeauna să se constate cel puţin pe baza unui document, care trebuie să fie
păstrat în arhiva secretă a curiei, că a avut loc avertismentul sau mustrarea.
Can. 1340 – § 1. Penitenţa, care poate fi impusă în forul extern, este fie un act religios, fie
unul de pietate sau de caritate, ce trebuie îndeplinit.
§ 2. Să nu se impună niciodată o penitenţă publică pentru o infracţiune ocultă.
§ 3. Ordinariul poate să adauge cu prudenţă penitenţe la remediul penal al avertismentului
sau mustrării.

TITLUL V
Aplicarea pedepselor
Can. 1341 – Ordinariul să aibă grijă să dea curs procedurii judiciare sau administrative
pentru impunerea sau declararea pedepselor, numai când e convins că nici corijarea frăţească,
nici mustrarea, nici alte mijloace specifice grijii pastorale nu sunt suficiente pentru repararea
scandalului, pentru restabilirea justiţiei şi pentru corijarea celui inculpat.
Can. 1342 – § 1. Ori de câte ori se opun motive juste efectuării unui proces judiciar,
pedeapsa poate să fie impusă sau declarată prin decret extrajudiciar; remediile penale şi
penitenţele pot fi aplicate în oricare caz prin decret.
§ 2. Nu pot fi impuse sau declarate prin decret pedepsele perpetue şi nici pedepsele pe care
legea sau preceptul ce le stabileşte nu permite să fie aplicate prin decret.
§ 3. Ceea ce se spune în lege sau precept despre judecător cu privire la pedeapsa ce trebuie
să o impună sau să o declare în cadrul unui proces, acelaşi lucru trebuie aplicat şi în cazul
Superiorului care impune sau declară o pedeapsă prin decret extrajudiciar, dacă nu se constată
altfel şi nici nu este vorba de dispoziţii ce se referă numai la procedură.
Can. 1343 – Dacă o lege sau un precept îi acordă judecătorului puterea de a aplica sau de
a nu aplica pedeapsa, judecătorul poate, după conştiinţa şi discreţionalitatea sa, să modereze
pedeapsa sau să impună în locul ei o penitenţă.
221

224

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1344 – Chiar dacă legea foloseşte termeni poruncitori, judecătorul poate, după
conştiinţa şi discreţionalitatea sa:
1° să amâne impunerea pedepsei la o dată mai potrivită, în cazul când se prevede că, din
cauza unei pedepsiri grabnice a vinovatului, ar putea lua naştere rele mai mari;
2° să se abţină de a impune pedeapsa, sau să impună o pedeapsă mai uşoară, sau să recurgă
la o penitenţă, dacă vinovatul s-a îndreptat şi a reparat scandalul, sau dacă a fost pedepsit
destul de autoritatea civilă sau se prevede că va fi pedepsit;
3° să suspende obligaţia de a fi respectată o pedeapsă expiatoare, dacă vinovatul, după ce a
dus o viaţă corectă, a săvârşit pentru prima dată un delict, şi nu există necesitatea imperioasă
de a fi reparat scandalul, cu condiţia, totuşi, ca în cazul când vinovatul săvârşeşte iarăşi un
delict, în spaţiul de timp stabilit de acelaşi judecător, să ispăşească pedeapsa ce îi este impusă
pentru ambele delicte, în afară de cazul când între timp s-a scurs timpul pentru prescripţia
acţiunii penale privind delictul precedent.
Can. 1345 – Când delincventul a avut numai în mod parţial uzul raţiunii sau a săvârşit
delictul din frică, din necesitate, din impuls pasional, din cauza beţiei sau a altei tulburări
mentale asemănătoare, judecătorul se poate chiar abţine de a-i aplica vreo pedeapsă, dacă
apreciază că pot fi luate în alt mod măsuri mai bune pentru corijarea lui.
Can. 1346 – Când un delincvent a săvârşit mai multe delicte, iar cumulul de pedepse
ferendae sententiae pare prea sever, este lăsată la discreţionalitatea judecătorului posibilitatea
de a stabili pedepsele în limite echitabile.
Can. 1347 – § 1. O cenzură nu poate fi impusă în mod valid dacă vinovatul nu a fost
avertizat în prealabil cel puţin o singură dată ca să abandoneze încăpăţânarea, dându-i-se un
timp suficient pentru căinţă.
§ 2. Trebuie să se considere că a abandonat încăpăţânarea vinovatul care s-a căit cu
adevărat de delict şi care, în plus, a reparat în mod adecvat daunele şi scandalul, sau cel puţin
a promis în mod serios că va face acest lucru.
Can. 1348 – Când vinovatul este achitat de acuzaţie sau nu i se impune nici o pedeapsă,
Ordinariul poate să se îngrijească de binele acestuia şi de binele public prin avertismente
potrivite şi prin alte mijloace specifice grijii pastorale, sau chiar, dacă este cazul, prin remedii
penale.
Can. 1349 – Dacă pedeapsa este nedeterminată şi nici legea nu prevede altfel, judecătorul
să nu impună pedepse mai grele, mai ales cenzuri, decât doar atunci când gravitatea cazului
cere în mod absolut acest lucru; nu poate, însă, să impună pedepse perpetue.
Can. 1350 – § 1. În impunerea de pedepse unui cleric, trebuie întotdeauna să se ia măsuri
ca acesta să nu fie lipsit de cele necesare întreţinerii sale demne, în afară de cazul când este
vorba de demiterea din starea clericală.
§ 2. Totuşi, dacă cel demis din starea clericală devine, din cauza acestei pedepse, cu
adevărat sărac, Ordinariul să aibă grijă să se ia măsuri în modul cel mai bun posibil.
Can. 1351 – Pedeapsa îl obligă pe cel vinovat pretutindeni, chiar când a încetat dreptul
celui care a stabilit-o sau a impus-o, dacă nu este stabilit în mod expres altfel.
222

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

225

Can. 1352 – § 1. Dacă pedeapsa interzice primirea sacramentelor sau a sacramentaliilor,
opreliştea este suspendată câtă vreme cel vinovat se află în pericol de moarte.
§ 2. Obligaţia de a ispăşi o pedeapsă latae sententiae care nu a fost declarată şi nu este
cunoscută în locul unde delincventul se află, este total sau parţial suspendată în măsura în
care el nu o poate ispăşi fără pericol de scandal grav sau dezonoare.
Can. 1353 – Apelul împotriva sentinţelor judecătoreşti sau recursul împotriva decretelor,
care impun sau declară orice fel de pedeapsă, au efect suspensiv.

TITLUL VI
Încetarea pedepselor
Can. 1354 – § 1. Pe lângă cei indicaţi în cann. 1355-1356, toţi cei care pot dispensa de o
lege prevăzută cu pedeapsă sau pot să scutească de un precept care impune o pedeapsă pot şi
să ierte această pedeapsă.
§ 2. În plus, legea sau preceptul care stabileşte o pedeapsă poate să acorde şi altora puterea
de a o ierta.
§ 3. Dacă Scaunul Apostolic şi-a rezervat sieşi sau a rezervat altora iertarea unei pedepse,
rezervarea trebuie interpretată în sens strict.
Can. 1355 – § 1. Pot să ierte pedeapsa stabilită de lege, dacă a fost impusă sau declarată,
numai să nu fie rezervată Scaunului Apostolic:
1° Ordinariul care a deschis acţiunea pentru a impune sau a declara pedeapsa, sau care a
impus-o sau a declarat-o, personal sau prin alţii, prin decret;
2° Ordinariul locului în care se află delincventul, dar numai după ce s-a consultat cu
Ordinariul despre care este vorba la nr. 1, dacă acest lucru nu este imposibil din cauza unor
circumstanţe extraordinare.
§ 2. Dacă nu a fost rezervată Scaunului Apostolic, Ordinariul poate să ierte pedeapsa latae
sententiae stabilită de o lege, dar încă nedeclarată, a propriilor supuşi şi al acelora care se află
în teritoriul său sau care au săvârşit aici delictul; aceeaşi putere o are şi orice Episcop, dar
numai în cadrul mărturisirii sacramentale.
Can. 1356 – § 1. Pot să ierte pedeapsa ferendae sau latae sententiae stabilită de un precept
ce nu a fost dat de Scaunul Apostolic:
1° Ordinariul locului în care se află delincventul;
2° dacă pedeapsa a fost impusă sau declarată, chiar şi Ordinariul care a deschis acţiunea
legală pentru a impune sau a declara pedeapsa, sau care a impus-o sau a declarat-o, personal
sau prin alţii, printr-un decret.
§ 2. Înainte de a se acorda iertarea, trebuie consultat autorul preceptului, dacă acest lucru
nu este imposibil din cauza unor circumstanţe extraordinare.
Can. 1357 – § 1. Rămânând valabile dispoziţiile cann. 508 şi 976, confesorul poate ierta în
forul intern sacramental cenzura latae sententiae a excomunicării sau a interdictului,
223

226

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

nedeclarată, dacă penitentului îi este greu să rămână în starea de păcat grav în perioada de
timp necesară ca Superiorul competent să poată interveni.
§ 2. Acordând iertarea, confesorul să impună penitentului obligaţia de a recurge în termen
de o lună, sub pedeapsa de a cădea din nou în cenzură, la Superiorul competent sau la un
preot care are facultatea necesară şi de a se conforma dispoziţiilor acestora; între timp, să
impună penitentului o pocăinţă adecvată şi, dacă e cazul, obligaţia de a repara scandalul sau
dauna cauzată; recursul poate fi făcut şi de către confesor, fără a se menţiona numele
penitentului.
§ 3. Au aceeaşi obligaţie de a recurge, după ce s-au vindecat, cei care, conform can. 976,
au fost iertaţi de o cenzură impusă sau declarată, ori de una rezervată Scaunului Apostolic.
Can. 1358 – § 1. Iertarea de cenzură nu poate fi acordată decât dacă delincventul a
renunţat la încăpăţânare în conformitate cu can. 1347, § 2; celui care a renunţat nu i se poate
nega iertarea.
§ 2. Cine iartă o cenzură poate să procedeze aşa cum e stabilit de can. 1348 sau poate să
impună o pocăinţă.
Can. 1359 – Dacă cineva este sancţionat cu mai multe pedepse, iertarea este valabilă
numai pentru pedepsele specificate în ea; iertarea generală face să înceteze toate pedepsele,
cu excepţia acelora pe care delincventul, în cerere, le-a trecut sub tăcere cu rea credinţă.
Can. 1360 – Iertarea de o pedeapsă obţinută sub frică gravă este nulă.
Can. 1361 – § 1. Iertarea poate fi dată şi unei persoane absente, precum şi sub condiţie.
§ 2. Iertarea în forul extern să fie dată în scris, dacă un motiv grav nu sugerează contrariul.
§ 3. Să se aibă grijă ca atât cererea de iertare, cât şi iertarea însăşi să nu fie date în vileag,
în afară de cazul când acest lucru este util pentru tutelarea bunei reputaţii a vinovatului sau
este necesar pentru repararea scandalului.
Can. 1362 – § 1. Acţiunea criminală se stinge prin prescripţie în trei ani, dacă nu este
vorba:
1° de delicte rezervate Congregaţiei pentru Doctrina Credinţei;
2° de o acţiune datorată delictelor prevăzute în cann. 1394, 1395, 1397, 1398, care se
prescrie în cinci ani;
3° de delicte care nu sunt pedepsite de dreptul comun, dacă legea particulară a stabilit un
alt termen de prescripţie.
§ 2. Prescripţia începe să se scurgă din ziua când a fost săvârşit delictul, ori, dacă delictul e
permanent sau habitual, din ziua în care a încetat.
Can. 1363 – § 1. Dacă vinovatului nu i s-a notificat decretul executiv al judecătorului,
despre care vorbeşte can. 1651, în termenele fixate, prevăzute de can. 1362, care trebuie
calculate din ziua când sentinţa de condamnare a devenit definitivă, acţiunea pentru a executa
pedeapsa se stinge prin prescripţie.

224

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

227

§ 2. Acelaşi lucru este valabil, respectându-se ceea ce trebuie respectat, şi în cazul în care
pedeapsa a fost impusă prin decret extrajudiciar.

PARTEA A II-A
Pedepsele pentru fiecare delict
TITLUL I
Delictele împotriva religiei
şi unităţii Bisericii
Can. 1364 – § 1. Apostatul de la credinţă, ereticul sau schismaticul cad în excomunicare
latae sententiae, rămânând valabil can. 194, § 1, nr. 2; clericul poate fi sancţionat în plus şi cu
alte pedepse, prevăzute de can. 1336, § 1, nr. 1, 2 şi 3.
§ 2. Dacă încăpăţânarea de lungă durată sau gravitatea scandalului cer aceasta, pot fi
adăugate alte pedepse, inclusiv demiterea din starea clericală.
Can. 1365 – Vinovatul de participare interzisă la celebrările sacre să fie sancţionat cu o
pedeapsă justă.
Can. 1366 – Părinţii sau cei care ţin locul părinţilor, care prezintă copiii spre a fi botezaţi
sau educaţi într-o religie necatolică, să fie sancţionaţi cu cenzură sau cu o altă pedeapsă justă.
Can. 1367 – Cine aruncă speciile consacrate ori le ia sau le păstrează cu scop sacrileg cade
în excomunicare latae sententiae rezervată Scaunului Apostolic; clericul poate fi sancţionat
în plus şi cu o altă pedeapsă, inclusiv demiterea din starea clericală.
Can. 1368 – Dacă cineva, afirmând sau făgăduind ceva în faţa autorităţii ecleziastice,
săvârşeşte sperjur, să fie sancţionat cu o pedeapsă justă.
Can. 1369 – Cine proferează blasfemie sau lezează în mod grav bunele moravuri, exprimă
injurii sau provoacă ură sau dispreţ faţă de religie sau faţă de Biserică în cadrul unui spectacol
public sau într-o adunare, sau într-o scriere difuzată public, sau folosind alte instrumente de
comunicare socială, să fie sancţionat cu o pedeapsă justă.

TITLUL II
Delicte împotriva autorităţii ecleziastice
şi libertăţii Bisericii
Can. 1370 – § 1. Cine foloseşte violenţa fizică împotriva Pontifului Roman cade în
excomunicare latae sententiae rezervată Scaunului Apostolic, căreia, dacă este vorba de un
cleric, i se poate adăuga, în funcţie de gravitatea delictului, şi o altă pedeapsă, inclusiv
demiterea din starea clericală.
§ 2. Cine face acest lucru împotriva celui care are caracterul episcopal cade în interdict
latae sententiae, iar dacă este vorba de un cleric, şi în suspendare latae sententiae.

225

228

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Cine foloseşte forţa fizică împotriva unui cleric sau a unui călugăr din dispreţ faţă de
credinţă, faţă de Biserică, faţă de puterea ecleziastică sau faţă de o slujire, să fie sancţionat cu
o pedeapsă justă.
Can. 1371 – Să fie sancţionat cu o pedeapsă justă:
1° cel care, pe lângă cazul prevăzut de can. 1364, § 1, învaţă o învăţătură condamnată de
Pontiful Roman sau de Conciliul Ecumenic, sau respinge cu încăpăţânare învăţătura
prevăzută de can. 750 § 2 sau de can. 752, şi, după ce a fost avertizat de Scaunul Apostolic
sau de Ordinariu, nu retractează;
2° cel care, într-o altă manieră decât cea prevăzută la nr. 1, nu se supune Scaunului
Apostolic, Ordinariului sau Superiorului, când ei poruncesc sau interzic ceva în mod legitim,
şi, după ce a fost avertizat, persistă în nesupunere.
Can. 1372 – Cine recurge la Conciliul Ecumenic sau la Colegiul Episcopilor împotriva
unui act al Pontifului Roman să fie pedepsit cu o cenzură.
Can. 1373 – Cine provoacă în mod public aversiunea şi ura subalternilor împotriva
Scaunului Apostolic sau a Ordinariului pentru un act al puterii sau al slujirii ecleziastice, sau
incită subalternii la nesupunere, să fie sancţionat cu interdict sau cu alte pedepse juste.
Can. 1374 – Cine se înscrie într-o asociaţie ce unelteşte împotriva Bisericii să fie
sancţionat cu o pedeapsă justă; cine promovează sau conduce o asemenea asociaţie să fie
pedepsit cu interdict.
Can. 1375 – Cei care împiedică libertatea de slujire, de alegere, de putere ecleziastică, sau
folosirea legitimă a bunurilor sacre sau a altor bunuri ecleziastice, sau înspăimântă un
alegător sau un ales sau pe unul care a exercitat o putere sau o slujire ecleziastică, pot fi
sancţionaţi cu o pedeapsă justă.
Can. 1376 – Cine profanează un lucru sacru, mobil sau imobil, să fie sancţionat cu o
pedeapsă justă.
Can. 1377 – Cine înstrăinează bunuri ecleziastice fără permisiunea necesară să fie
sancţionat cu o pedeapsă justă.

TITLUL III
Uzurparea de funcţii ecleziastice
şi delictele în exercitarea lor
Can. 1378 – § 1. Preotul care acţionează împotriva dispoziţiei can. 977 cade în
excomunicarea latae sententiae rezervată Scaunului Apostolic.
§ 2. Cade în interdict latae sententiae sau, dacă e vorba de un cleric, în suspendare latae
sententiae:
1° cel care, nefiind promovat la treapta preoţească, atentează acţiunea liturgică a Jertfei
euharistice;
2° cel care, în afară de cazul prevăzut de § 1, neputând da în mod valid dezlegarea
sacramentală, încearcă să o dea sau ascultă o mărturisire sacramentală.
226

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

229

§ 3. În cazurile despre care vorbeşte § 2, pot fi adăugate, în funcţie de gravitatea delictului,
şi alte pedepse, nefiind exclusă excomunicarea.
Can. 1379 – Cine, în afară de cazurile prevăzute de can. 1378, simulează administrarea
unui sacrament, să fie sancţionat cu o pedeapsă justă.
Can. 1380 – Cine celebrează sau primeşte un sacrament în mod simoniac să fie pedepsit
cu interdict sau cu suspendare.
Can. 1381 – § 1. Oricine uzurpează un oficiu ecleziastic să fie sancţionat cu o pedeapsă
justă.
§ 2. Este echivalată uzurpării reţinerea nelegitimă a funcţiei după privarea de această
funcţie sau după încetarea ei.
Can. 1382 – Episcopul care consacră pe cineva întru Episcop fără mandat papal, de
asemenea, şi cel care primeşte de la el consacrarea, cad în excomunicarea latae sententiae
rezervată Scaunului Apostolic.
Can. 1383 – Episcopul care, contrar prevederii can. 1015, a hirotonit fără scrisori
dimisoriale un supus aparţinând altcuiva este oprit timp de un an de a conferi sacramentul
Preoţiei. Cine a primit hirotonirea este suspendat ipso facto de la exercitarea ei.
Can. 1384 – Cine, în afară de cazurile prevăzute în cann. 1378-1383, îndeplineşte în mod
ilegal o funcţie preoţească sau o slujire sacră poate fi sancţionat cu pedeapsă justă.
Can. 1385 – Cine trage un câştig nelegitim din ofertele de Liturghie să fie pedepsit cu o
cenzură sau cu altă pedeapsă justă.
Can. 1386 – Cine dă sau promite ceva, pentru ca cineva, exercitând o funcţie în Biserică,
să facă sau să omită în mod nelegitim ceva, să fie pedepsit cu o pedeapsă justă; tot astfel, cine
acceptă aceste daruri sau promisiuni.
Can. 1387 – Preotul care, în timpul, sau cu ocazia, sau sub pretextul mărturisirii, solicită
penitentul la păcat împotriva poruncii a şasea a Decalogului să fie pedepsit, în funcţie de
gravitatea delictului, cu suspendare, cu interziceri şi privări, iar în cazuri mai grele, să fie
destituit din starea clericală.
Can. 1388 – § 1. Confesorul care violează direct sigiliul sacramental cade în
excomunicare latae sententiae, rezervată Scaunului Apostolic; în schimb, cine îl violează
numai indirect să fie pedepsit în funcţie de gravitatea delictului.
§ 2. Traducătorul şi ceilalţi despre care este vorba în can. 983, § 2, care violează secretul,
să fie sancţionaţi cu o pedeapsă justă, nefiind exclusă excomunicarea.
Can. 1389 – § 1. Cine abuzează de puterea ecleziastică sau de o funcţie să fie pedepsit
conform cu gravitatea actului sau a omisiunii, nefiind exclusă privarea de oficiu, dacă
împotriva acestui abuz nu a fost deja stabilită o pedeapsă printr-o lege sau printr-un precept.

227

230

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cine din neglijenţă culpabilă îndeplineşte sau omite în mod nelegitim, provocând
daună cuiva, un act de putere ecleziastică, de slujire sau de funcţie, să fie sancţionat cu o
pedeapsă justă.

TITLUL IV
Delictul de fals
Can. 1390 – § 1. Cine denunţă în mod fals la Superiorul ecleziastic un confesor pentru
delictul despre care vorbeşte can. 1387 cade în interdict latae sententiae, iar dacă este cleric,
şi în suspendare.
§ 2. Cine prezintă Superiorului ecleziastic vreo altă denunţare calomnioasă de delict, sau
lezează în alt mod buna reputaţie a cuiva, poate fi sancţionat cu o pedeapsă justă, nefiind
exclusă cenzura.
§ 3. Calomniatorul poate fi chiar constrâns să dea o despăgubire adecvată.
Can. 1391 – În funcţie de gravitatea delictului, poate fi sancţionat cu o pedeapsă justă:
1° cine întocmeşte un înscris public ecleziastic fals, schimbă, distruge sau ascunde un înscris
adevărat, ori se foloseşte de un înscris fals sau schimbat;
2° cine afirmă un lucru fals într-un înscris ecleziastic public;
3° cine a afirmat ceva neadevărat într-un document ecleziastic public.

TITLUL V
Delicte împotriva unor obligaţii speciale
Can. 1392 – Clericii sau călugării care, contrar prevederilor canoanelor, practică
negustoria sau se dedică afacerilor să fie pedepsiţi în funcţie de gravitatea delictului.
Can. 1393 – Cine violează obligaţiile ce i-au fost impuse ca urmare a unei pedepse poate
fi sancţionat cu o pedeapsă justă.
Can. 1394 – § 1. Rămânând valabilă dispoziţia can. 194, § 1, nr. 3, clericul care atentează
căsătoria, chiar numai civilă, cade în suspendare latae sententiae; dacă, după ce a fost
avertizat, nu a revenit şi a continuat să dea scandal, poate fi pedepsit în mod treptat cu diferite
privaţiuni, mergându-se chiar până la demiterea din starea clericală.
§ 2. Călugărul cu voturi perpetue, care nu este cleric, dar care atentează căsătoria, chiar
numai civilă, cade în interdict latae sententiae, rămânând neschimbată dispoziţia can. 694.
Can. 1395 – § 1. Clericul concubinar, în afară de cazul despre care vorbeşte can. 1394, şi
clericul care rămâne, dând scandal, într-un păcat extern împotriva poruncii a şasea a
Decalogului, să fie pedepsit cu suspendare, căreia îi pot fi adăugate în mod treptat alte
pedepse, mergându-se până la demiterea din starea clericală, dacă delictul persistă şi după
avertismentul dat.
§ 2. Clericul care a comis în alt mod un delict împotriva poruncii a şasea a Decalogului,
dacă delictul a fost într-adevăr săvârşit prin violenţă, sub ameninţări, în mod public sau cu un
228

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

231

minor sub şaisprezece ani, să fie sancţionat cu pedepse juste, nefiind exclusă, dacă e cazul,
demiterea din starea clericală.
Can. 1396 – Cine violează în mod grav obligaţia privind reşedinţa, la care e ţinut în
virtutea unui oficiu ecleziastic, să fie sancţionat cu o pedeapsă justă, nefiind exclusă, după
avertisment, privarea de oficiu.

TITLUL VI
Delicte împotriva vieţii şi libertăţii omului
Can. 1397 – Cine săvârşeşte omucidere, ori răpeşte sau reţine cu forţa sau cu înşelăciune o
persoană, o mutilează sau o răneşte grav, să fie pedepsit, în funcţie de gravitatea actului, cu
privaţiunile şi opreliştile prevăzute în can. 1336; uciderea persoanelor, despre care vorbeşte
can. 1370, este sancţionată cu pedepsele prevăzute acolo.
Can. 1398 – Cine procură avort, urmat de efect, cade în excomunicare latae sententiae.

TITLUL VII
Normă generală
Can. 1399 – În afară de cazurile stabilite în această lege sau în alte legi, încălcarea externă
a unei legi divine sau a uneia canonice numai atunci poate fi sancţionată cu o pedeapsă justă
când gravitatea deosebită a încălcării cere o pedeapsă şi există o necesitate urgentă de a
preveni sau de a repara scandalurile.

CARTEA A VII-A
Procesele

PARTEA I
Judecăţile în general
Can. 1400 – § 1. Sunt obiectul judecăţii:
1° drepturile de dobândit sau de revendicat ale persoanelor fizice sau juridice, sau faptele
juridice de declarat;
2° delictele, pentru care trebuie impusă sau declarată o pedeapsă.
§ 2. Controversele provenite dintr-un act al puterii administrative pot fi totuşi deferite
numai Superiorului sau numai tribunalului administrativ.
Can. 1401 – Biserica judecă din drept propriu şi exclusiv:
1° cauzele care privesc lucrurile spirituale şi lucrurile legate de cele spirituale;
2° violarea legilor ecleziastice şi tot ceea ce include noţiunea de păcat, cât priveşte
determinarea culpei şi impunerea pedepselor ecleziastice.
229

232

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1402 – Toate tribunalele Bisericii sunt reglementate de canoanele care urmează,
rămânând neschimbate normele tribunalelor Scaunului Apostolic.
Can. 1403 – § 1. Cauzele privind canonizarea Slujitorilor lui Dumnezeu sunt reglementate
de o lege pontificală specială.
§ 2. În plus, acestor cauze li se aplică dispoziţiile prezentului Cod ori de câte ori în acea
lege se face trimitere la dreptul universal, sau este vorba de norme care, din însăşi natura
lucrului, se referă şi la aceste cauze.

TITLUL I
Forul competent
Can. 1404 – Primul Scaun nu e judecat de nimeni.
Can. 1405 – § 1. Numai Pontiful Roman are dreptul să-i judece, în cauzele despre care
vorbeşte can. 1401:
1° pe conducătorii de state;
2° pe Părinţii Cardinali;
3° pe Legaţii Scaunului Apostolic şi, în cauzele penale, pe Episcopi
4° în alte cauze pe care el însuşi le-a chemat la judecata sa.
§ 2. Un judecător nu are nici o competenţă asupra unui act sau document confirmat formal
de Pontiful Roman, dacă în prealabil nu a primit mandat de la dânsul.
§ 3. Rotei Romane îi este rezervat să judece:
1° Episcopii în cauzele contencioase, rămânând valabilă dispoziţia can. 1419, § 2;
2° pe Abatele primat sau Abatele superior al unei congregaţii monahale şi pe Superiorul
general al institutelor călugăreşti de drept pontifical;
3° diecezele şi alte persoane ecleziastice, fie fizice, fie juridice, care nu au un Superior sub
Pontiful Roman.
Can. 1406 – § 1. Dacă este încălcată dispoziţia can. 1404, actele şi deciziile sunt
considerate ca neavenite.
§ 2. În cauzele despre care vorbeşte can. 1405, incompetenţa altor judecători este absolută.
Can. 1407 – § 1. Nimeni nu poate fi chemat la judecată în prima instanţă decât în faţa
judecătorului ecleziastic ce este competent în virtutea unuia dintre motivele specificate în
cann. 1408- 1414.
§ 2. Incompetenţa judecătorului care nu se poate sprijini pe nici unul dintre aceste motive
este numită relativă.
§ 3. Reclamantul urmează forul părţii pârâte; dacă partea pârâtă are mai multe foruri,
reclamantul poate alege unul dintre ele.

230

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

233

Can. 1408 – Oricine poate fi chemat la judecată în faţa tribunalului domiciliului sau
cvasidomiciliului.
Can. 1409 – § 1. Pribeagul (vagus) are forul în locul unde se află de fapt.
§ 2. Persoana căreia nu i se cunoaşte nici domiciliul sau cvasidomiciliul, nici locul de
şedere, poate fi chemată la judecată în tribunalul reclamantului, numai să nu aibă un alt for
legitim.
Can. 1410 – În cauzele privind lucrurile, partea poate fi chemată la judecată în faţa
tribunalului locului unde lucrul se află în litigiu, când acţiunea este îndreptată împotriva
lucrului sau este vorba de o acţiune de repunere în posesie.
Can. 1411 – § 1. În cauzele privind contractele, partea poate fi chemată la judecată în
tribunalul locului unde contractul a fost încheiat sau trebuie să fie îndeplinit, în afară de cazul
când părţile au ales de comun acord un alt tribunal.
§ 2. Dacă o cauză se referă la obligaţii care provin dintr-un alt titlu, partea poate fi
chemată la judecată în faţa tribunalului locului în care obligaţia a fost asumată sau trebuie
îndeplinită.
Can. 1412 – În cauzele penale, inculpatul, chiar dacă e absent, poate fi chemat la judecată
în faţa tribunalului locului în care delictul a fost săvârşit.
Can. 1413 – Partea poate fi chemată la judecată:
1° în cauzele care au ca obiect administrarea bunurilor, în faţa tribunalului unde a avut loc
administrarea;
2° în cauzele care privesc moştenirile sau legatele pioase, în faţa tribunalului ultimului
domiciliu sau cvasidomiciliu sau al locului de şedere, conform cann. 1408-1409, al persoanei
despre a cărei moştenire sau despre al cărui legat pios este vorba, în afară de cazul când este
vorba de o simplă executare a legatului, care trebuie examinată în conformitate cu normele
obişnuite ale competenţei.
Can. 1414 – Când este vorba de conexiune, cauzele legate între ele trebuie instruite de
unul şi acelaşi tribunal şi în cadrul aceluiaşi proces, dacă nu se opune o dispoziţie de lege.
Can. 1415 – În caz de prevenţie, când două sau mai multe tribunale sunt la fel de
competente, are dreptul de a instrui cauza tribunalul care a citat cel dintâi în mod legitim
partea pârâtă.
Can. 1416 – Conflictele de competenţă între tribunalele supuse aceluiaşi tribunal de apel
sunt rezolvate de acest tribunal; dacă tribunalele nu depind de acelaşi tribunal de apel,
conflictele sunt rezolvate de Signatura Apostolică.

TITLUL II
Diferite grade
şi specii de tribunale

231

234

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1417 – § 1. În virtutea primatului Pontifului Roman, fiecare credincios are dreptul
inviolabil de a deferi sau de a introduce la Sfântul Scaun cauza proprie, atât contencioasă, cât
şi penală, în orice grad de judecată şi în orice stadiu al procesului.
§ 2. Totuşi, cu excepţia cazului de apel, recurgerea la Scaunul Apostolic nu suspendă
exercitarea jurisdicţiei judecătorului care a început deja instruirea cauzei; de aceea, el va
putea să continue judecata până la sentinţa definitivă, dacă Scaunul Apostolic nu i-a
comunicat că a luat asupra sa cauza spre a o judeca.
Can. 1418 – Orice tribunal are dreptul de a apela la ajutorul unui alt tribunal pentru a
instrui cauza sau pentru a intima acte juridice.

CAPITOLUL I
Tribunalul primei instanţe
ART. 1
Judecătorul
Can. 1419 – § 1. În fiecare dieceză şi pentru toate cauzele care nu sunt excluse în mod
expres de către drept, judecătorul primei instanţe este Episcopul diecezan, care îşi poate
exercita puterea judiciară personal sau prin alţii, în conformitate cu canoanele care urmează.
§ 2. Dacă însă este vorba de drepturi sau de bunuri materiale care aparţin unei persoane
juridice reprezentate de Episcop, judecă în primul grad tribunalul de apel.
Can. 1420 – § 1. Fiecare Episcop diecezan este ţinut să numească un Vicar judecătoresc
sau Oficial care să judece cu putere ordinară, altul decât Vicarul general, în afară de cazul
când dimensiunile mici ale diecezei sau numărul mic de cauze sugerează altfel.
§ 2. Vicarul judecătoresc constituie un singur tribunal cu Episcopul, dar nu poate să judece
cauzele pe care Episcopul şi le rezervă personal.
§ 3. Vicarului judecătoresc îi pot fi daţi ajutători, numiţi Vicari judecătoreşti adjuncţi sau
Viceoficiali.
§ 4. Atât Vicarul judecătoresc, cât şi Vicarii judecătoreşti adjuncţi trebuie să fie preoţi, de
reputaţie bună, doctori sau cel puţin licenţiaţi în dreptul canonic şi să fi împlinit vârsta de
treizeci de ani.
§ 5. Când scaunul episcopal devine vacant, ei nu-şi încetează funcţia şi nici nu pot fi
înlăturaţi de Administratorul diecezan; venind însă noul Episcop, au nevoie de confirmare.
Can. 1421 – § 1. Episcopul să numească în dieceză judecători diecezani care să fie clerici.
§ 2. Conferinţa Episcopilor poate permite ca şi laicii să fie numiţi judecători; în caz de
necesitate, unul dintre ei poate fi ales pentru a forma colegiul.
§ 3. Judecătorii să fie de reputaţie bună şi doctori sau cel puţin licenţiaţi în dreptul
canonic.
232

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

235

Can. 1422 – Vicarul judecătoresc, Vicarii judecătoreşti adjuncţi şi ceilalţi judecători să fie
numiţi pentru un timp determinat, rămânând valabilă dispoziţia can. 1420, § 5, şi nici nu pot
fi înlăturaţi decât dintr-un motiv legitim şi grav.
Can. 1423 – § 1. Mai mulţi Episcopi diecezani pot, de comun acord, cu aprobarea
Scaunului Apostolic, să înfiinţeze în diecezele lor, în loc de tribunale diecezane prevăzute de
cann. 1419-1421, un singur tribunal de instanţa întâi; în acest caz, grupul de Episcopi sau
Episcopul desemnat de ei are toate puterile pe care Episcopul diecezan le are asupra
propriului tribunal.
§ 2. Tribunalele despre care vorbeşte § 1 pot fi înfiinţate fie pentru toate cauzele, fie pentru
anumite feluri de cauze.
Can. 1424 – În orice fel de judecată, judecătorul unic îşi poate alege doi asesori, în calitate
de consilieri, clerici sau laici, persoane cu comportare bună.
Can. 1425 – § 1. Dezaprobându-se orice cutumă contrară, tribunalului colegial, format din
trei judecători, îi sunt rezervate:
1° cauzele contencioase privind: a) legământul hirotonirii sacre; b) legământul căsătoriei,
rămânând neschimbate dispoziţiile cann. 1686 şi 1688;
2° cauzele penale privind: a) delictele care pot atrage după sine pedeapsa destituirii din
starea clericală; b) impunerea sau declararea excomunicării.
§ 2. Episcopul poate încredinţa cauzele mai dificile şi de importanţă mai mare unui
tribunal format din trei sau cinci judecători.
§ 3. Vicarul judecătoresc, pentru a judeca fiecare cauză, să cheme judecătorii în ordine,
prin rotaţie, dacă Episcopul diecezan nu a stabilit altfel în fiecare caz aparte.
§ 4. În primul grad al judecăţii, dacă eventual nu este posibilă constituirea unui colegiu,
Conferinţa Episcopilor poate permite ca, pe durata acestei imposibilităţi, Episcopul să
încredinţeze cauzele unui singur judecător, cleric, care, unde e posibil, să-şi ia ca asociaţi un
asesor şi un judecător de instrucţie.
§ 5. Vicarul judecătoresc să nu-i înlocuiască pe judecătorii ce au fost desemnaţi, decât
dintr-un motiv foarte grav ce trebuie consemnat în decret.
Can. 1426 – § 1. Tribunalul colegial trebuie să procedeze în mod colegial şi să pronunţe
sentinţele cu majoritate de voturi.
§ 2. În măsura în care este posibil, tribunalul colegial trebuie prezidat de Vicarul
judecătoresc sau de Vicarul judecătoresc adjunct.
Can. 1427 – § 1. Dacă are loc un proces între călugării sau casele aceluiaşi institut
călugăresc de drept pontifical, judecătorul primei instanţe este, dacă eventual constituţiile nu
prevăd altfel, Superiorul major, sau, dacă mănăstirea este autonomă, Abatele local.
§ 2. În afară de cazul când constituţiile stabilesc altfel, dacă este vorba de o chestiune
contencioasă între două provincii, în prima instanţă va judeca Superiorul general, personal
233

236

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

sau printr-un delegat; dacă este vorba de o chestiune contencioasă între două mănăstiri,
Abatele superior al congregaţiei monahale.
§ 3. În sfârşit, dacă apare un proces între persoane călugăreşti fizice sau juridice aparţinând
unor institute călugăreşti diferite, sau chiar aceluiaşi institut clerical de drept diecezan sau
unui institut laical, sau între o persoană călugărească şi un cleric secular sau un laic sau o
persoană juridică necălugărească, în prima instanţă judecă tribunalul diecezan.

ART. 2
Judecătorii de instrucţie şi raportorii
Can. 1428 – § 1. Judecătorul sau preşedintele tribunalului colegial poate să desemneze un
judecător pentru a instrui cauza, alegându-l dintre judecătorii tribunalului sau dintre
persoanele aprobate de Episcop pentru această funcţie.
§ 2. Pentru funcţia de judecător de instrucţie, Episcopul poate aproba clerici sau laici, care
să se remarce prin moralitate, prudenţă şi cunoştinţe juridice.
§ 3. E de datoria judecătorului de instrucţie, în conformitate cu mandatul judecătorului,
numai să adune dovezile şi să le transmită judecătorului; poate totuşi, dacă mandatul
judecătorului nu interzice aceasta, să decidă uneori care dovezi trebuie adunate şi în ce mod,
în cazul că s-ar ivi o problemă de acest fel în timp ce îşi exercită funcţia.
Can. 1429 – Preşedintele tribunalului colegial trebuie să desemneze, din rândul
judecătorilor colegiului, un prezentator sau raportor care, atunci când se reuneşte grupul
judecătorilor, să relateze asupra cauzei şi să formuleze în scris sentinţele; dintr-un motiv just,
preşedintele poate să-l înlocuiască cu un altul.

ART. 3
Promotorul de justiţie,
apărătorul legământului şi notarul
Can. 1430 – Pentru cauzele contencioase, în care binele public ar putea fi pus în
primejdie, şi pentru cauzele penale, să fie numit în dieceză un promotor de justiţie, care are
din oficiu obligaţia de a se îngriji de binele public.
Can. 1431 – § 1. În cauzele contencioase e de datoria Episcopului diecezan să judece dacă
poate fi pus sau nu în pericol binele public, dacă intervenţia promotorului de justiţie nu este
stabilită de lege sau dacă nu este în mod evident necesară din natura lucrului.
§ 2. Dacă în instanţa anterioară a intervenit promotorul de justiţie, intervenţia lui se
presupune a fi necesară şi în gradul următor.
Can. 1432 – Pentru cauzele în care este vorba de nulitatea sfintei hirotoniri sau de
nulitatea sau desfacerea căsătoriei, să fie numit în dieceză un apărător al legământului, care
este obligat din oficiu să prezinte şi să expună tot ceea ce se poate invoca în mod raţional
împotriva nulităţii sau a desfacerii.

234

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

237

Can. 1433 – În cauzele în care este necesară prezenţa promotorului de justiţie sau a
apărătorului legământului, dacă aceştia nu sunt citaţi, actele sunt nule, în afară de cazul în
care, deşi nu au fost citaţi, au fost de fapt prezenţi sau, cel puţin înainte de sentinţă,
examinând actele, au putut să-şi îndeplinească funcţia.
Can. 1434 – Dacă nu este stabilit în mod expres altfel:
1° ori de câte ori legea porunceşte ca judecătorul să audieze părţile sau pe una din ele,
trebuie să fie audiaţi şi promotorul de justiţie, şi apărătorul legământului, dacă asistă la
judecată;
2° ori de câte ori este necesară intervenţia unei părţi ca judecătorul să poată decide ceva,
intervenţia promotorului de justiţie sau apărătorului legământului, prezenţi la judecată, are
aceeaşi valoare.
Can. 1435 – E de datoria Episcopului să numească promotorul de justiţie şi apărătorul
legământului, care pot fi clerici sau laici, de reputaţie bună, doctori sau licenţiaţi în dreptul
canonic şi apreciaţi pentru prudenţa şi zelul lor pentru dreptate.
Can. 1436 – § 1. Aceeaşi persoană, dar nu în aceeaşi cauză, poate îndeplini şi oficiul de
promotor de justiţie şi pe acela de apărător al legământului.
§ 2. Promotorul şi apărătorul pot fi numiţi fie pentru toate cauzele, fie pentru fiecare cauză
în parte; pot fi însă înlăturaţi de Episcop dintr-un motiv just.
Can. 1437 – § 1. La orice proces să fie prezent şi notarul; prin urmare, actele care nu au
fost semnate de el să fie considerate nule.
§ 2. Actele pe care le întocmesc notarii au putere probatoare publică.

CAPITOLUL II
Tribunalul instanţei a doua
Can. 1438 – Rămânând valabilă dispoziţia can. 1444, § 1, nr. 1:
1° de la tribunalul Episcopului sufragan se face apel la tribunalul Mitropolitului, rămânând
neatinsă dispoziţia can. 1439;
2° pentru cauzele examinate în prima instanţă în faţa Mitropolitului, se face apel la
tribunalul pe care l-a desemnat în mod stabil el însuşi, cu aprobarea Scaunului Apostolic;
3° pentru cauzele tratate în faţa Superiorului provincial, tribunalul instanţei a doua este cel
al Superiorului general; pentru cauzele tratate în faţa Abatelui local, este cel al Abatelui
superior al congregaţiei monahale.
Can. 1439 – § 1. Dacă însă a fost constituit un singur tribunal de instanţa întâi pentru mai
multe dieceze, conform can. 1423, Conferinţa Episcopilor trebuie să constituie, cu aprobarea
Scaunului Apostolic, un tribunal de instanţa a doua, dacă diecezele nu sunt toate sufragane
ale aceleiaşi arhiepiscopii.
§ 2. Conferinţa Episcopilor poate să înfiinţeze, cu aprobarea Scaunului Apostolic, unul sau
mai multe tribunale de instanţa a doua, chiar în afara cazurilor prevăzute de § 1.

235

238

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Cât priveşte tribunalele de instanţa a doua, despre care este vorba în §§ 1-2,
Conferinţa Episcopilor sau Episcopul desemnat de ea are toate puterile pe care le are un
Episcop diecezan asupra tribunalului său.
Can. 1440 – Dacă nu este respectată competenţa cu privire la grad, conform cann. 1438 şi
1439, incompetenţa judecătorului este absolută.
Can. 1441 – Tribunalul instanţei a doua trebuie să fie format în acelaşi fel ca şi tribunalul
primei instanţe. Totuşi, dacă în primul grad al judecăţii, conform can. 1425, § 4, pronunţă
sentinţa un singur judecător, tribunalul instanţei a doua să procedeze colegial.

CAPITOLUL III
Tribunalele Scaunului Apostolic
Can. 1442 – Pontiful Roman este judecătorul suprem pentru întreaga lume catolică, care
administrează dreptatea fie personal, fie prin intermediul tribunalelor obişnuite ale Scaunului
Apostolic, fie prin judecătorii desemnaţi de el.
Can. 1443 – Tribunalul obişnuit, constituit de Pontiful Roman pentru a primi apelurile,
este Rota Romană.
Can. 1444 – § 1. Rota Romană judecă:
1° în instanţa a doua, cauzele care au fost judecate de tribunalele obişnuite de instanţa întâi
şi sunt deferite Sfântului Scaun prin apel legitim;
2° în instanţa a treia sau una ulterioară, cauzele tratate deja de aceeaşi Rota Romană sau de
oricare alt tribunal, dacă chestiunea nu este judecată definitiv.
§ 2. Acest tribunal judecă şi în instanţa întâi cauzele indicate în can. 1405, § 3 sau alte
cauze pe care Pontiful Roman, fie din proprie iniţiativă, fie la cererea părţilor, le-a preluat la
tribunalul său şi le-a încredinţat Rotei Romane; şi, dacă nu a fost prevăzut altfel în rescriptul
de încredinţare, însăşi Rota le judecă chiar şi în instanţa a doua şi în cea ulterioară.
Can. 1445 – § 1. Supremul Tribunal al Signaturii Apostolice judecă:
1° contestaţiile în anulare (quarelae nullitatis) şi cererile de repunere în situaţia anterioară
(restitutio in integrum) şi alte recursuri împotriva sentinţelor rotale;
2° recursurile în cauzele privind starea persoanelor, pe care Rota Romană a refuzat să le
admită la o nouă examinare;
3° excepţiile de suspiciune şi alte cauze împotriva judecătorilor de instrucţie ai Rotei
Romane pentru actele îndeplinite în timpul exercitării funcţiei lor;
4° conflictele de competenţă prevăzute de can. 1416.
§ 2. Acelaşi Tribunal rezolvă litigiile apărute în urma unui act al puterii administrative
ecleziastice şi deferite lui în mod legitim; alte controverse administrative deferite lui de
Pontiful Roman sau de congregaţiile Curiei romane, precum şi conflictul de competenţă între
aceste congregaţii.
§ 3. În plus, este de datoria acestui Tribunal suprem:
1° să vegheze asupra administrării corecte a justiţiei şi, dacă e necesar, să ia măsuri
împotriva avocaţilor şi procuratorilor;
236

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

239

2° să proroge competenţa tribunalelor;
3° să promoveze şi să aprobe înfiinţarea tribunalelor prevăzute în cann. 1423 şi 1439.

TITLUL III
Disciplina
ce trebuie respectată în tribunale
CAPITOLUL I
Obligaţiile judecătorilor
şi ale funcţionarilor tribunalelor
Can. 1446 – § 1. Toţi credincioşii, dar, în primul rând, Episcopii, să-şi dea toată străduinţa
ca, pe cât posibil, în rândul poporului lui Dumnezeu, litigiile să fie evitate şi aplanate în mod
paşnic cât mai repede posibil.
§ 2. La începutul litigiului, dar şi în oricare alt moment, ori de câte ori întrevede o oarecare
speranţă de bună reuşită, judecătorul să nu omită de a îndemna şi de a ajuta părţile să caute de
comun acord o rezolvare echitabilă a controversei şi să le indice căile potrivite în acest sens,
recurgând chiar la mijlocirea unor persoane prestigioase.
§ 3. Când litigiul priveşte interesele personale ale părţilor, judecătorul să examineze dacă
nu cumva controversa ar putea să se încheie cu folos prin tranzacţie sau prin arbitraj, conform
cann. 1713-1716.
Can. 1447 – Cine a intervenit într-o cauză în calitate de judecător, promotor de justiţie,
apărător al legământului, procurator, avocat, martor sau expert, nu poate ulterior să rezolve în
mod valid aceeaşi cauză într-o altă instanţă în calitate de judecător sau să îndeplinească în
cadrul ei funcţia de asesor.
Can. 1448 – § 1. Judecătorul să nu accepte să judece o cauză în care ar avea vreun interes
personal din cauza consangvinităţii sau afinităţii în orice grad al liniei drepte şi până în gradul
al patrulea al liniei colaterale ori din cauza tutelei sau curatelei, din cauza unor raporturi
strânse de prietenie, din cauza unei mari duşmănii, ori pentru a trage un câştig sau pentru a
evita un rău.
§ 2. În aceleaşi circumstanţe trebuie să se abţină de a-şi îndeplini funcţia promotorul de
justiţie, apărătorul legământului, asesorul şi judecătorul de instrucţie.
Can. 1449 – § 1. În cazurile prevăzute în can. 1448, dacă judecătorul nu renunţă de la
sine, partea poate să-l recuze.
§ 2. În ce priveşte recuzarea, decide Vicarul judecătoresc; dacă el însuşi este recuzat,
decide Episcopul care prezidează tribunalul.
§ 3. Dacă Episcopul este judecătorul, iar recuzarea este împotriva lui, să se abţină de a
judeca.

237

240

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Dacă recuzarea este împotriva promotorului de justiţie, apărătorului legământului şi
împotriva altor funcţionari ai tribunalului, asupra acestei cereri decide preşedintele
tribunalului colegial sau judecătorul însuşi, dacă este unic.
Can. 1450 – Dacă recuzarea a fost admisă, persoanele trebuie înlocuite, fără a fi schimbat
gradul de judecată.
Can. 1451 – § 1. Problema recuzării trebuie rezolvată cât mai repede posibil, audiindu-se
părţile, promotorul de justiţie sau apărătorul legământului, dacă intervin în cauză şi nu sunt ei
înşişi recuzaţi.
§ 2. Actele îndeplinite de judecător înainte de a fi recuzat sunt valide; în schimb, cele
îndeplinite după recuzare trebuie anulate, dacă partea cere aceasta în decurs de zece zile de la
admiterea recuzării.
Can. 1452 – § 1. Într-o chestiune în care se urmăresc numai interesele persoanelor
particulare, judecătorul poate acţiona numai la cererea părţii. Judecătorul poate şi trebuie
chiar să acţioneze din oficiu în cauzele penale şi în cele care privesc binele public al Bisericii
sau mântuirea sufletelor, după ce cauza a fost introdusă în mod legitim.
§ 2. În plus, judecătorul poate să suplinească neglijenţa părţilor în ce priveşte prezentarea
de dovezi şi opunerea de excepţii, când consideră că acest lucru este necesar pentru a se evita
o sentinţă în mod grav injustă, rămânând valabile dispoziţiile can. 1600.
Can. 1453 – Judecătorii şi tribunalele să aibă grijă ca, fără a fi pusă în pericol dreptatea,
toate cauzele să se încheie cât mai repede şi ca în tribunalul primei instanţe ele să nu dureze
mai mult de un an, iar în tribunalul instanţei a doua, mai mult de şase luni.
Can. 1454 – Toţi cei care formează tribunalul sau colaborează cu el trebuie să presteze
jurământ de îndeplinire corectă şi fidelă a funcţiei lor.
Can. 1455 – § 1. Judecătorii şi colaboratorii tribunalului sunt obligaţi să păstreze
întotdeauna secretul profesional în procesul penal, iar în cel contencios, atunci când din
revelarea unui act procesual s-ar putea aduce vreun prejudiciu părţilor.
§ 2. De asemenea, au obligaţia de a păstra întotdeauna secretul asupra dezbaterii ce are loc
între judecători în tribunalul colegial înainte de pronunţarea sentinţei, precum şi asupra
voturilor şi opiniilor exprimate acolo, rămânând valabilă dispoziţia can. 1609, § 4.
§ 3. Mai mult, ori de câte ori cauzele sau dovezile sunt de aşa natură încât divulgarea
actelor sau a dovezilor ar pune în pericol buna reputaţie a altora sau ar da naştere la
disensiuni, sau ar apare vreun scandal sau un alt inconvenient de acest fel, judecătorul poate
obliga sub jurământ martorii, experţii, părţile şi avocaţii sau procuratorii lor să păstreze
secretul.
Can. 1456 – Judecătorului şi tuturor funcţionarilor tribunalului le este interzis să
primească daruri, de orice natură, cu ocazia desfăşurării judecăţii.
Can. 1457 – § 1. Judecătorii care, deşi sunt în mod cert şi evident competenţi, refuză să
administreze justiţia, sau cei care, lipsiţi de orice mandat juridic, se declară competenţi şi
238

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

241

instruiesc şi decid cauzele, sau cei care violează legea secretului, sau din dol sau din
neglijenţă gravă cauzează o altă daună părţilor în cauză, pot fi sancţionaţi de către autoritatea
competentă cu pedepsele adecvate, nefiind exclusă privarea de oficiu.
§ 2. Sunt pasibili de aceleaşi sancţiuni funcţionarii şi colaboratorii tribunalului, dacă nu-şi
îndeplinesc datoria aşa cum e prevăzut mai sus; pe toţi aceştia îi poate pedepsi şi judecătorul.

CAPITOLUL II
Ordinea judecării cauzelor
Can. 1458 – Cauzele trebuie să fie judecate în ordinea în care au fost prezentate şi înscrise
pe rol, în afară de cazul când vreuna dintre ele necesită o rezolvare mai rapidă decât celelalte,
lucru ce trebuie hotărât printr-un decret special bine motivat.
Can. 1459 – § 1. Viciile, din cauza cărora s-ar putea ca sentinţa să fie nulă, pot fi aduse ca
argumente împotrivă în orice fază sau în orice grad al judecăţii, şi chiar pot fi declarate din
oficiu de către judecător.
§ 2. Pe lângă cazurile despre care vorbeşte § 1, excepţiile dilatorii, mai cu seamă cele care
privesc persoanele şi modalitatea judecării, trebuie prezentate înainte de întâmpinare
(contestatio litis), dacă nu au apărut după întâmpinare, şi trebuie soluţionate cât mai urgent.
Can. 1460 – § 1. Dacă este prezentată o excepţie împotriva competenţei judecătorului,
judecătorul însuşi trebuie să decidă despre acest lucru.
§ 2. În cazul unei excepţii privind incompetenţa relativă, dacă judecătorul se declară
competent, decizia lui nu admite apel, dar nu sunt oprite contestaţia în anulare şi repunerea în
situaţia anterioară.
§ 3. Dacă însă judecătorul se declară incompetent, partea care se consideră nedreptăţită
poate să recurgă la tribunalul de apel în termen de cincisprezece zile utile.
Can. 1461- Judecătorul care, în orice fază a cauzei, se recunoaşte ca fiind absolut
incompetent, trebuie să declare propria incompetenţă.
Can. 1462 – § 1. Excepţiile referitoare la lucrul judecat, la tranzacţie şi alte excepţii
peremptorii numite litis finitae (ale cauzei încheiate) trebuie să fie prezentate şi examinate
înainte de întâmpinare; cine le-ar invoca mai târziu nu trebuie respins, dar să fie condamnat
să plătească cheltuielile, în afară de cazul când se dovedeşte că nu şi-a amânat opoziţia din
rea credinţă.
§ 2. Celelalte excepţii peremptorii să fie prezentate în cadrul întâmpinării şi trebuie tratate
la timpul stabilit, în conformitate cu regulile privind chestiunile incidentale.
Can. 1463 – § 1. Acţiunile reconvenţionale nu pot fi prezentate în mod valid decât în
termen de treizeci de zile de la întâmpinare.

239

242

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Aceste acţiuni însă trebuie să fie examinate împreună cu acţiunea convenţională, adică
în acelaşi grad cu ea, în afară de cazul când este necesar să fie examinate separat sau
judecătorul a considerat că e mai oportun acest lucru.
Can. 1464 – Chestiunile privind cauţiunea ce trebuie dată pentru cheltuielile de judecată
sau cele privind acordarea asistenţei juridice gratuite, ce a fost cerută îndată de la început, şi
altele de acest fel, trebuie soluţionate în mod reglementar înainte de întâmpinare.

CAPITOLUL III
Termene şi prorogări
Can. 1465 – § 1. Aşa-zisele fatalia legis, adică termenele stabilite de lege pentru
perempţiunea drepturilor, nu pot fi prorogate; de asemenea, nu pot fi reduse în mod valid
decât la cererea părţilor.
§ 2. În schimb, termenele judiciare şi convenţionale, înainte de expirarea lor, pot fi
prorogate de judecător când intervine un motiv just, fiind ascultate părţile sau la cererea lor,
dar nu pot fi niciodată reduse în mod valid decât cu consimţământul părţilor.
§ 3. Judecătorul să aibă totuşi grijă ca procesul să nu dureze prea mult din cauza
prorogării.
Can. 1466 – Când legea nu stabileşte nici un termen pentru îndeplinirea actelor
procesuale, trebuie să-l stabilească judecătorul, ţinând seama de natura fiecărui act.
Can. 1467 – Dacă în ziua fixată pentru un act procesual tribunalul a rămas închis,
termenul se înţelege a fi prorogat până la următoarea primă zi nefestivă

CAPITOLUL IV
Locul judecăţii
Can. 1468 – Pe cât e posibil, fiecare tribunal să aibă un sediu stabil, care să fie deschis la
orele stabilite.
Can. 1469 – § 1. Judecătorul expulzat cu forţa din teritoriul său sau împiedicat să exercite
acolo jurisdicţia poate să-şi exercite jurisdicţia în afara teritoriului şi să dea sentinţa, după ce
l-a informat totuşi despre acest lucru pe Episcopul diecezan.
§ 2. În afara cazului despre care vorbeşte § 1, judecătorul, dintr-un motiv just şi după ce a
ascultat părţile, poate să se deplaseze şi în afara teritoriului propriu pentru a aduna dovezile,
cu permisiunea Episcopului diecezan al locului unde intenţionează să meargă şi în sediul
desemnat de acesta.

CAPITOLUL V
Persoanele care trebuie admise în aulă
şi modul de a redacta şi de a păstra actele
240

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

243

Can. 1470 – § 1. Dacă legea particulară nu prevede altfel, în timpul dezbaterii cauzelor în
faţa tribunalului să fie prezente în aulă acele persoane pe care legea sau judecătorul le-au
stabilit că sunt necesare pentru desfăşurarea procesului.
§ 2. Judecătorul îi poate readuce la respectarea datoriei lor, prin pedepse corespunzătoare,
pe toţi aceia care, luând parte la proces, au dovedit o gravă lipsă de respect şi de ascultare
datorate tribunalului, şi să suspende avocaţi şi procuratori chiar de la exercitarea funcţiei lor
pe lângă tribunalele ecleziastice.
Can. 1471 – Dacă o persoană ce trebuie să fie interogată vorbeşte o limbă pe care
judecătorul sau părţile nu o cunosc, să fie folosit un traducător, care trebuie să depună
jurământ şi să fie aprobat de judecător. Totuşi declaraţiile să fie scrise în limba originală, la
care să se adauge traducerea. Să fie folosit un traducător chiar şi atunci când trebuie interogat
un surd sau un mut, dacă eventual judecătorul nu preferă ca la întrebările sale cel interogat să
răspundă în scris.
Can. 1472 – § 1. Actele judiciare, atât cele care privesc esenţa problemei, sau actele
cauzei, cât şi cele care privesc procedura, sau actele procesuale, trebuie făcute în scris.
§ 2. Fiecare foaie a actelor să fie numerotată şi autentificată.
Can. 1473 – Ori de câte ori în actele juridice este necesară semnătura părţilor sau a
martorilor, dacă partea sau martorul nu poate sau nu vrea să semneze, acest lucru să fie notat
în aceleaşi acte şi, totodată, judecătorul sau notarul să ateste că actul a fost citit cuvânt cu
cuvânt părţii sau martorului şi că partea sau martorul nu a putut sau nu a vrut să semneze.
Can. 1474 – § 1. În caz de apel, un exemplar al actelor, după ce notarul i-a atestat
autenticitatea, să fie trimis tribunalului superior.
§ 2. Dacă actele au fost scrise într-o limbă necunoscută de tribunalul superior, ele să fie
traduse într-o limbă cunoscută de acesta, luându-se precauţiile necesare ca fidelitatea
traducerii să fie asigurată.
Can. 1475 – § 1. La terminarea judecăţii, documentele care aparţin persoanelor particulare
trebuie să fie restituite, păstrându-se totuşi o copie a lor.
§ 2. Notarul şi cancelarul nu au voie să elibereze fără aprobarea judecătorului copii după
actele judiciare şi după documentele dobândite la proces.

TITLUL IV
Părţile în cauză
CAPITOLUL I
Reclamantul şi pârâtul
Can. 1476 – Orice persoană, botezată sau nebotezată, poate să dea în judecată, iar partea
acuzată în mod legitim trebuie să răspundă.

241

244

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1477 – Chiar dacă reclamantul sau pârâtul şi-au numit un procurator sau un avocat,
totuşi sunt obligaţi întotdeauna să fie prezenţi personal la proces, când acest lucru este stabilit
de drept sau de judecător.
Can. 1478 – § 1. Minorii şi cei care sunt lipsiţi de uzul raţiunii pot să compară numai prin
părinţii lor sau prin tutori sau curatori, exceptând dispoziţia din § 3.
§ 2. Dacă judecătorul consideră că drepturile minorilor sunt în conflict cu drepturile
părinţilor sau al tutorilor sau curatorilor, sau că aceştia nu pot să le apere suficient drepturile,
atunci minorii să compară printr-un tutore sau curator desemnat de judecător.
§ 3. Totuşi, în cauzele spirituale şi în cauzele conexe cu cele spirituale, dacă minorii au
deja uzul raţiunii, pot să acţioneze şi să răspundă fără consimţământul părinţilor sau al
tutorelui, ci personal, dacă au împlinit vârsta de paisprezece ani; altminteri, printr-un curator
desemnat de judecător.
§ 4. Cei interzişi de la administrarea bunurilor, precum şi cei slabi de minte, pot să
compară personal numai pentru a răspunde de propriile delicte, sau la dispoziţia
judecătorului; în celelalte cazuri, trebuie să acţioneze şi să răspundă prin curatorii lor.
Can. 1479 – Ori de câte ori e prezent un tutore sau curator numit de autoritatea civilă,
judecătorul ecleziastic îl poate admite, ascultând, dacă e posibil, părerea Episcopului diecezan
al celui căruia i-a fost desemnat; dacă însă nu există sau nu se consideră că trebuie admis,
judecătorul însuşi va desemna din oficiu un tutore sau curator pentru cauză.
Can. 1480 – § 1. Persoanele juridice compar prin reprezentanţii lor legitimi.
§ 2. În cazul când nu există reprezentant sau, deşi există, se dovedeşte neglijent, Ordinariul
însuşi, personal sau prin altcineva, poate să compară în numele persoanelor juridice care se
află sub jurisdicţia sa.

CAPITOLUL II
Procuratorii şi avocaţii
Can. 1481 – § 1. Partea poate să-şi aleagă în mod liber un avocat şi un procurator; totuşi,
cu excepţia cazurilor prevăzute de §§ 2 şi 3, poate să acţioneze şi să răspundă şi personal,
dacă judecătorul nu a considerat necesară asistenţa unui avocat sau a unui procurator.
§ 2. În procesul penal, acuzatul trebuie întotdeauna să aibă un avocat desemnat de el însuşi
sau numit din oficiu de judecător.
§ 3. În procesul contencios, dacă este vorba de minori sau de o cauză care priveşte binele
public, cu excepţia cauzelor matrimoniale, judecătorul să stabilească din oficiu un apărător
pentru partea care nu îl are.
Can. 1482 – § 1. Fiecare poate să-şi aleagă numai un procurator, care nu poate să pună pe
altul în locul său, dacă nu i s-a dat în mod expres această facultate.

242

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

245

§ 2. În schimb dacă, dintr-un motiv just, aceeaşi persoană a ales mai mulţi, aceştia să fie
desemnaţi în aşa fel încât să se verifice între ei prevenţia.
§ 3. Pot fi însă numiţi mai mulţi avocaţi împreună.
Can. 1483 – Procuratorul şi avocatul trebuie să fie persoane majore şi să se bucure de
reputaţie bună; în plus, avocatul trebuie să fie catolic, dacă Episcopul diecezan nu permite
altfel, şi doctor în dreptul canonic sau, în caz contrar, cu adevărat expert, şi să fie aprobat de
acelaşi Episcop.
Can. 1484 – § 1. Înainte de a-şi asuma rolul, procuratorul şi avocatul trebuie să depună la
tribunal un mandat autentic.
§ 2. Pentru a împiedica totuşi dispariţia unui drept, judecătorul poate admite un procurator
chiar şi fără prezentarea mandatului, cerând totuşi, dacă e cazul, o garanţie suficientă; dar
actul rămâne lipsit de orice valoare dacă procuratorul nu prezintă mandatul în mod
reglementar şi în termenul peremptoriu stabilit de judecător.
Can. 1485 – Fără un mandat special, procuratorul nu poate renunţa în mod valid la
acţiune, la instanţă sau la actele judiciare şi nici să facă tranzacţii, acorduri, compromisuri
arbitrale şi în general acele acte pentru care dreptul cere un mandat special.
Can. 1486 – § 1. Pentru ca înlăturarea unui procurator sau avocat să fie validă, este
necesar să fie intimată lor şi, dacă a avut loc deja întâmpinarea, judecătorul şi partea adversă
să fie informaţi despre înlăturare.
§ 2. După ce a fost pronunţată sentinţa definitivă, procuratorul continuă să aibă dreptul şi
datoria de a face apel, dacă mandantul nu se opune.
Can. 1487 – Atât procuratorul, cât şi avocatul pot fi înlăturaţi, prin decret, de către
judecător, fie din oficiu, fie la cererea părţii, dar numai dintr-un motiv grav.
Can. 1488 – § 1. Le este interzis amândurora să cumpere cauza, sau să pactizeze în
avantajul lor un onorariu excesiv sau o parte a lucrului revendicat prin proces. Dacă au
procedat astfel, acordul este nul şi vor putea fi sancţionaţi de judecător cu o amendă. În plus,
avocatul poate fi suspendat din funcţie şi, dacă e recidivist, chiar şters de pe lista avocaţilor
de către Episcopul care prezidează tribunalul.
§ 2. În acelaşi fel pot fi pedepsiţi avocaţii şi procuratorii care, eludând legea, sustrag
cauzele de la tribunalele competente pentru a fi judecate în mod mai favorabil de către alte
tribunale.
Can. 1489 – Avocaţii şi procuratorii care, din cauza darurilor, promisiunilor sau altor
mijloace nepermise, şi-au încălcat datoria, să fie suspendaţi de la exercitarea apărării şi
sancţionaţi cu amenzi sau cu alte pedepse adecvate.
Can. 1490 – În măsura posibilităţilor, în fiecare tribunal să fie numiţi apărători stabili care,
stipendiaţi de tribunal, să exercite funcţia de avocat sau de procurator pentru părţile care
preferă să-i aleagă, mai ales în cauzele matrimoniale.

243

246

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL V
Acţiunile şi excepţiile
CAPITOLUL I
Acţiunile şi excepţiile în general
Can. 1491 – Orice drept este apărat nu numai de o acţiune, ci şi de o excepţie, dacă nu
este stabilit altfel în mod expres.
Can. 1492 – § 1. Orice acţiune se stinge prin prescripţie conform dreptului sau în alt mod
legitim, cu excepţia acţiunilor privind starea persoanelor, care nu se sting niciodată.
§ 2. Exceptând dispoziţia can. 1462, excepţia este întotdeauna posibilă şi prin natura sa
perpetuă.
Can. 1493 – Reclamantul poate să cheme pe cineva la judecată în acelaşi timp prin mai
multe acţiuni, care totuşi nu trebuie să se contrazică între ele, fie pentru acelaşi lucru, fie
pentru lucruri diferite, cu condiţia ca ele să nu depăşească limitele de competenţă ale
tribunalului la care se recurge.
Can. 1494 – § 1. Pârâtul poate să întreprindă o acţiune reconvenţională împotriva
reclamantului la acelaşi judecător şi în cadrul aceluiaşi proces, atât ca urmare a conexiunii
cauzei cu acţiunea principală, cât şi pentru a respinge sau pentru a restrânge cererea
reclamantului.
§ 2. Nu este admisă reconvenţiunea împotriva unei reconvenţiuni.
Can. 1495 – Acţiunea reconvenţională trebuie propusă judecătorului în faţa căruia a fost
prezentată acţiunea precedentă, chiar dacă el a fost delegat numai pentru o singură cauză sau,
pe de altă parte, este relativ incompetent.

CAPITOLUL II
Acţiunile şi excepţiile în speţă
Can. 1496 – § 1. Cine dovedeşte cu argumente cel puţin plauzibile că are dreptul asupra
unui lucru care se află în posesia altcuiva şi care poate risca o alterare dacă nu este dat pentru
a fi păzit, are dreptul de a cere de la judecător sechestrarea acelui lucru.
§ 2. În circumstanţe asemănătoare, poate obţine ca să se interzică cuiva exercitarea unui
drept.
Can. 1497 – § 1. Sechestrarea unui lucru este admisă şi pentru asigurarea unui credit,
numai să fie dovedit suficient dreptul creditorului.
§ 2. Sechestrarea poate fi admisă şi faţă de bunurile debitorului, care, dintr-un motiv sau
altul, sunt în stăpânirea altor persoane, precum şi faţă de creditele debitorului.

244

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

247

Can. 1498 – Sechestrarea unui lucru şi interzicerea exercitării unui drept nu pot fi în nici
un fel hotărâte, dacă paguba, de care cineva se teme, poate fi reparată în alt mod şi se oferă o
cauţiune suficientă pentru repararea ei.
Can. 1499 – Persoanei căreia îi acordă sechestrarea unui lucru sau interzicerea exercitării
unui drept, judecătorul îi poate impune o cauţiune preventivă pentru repararea daunelor, în
cazul că nu va putea să-şi dovedească propriul drept.
Can. 1500 – În ce priveşte natura şi eficacitatea acţiunii pentru garantarea drepturilor de
posesie, să se respecte dispoziţiile dreptului civil din locul unde se află lucrul despre a cărui
posesie este vorba.

PARTEA A II-A
Judecata contencioasă
SECŢIUNEA I
Judecata contencioasă ordinară
TITLUL I
Introducerea cauzei
CAPITOLUL I
Cererea de chemare în judecată

Can. 1501 – Judecătorul nu poate judeca nici o cauză dacă nu a fost prezentată o cerere,
conform canoanelor, din partea persoanei interesate sau a promotorului de justiţie.
Can. 1502 – Cine vrea să cheme pe cineva în judecată trebuie să înainteze judecătorului
competent o cerere, în care să fie propus obiectul controversei şi să se ceară intervenţia
judecătorului.
Can. 1503 – § 1. Judecătorul poate admite o cerere verbală ori de câte ori sau reclamantul
este împiedicat să prezinte o cerere scrisă, sau cauza este uşor de examinat şi de importanţă
minoră.
§ 2. Totuşi, în ambele cazuri, judecătorul să dea dispoziţie ca notarul să întocmească un
act scris, care trebuie citit reclamantului şi aprobat de acesta, şi care să înlocuiască, pentru
toate efectele juridice, cererea reclamantului.
Can. 1504 – Cererea de chemare în judecată, prin care se introduce cauza, trebuie:
1° să specifice în faţa cărui judecător este introdusă cauza, ce se cere şi de la cine se cere;
2° să indice pe ce drept şi, cel puţin în mod general, pe ce fapte şi dovezi se bazează
reclamantul pentru a demonstra cele afirmate;
3° să fie semnată de reclamant sau de procuratorul acestuia, indicându-se ziua, luna şi
anul, precum şi locul unde reclamantul sau procuratorul său locuiesc ori şi-au ales reşedinţa
pentru a primi actele;
4° să indice domiciliul sau cvasidomiciliul părţii pârâte.

245

248

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1505 – § 1. Judecătorul unic ori preşedintele tribunalului colegial, după ce au
constatat că sunt competenţi cu privire la cauza respectivă şi că reclamantul are capacitatea
legală de a acţiona în judecată, trebuie, în cel mai scurt timp, să admită sau să respingă
cererea printr-un decret.
§ 2. Cererea de chemare în judecată poate fi respinsă numai:
1° dacă judecătorul sau tribunalul este incompetent;
2° dacă rezultă cu certitudine că reclamantul nu are capacitatea legală de a acţiona în
judecată;
3° dacă nu au fost respectate dispoziţiile can. 1504, nr. 1-3.
4° dacă din însăşi cererea prezentată rezultă în mod cert că ceea ce se cere este lipsit de
orice fundament şi că este imposibil ca pe parcursul procesului să apară vreun fundament.
§ 3. Dacă cererea a fost respinsă din cauza unor deficienţe care pot fi eliminate,
reclamantul poate să înainteze din nou aceluiaşi judecător o altă cerere întocmită corect.
§ 4. Împotriva respingerii cererii de chemare în judecată, partea are totdeauna dreptul de a
interpune un recurs motivat, în termen util de zece zile, la tribunalul de apel ori la colegiu,
dacă cererea a fost respinsă de preşedinte; chestiunea respingerii, însă, trebuie să fie rezolvată
cât mai repede posibil.
Can. 1506 – Dacă în decurs de o lună de la prezentarea cererii judecătorul nu a emis
decretul prin care admite sau respinge cererea, conform can. 1505, partea interesată poate
insista ca judecătorul să-şi îndeplinească datoria; dacă totuşi judecătorul nu se pronunţă în
termen de zece zile de la prezentarea acestei instanţe, cererea se consideră a fi admisă.

CAPITOLUL II
Citarea şi notificarea actelor judiciare
Can. 1507 – § 1. În decretul prin care este admisă cererea reclamantului, judecătorul sau
preşedintele trebuie să cheme la judecată sau să citeze celelalte părţi pentru întâmpinare,
stabilind dacă ele trebuie să răspundă în scris sau să se prezinte în faţa lui pentru concordarea
dubiilor. Dacă din răspunsurile scrise se convinge că este necesar să convoace părţile, poate
decide aceasta printr-un nou decret.
§ 2. Dacă cererea de chemare în judecată este admisă conform can. 1506, decretul de citare
în judecată trebuie făcut în termen de douăzeci de zile de la prezentarea cererii despre care
este vorba în acel canon.
§ 3. Dacă părţile în cauză se prezintă de fapt în faţa judecătorului pentru a discuta cauza,
citarea nu mai este necesară, dar notarul să consemneze în acte că părţile au fost prezente la
judecată.
Can. 1508 – § 1. Decretul de citare în judecată trebuie să fie notificat îndată pârâtului şi în
acelaşi timp tuturor celor care trebuie să compară.
§ 2. La citaţie trebuie să se anexeze cererea de chemare în judecată, în afară de cazul când,
din motive grave, judecătorul consideră că nu trebuie adusă la cunoştinţa celeilalte părţi
înainte ca aceasta să facă depoziţie în judecată.
246

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

249

§ 3. Dacă se intentează o cauză împotriva unei persoane care nu se bucură de libera
exercitare a drepturilor sale ori de libera administrare a lucrurilor care constituie obiectul
judecăţii, citaţia trebuie notificată, după caz, tutorelui, curatorului, procuratorului special sau
celui care are obligaţia de a-şi asuma, conform dreptului, judecata în numele lui.
Can. 1509 – § 1. Notificarea citaţiilor, a decretelor, a sentinţelor şi a altor acte juridice
trebuie făcută prin poştă sau prin alte mijloace foarte sigure, respectându-se normele stabilite
de legea particulară.
§ 2. Despre faptul notificării şi despre modul cum ea a fost făcută, trebuie să se constate în
acte.
Can. 1510 – Pârâtul care refuză să primească citaţia sau împiedică ajungerea ei la el este
considerat citat în mod legal.
Can. 1511 – Dacă citaţia nu a fost notificată în mod legal, actele procesului sunt nule,
rămânând în vigoare dispoziţia can. 1507, § 3.
Can. 1512 – Când citaţia a fost notificată în mod legal sau părţile s-au prezentat la
judecător pentru examinarea cauzei:
1° chestiunea încetează de a fi neatinsă;
2° cauza devine proprie acelui judecător sau tribunal, de altfel, competent, în faţa căruia a
fost deschisă acţiunea;
3° jurisdicţia judecătorului delegat devine stabilă, neîncetând prin încetarea dreptului celui
care a delegat;
4° se întrerupe prescripţia, dacă nu s-a prevăzut altfel;
5° litigiul este de acum pendinte; de aceea, se aplică imediat principiul: lite pendente, nihil
innovetur (cât timp litigiul este pendinte, nu se schimbă nimic).

TITLUL II
Întâmpinarea
Can. 1513 – § 1. Întâmpinarea are loc atunci când, printr-un decret al judecătorului, sunt
stabiliţi termenii controversei, luaţi din cererile şi din răspunsurile părţilor.
§ 2. Cererile şi răspunsurile părţilor pot fi exprimate nu numai în cererea de chemare în
judecată, dar şi în răspunsul la citaţie sau în declaraţiile făcute verbal în faţa judecătorului;
totuşi, în cauzele mai dificile, părţile trebuie convocate de judecător pentru a se pune de acord
asupra dubiului sau a dubiilor cărora trebuie să li se răspundă în sentinţă.
§ 3. Decretul judecătorului trebuie notificat părţilor; dacă ele nu sunt de acord, pot recurge
în termen de zece zile la acelaşi judecător pentru a schimba decretul; chestiunea trebuie
rezolvată cât mai repede posibil printr-un decret al aceluiaşi judecător.
Can. 1514 – Termenii controversei, o dată stabiliţi, nu pot fi schimbaţi în mod valid decât
printr-un nou decret, dintr-un motiv grav, la insistenţa părţii, fiind ascultate celelalte părţi şi
evaluându-se motivele prezentate de ele.

247

250

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1515 – După întâmpinare, posesorul unui lucru străin încetează de a mai fi de bunăcredinţă; de aceea, dacă este condamnat să restituie lucrul, trebuie să restituie şi roadele
începând din ziua întâmpinării şi să repare daunele.
Can. 1516 – După întâmpinare, judecătorul să stabilească părţilor un spaţiu de timp
potrivit pentru a prezenta şi a completa dovezile.

TITLUL III
Instanţa judiciară
Can. 1517 – Instanţa începe odată cu citarea şi se termină nu numai prin pronunţarea
sentinţei finale, ci şi în alte moduri stabilite de drept.
Can. 1518 – Dacă una dintre părţile în cauză decedează, sau îşi schimbă starea juridică,
sau încetează de a exercita funcţia în virtutea căreia acţionează:
1° dacă nu a avut loc concluzia cauzei, instanţa se suspendă până când moştenitorul
defunctului sau urmaşul sau persoana interesată reia procesul;
2° dacă a avut loc concluzia cauzei, judecătorul trebuie să continue, după ce a citat
procuratorul sau, dacă acesta nu există, moştenitorul sau urmaşul defunctului.
Can. 1519 – § 1. Dacă tutorele, curatorul sau procuratorul, care sunt necesari conform can.
1481, §§ 1 şi 3, încetează din funcţie, instanţa rămâne între timp suspendată.
§ 2. Judecătorul să numească în cel mai scurt timp un alt tutore sau curator; poate să
numească şi un procurator judiciar, dacă partea a neglijat acest lucru în perioada scurtă de
timp stabilită de judecătorul însuşi.
Can. 1520 – Dacă părţile nu prezintă timp de şase luni nici un act procesual, cu toate că nu
există nici un impediment să facă acest lucru, instanţa se stinge; legea particulară poate stabili
alte termene pentru perempţiune.
Can. 1521 – Perempţiunea are efect în virtutea dreptului însuşi (ipso iure) şi împotriva
tuturor, chiar şi împotriva minorilor sau celor echivalaţi minorilor, şi trebuie să fie declarată
chiar şi din oficiu, rămânând neatins dreptul de a cere o despăgubire de la tutorii, curatorii,
administratorii şi procuratorii care nu au dovedit că au fost nevinovaţi.
Can. 1522 – Perempţiunea stinge actele procesuale, însă nu actele cauzei; mai mult,
acestea pot avea valoare într-o altă instanţă, cu condiţia ca respectiva cauză să se desfăşoare
între aceleaşi persoane şi să aibă acelaşi obiect; faţă de terţe persoane, aceste acte au numai
valoare de documente.
Can. 1523 – În caz de perempţiune, fiecare dintre părţi va plăti propriile cheltuieli.
Can. 1524 – § 1. Reclamantul poate renunţa la instanţă în orice fază şi grad al judecăţii;
atât reclamantul, cât şi pârâtul pot, de asemenea, să renunţe fie la toate actele procesului, fie
numai la unele dintre ele.

248

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

251

§ 2. Tutorii şi administratorii persoanelor juridice, pentru a putea renunţa la instanţă,
trebuie să ceară părerea ori consimţământul acelora a căror intervenţie este necesară pentru a
îndeplini actele ce depăşesc limitele administraţiei ordinare.
§ 3. Ca să fie validă, renunţarea trebuie făcută în scris şi semnată de către parte sau de
către procuratorul său, înzestrat totuşi cu un mandat special; în plus, trebuie notificată
celeilalte părţi, acceptată sau cel puţin nerespinsă de acesta şi admisă de judecător.
Can. 1525 – Renunţarea admisă de judecător are, faţă de actele la care s-a renunţat,
aceleaşi efecte ca şi perempţiunea instanţei; de asemenea, îl obligă pe cel care a renunţat la
plata cheltuielilor făcute pentru actele la care s-a renunţat.

TITLUL IV
Dovezile
Can. 1526 – § 1. Obligaţia de a dovedi revine celui care afirmă.
§ 2. Nu au nevoie de dovezi:
1° ceea ce este prezumat de lege;
2° faptele afirmate de una dintre părţi şi admise de cealaltă parte, în afară de cazul când
dreptul sau judecătorul cer totuşi să fie dovedite.
Can. 1527 – § 1. Pot fi prezentate orice fel de dovezi care par utile pentru instruirea cauzei
şi sunt licite.
§ 2. Dacă partea insistă să fie admisă o dovadă respinsă de judecător, însuşi judecătorul să
rezolve chestiunea cât mai repede posibil.
Can. 1528 – Dacă una dintre părţi sau un martor refuză să compară pentru a răspunde în
faţa judecătorului, este permisă audierea lor chiar de către un laic desemnat de judecător, sau
să se ceară declaraţia lor în faţa unui notar public, sau să se găsească o altă modalitate
legitimă.
Can. 1529 – Judecătorul să nu înceapă adunarea dovezilor înainte de întâmpinare decât
dintr-un motiv grav.

CAPITOLUL I
Declaraţiile părţilor
Can. 1530 – Pentru a descoperi mai bine adevărul, judecătorul poate întotdeauna să
interogheze părţile, ba chiar trebuie să facă aceasta la intervenţia părţii sau pentru a dovedi că
asupra unui fapt de interes public nu există nici un dubiu.
Can. 1531 – § 1. Partea interogată în mod legitim trebuie să răspundă şi să spună tot
adevărul.
§ 2. Dacă însă refuză să răspundă, e de datoria judecătorului să aprecieze ce concluzii pot
fi trase de aici pentru dovedirea faptelor.
249

252

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1532 – În cazurile în care este în joc binele public, judecătorul să pună părţile să jure
că spun adevărul sau cel puţin că au spus adevărul, dacă un motiv grav nu sugerează
contrariul; în celelalte cazuri, le poate pune să jure, dacă crede de cuviinţă.
Can. 1533 – Părţile, promotorul de justiţie şi apărătorul legământului pot prezenta
judecătorului puncte asupra cărora să fie interogată partea.
Can. 1534 – Cu privire la interogarea părţilor, să se respecte, cu adecvarea de rigoare,
normele stabilite pentru martori de cann. 1548, § 2, nr. 1, 1552 şi 1558-1565.
Can. 1535 – Constituie mărturisire judiciară recunoaşterea scrisă sau verbală a unui fapt în
faţa judecătorului competent, făcută de una dintre părţi împotriva sa însăşi cu privire la însăşi
materia judecăţii, fie din proprie iniţiativă, fie la întrebarea judecătorului.
Can. 1536 – § 1. Dacă este vorba de o chestiune de ordin privat şi nu e în joc binele
public, mărturisirea judiciară a unei părţi scuteşte celelalte părţi de obligaţia de a dovedi.
§ 2. În schimb, în cauzele care privesc binele public, mărturisirea judiciară şi declaraţiile
părţilor, care să nu fie mărturisiri, pot avea forţă doveditoare, pe care judecătorul trebuie să le
evalueze împreună cu celelalte circumstanţe ale cauzei, dar nu li se poate atribui forţă
doveditoare deplină dacă nu se adaugă alte elemente care să le întărească în întregime.
Can. 1537 – În ce priveşte mărturisirea extrajudiciară, adusă în proces, e de datoria
judecătorului, luând în consideraţie toate circumstanţele, să evalueze ce importanţă trebuie să
i se atribuie.
Can. 1538 – Mărturisirea, sau orice altă declaraţie a părţii, nu are nici o valoare dacă se
constată că a fost făcută dintr-o eroare de fapt sau că a fost extorcată cu forţa sau sub frică
gravă.

CAPITOLUL II
Dovedirea prin înscrisuri
Can. 1539 – În orice fel de judecată este admisă dovedirea pe bază de înscrisuri fie
publice, fie private.
ART. 1
Natura şi credibilitatea înscrisurilor
Can. 1540 – § 1. Înscrisurile publice ecleziastice sunt acele documente pe care le
întocmeşte o persoană publică în exercitarea funcţiei sale în Biserică, respectând formalităţile
stabilite de drept.
§ 2. Înscrisurile publice civile sunt documente care, potrivit legilor fiecărui loc, sunt
considerate ca atare în drept.
§ 3. Toate celelalte înscrisuri sunt private.

250

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

253

Can. 1541 – Dacă prin argumente contrare şi evidente nu se deduce altceva, înscrisurile
publice fac dovadă oficială despre tot ceea ce se afirmă în ele în mod direct şi în principal.
Can. 1542 – Înscrisul privat, fie cel recunoscut de către parte, fie cel admis de judecător,
are aceeaşi forţă doveditoare împotriva celui care l-a redactat sau semnat şi împotriva acelora
care se sprijină pe el, ca şi mărturisirea făcută în afara judecăţii; împotriva a terţe persoane
are aceeaşi eficacitate ca şi declaraţiile părţilor, care să nu fie mărturisiri, conform can. 1536,
§ 2.
Can. 1543 – Dacă se dovedeşte că înscrisurile conţin ştersături, corecturi, interpolări sau
că sunt afectate de un alt viciu, e de datoria judecătorului să aprecieze dacă şi în ce măsură
trebuie să se ţină seama de aceste înscrisuri.

ART. 2
Prezentarea înscrisurilor
Can. 1544 – Înscrisurile nu au forţă doveditoare în proces decât dacă sunt prezentate în
original sau în copie autentică şi sunt depuse la cancelaria tribunalului, pentru a putea fi
examinate de judecător şi de partea adversă.
Can. 1545 – Judecătorul poate da dispoziţie ca în proces să fie prezentat un înscris comun
ambelor părţi.
Can. 1546 – § 1. Nimeni nu este obligat să prezinte înscrisuri, chiar comune, care nu pot fi
arătate fără pericol de daună, în conformitate cu can. 1548, § 2, nr. 2, sau fără pericolul de a
viola un secret ce trebuie păstrat.
§ 2. Cu toate acestea, dacă cel puţin un fragment din înscris poate fi transcris şi arătat fără
inconvenientele menţionate, judecătorul poate da dispoziţie ca el să fie prezentat.

CAPITOLUL III
Martorii şi mărturiile
Can. 1547 – În orice fel de cauză este admisă dovada testimonială, sub conducerea
judecătorului.
Can. 1548 – § 1. Martorii trebuie să mărturisească adevărul în faţa judecătorului care îi
interoghează în mod legitim.
§ 2. Rămânând neatinsă dispoziţia can. 1550, § 2, nr. 2, sunt scutiţi de obligaţia de a
răspunde:
1° clericii, cu privire la acele chestiuni ce le-au fost revelate în virtutea slujirii sacre;
funcţionarii de stat, medicii, moaşele, avocaţii, notarii şi alţii care sunt ţinuţi la secretul
profesional, chiar şi numai datorită sfatului dat, cu privire la chestiunile ce sunt supuse
acestui secret;
2° cei care se tem că mărturia lor ar putea să le cauzeze fie lor înşişi, fie soţului (soţiei), fie
consangvinilor apropiaţi sau afinilor, dezonoare, maltratări periculoase sau alte rele grave.

251

254

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ART. 1
Persoanele care pot fi martori
Can. 1549 – Toţi pot fi martori, dacă nu sunt, total sau parţial, excluşi în mod expres de
către drept.
Can. 1550 – § 1. Să nu fie admişi să depună mărturie minorii sub paisprezece ani şi
persoanele debile mental; aceştia vor putea totuşi fi audiaţi, dacă judecătorul declară printr-un
decret că acest lucru e util.
§ 2. Sunt consideraţi incapabili:
1° cei care sunt parte în cauză, sau cei care îi reprezintă pe aceştia în proces, judecătorul
sau asistenţii lui, avocatul şi ceilalţi care asistă sau au asistat părţile în aceeaşi cauză;
2° preoţii, cu privire la acele lucruri pe care le-au aflat din mărturisirea sacramentală, chiar
dacă penitentul ar cere dezvăluirea lor; mai mult, cele auzite de oricine şi indiferent în ce mod
cu ocazia spovezii nu pot fi acceptate nici măcar ca indiciu de adevăr.

ART. 2
Admiterea şi excluderea martorilor
Can. 1551 – Partea care a propus un martor poate să renunţe la depoziţia lui; dar partea
adversă poate totuşi cere ca el să fie audiat.
Can. 1552 – § 1. Când se cere dovada prin martori, să se indice tribunalului numele şi
domiciliul lor.
§ 2. Să fie prezentat, în termenul stabilit de judecător, chestionarul pentru care este cerută
interogarea martorilor; în caz contrar, să se considere că cererea este abandonată.
Can. 1553 – Îi revine de drept judecătorului să împiedice prezentarea unui număr prea
mare de martori.
Can. 1554 – Înainte ca martorii să fie interogaţi, numele lor să fie aduse la cunoştinţa
părţilor, iar dacă, după aprecierea prudentă a judecătorului, acest lucru nu este posibil fără o
gravă dificultate, să aibă loc cel puţin înainte de publicarea mărturiilor.
Can. 1555 – Rămânând valabilă dispoziţia can. 1550, partea poate cere ca un martor să fie
exclus, dacă, înainte de interogarea lui, se dovedeşte că există un motiv just de excludere.
Can. 1556 – Citarea martorului se face prin decret din partea judecătorului, notificat
martorului în mod legal.
Can. 1557 – Martorul, citat în mod legal, să compară sau să aducă la cunoştinţa
judecătorului motivul absenţei.

ART. 3
Audierea martorilor
252

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

255

Can. 1558 – § 1. Martorii trebuie audiaţi în însuşi sediul tribunalului, dacă judecătorul nu
este de altă părere.
§ 2. Cardinalii, Patriarhii, Episcopii şi cei care, potrivit dreptului din ţara lor, beneficiază
de o favoare asemănătoare, să fie audiaţi în locul ales de ei înşişi.
§ 3. Judecătorul să decidă unde trebuie audiaţi cei cărora le este imposibil sau dificil să se
deplaseze la sediul tribunalului din cauza distanţei, a bolii sau a altui impediment, rămânând
valabile dispoziţiile cann. 1418 şi 1469, § 2.
Can. 1559 – Părţile nu pot asista la audierea martorilor, în afară de cazul în care
judecătorul, mai ales când e vorba de un bine privat, consideră că trebuie admise. În schimb,
pot să asiste avocaţii sau procuratorii lor, dacă judecătorul nu a considerat că, din cauza
circumstanţelor faptelor şi persoanelor, trebuie să se procedeze în secret.
Can. 1560 – § 1. Fiecare martor trebuie interogat aparte.
§ 2. Dacă martorii nu sunt de acord între ei sau cu partea într-o chestiune gravă,
judecătorul poate permite ca cei care sunt în dezacord să discute între ei sau să se confrunte,
evitându-se, pe cât e posibil, certurile şi scandalul.
Can. 1561 – Audierea martorului este făcută de judecător sau de un delegat al său ori de
judecătorul de instrucţie, la care trebuie să asiste un notar; de aceea, dacă părţile, promotorul
de justiţie, apărătorul legământului sau avocaţii, care iau parte la audiere, au alte întrebări de
pus martorului, să nu le pună martorului, ci judecătorului sau celui care îi ţine locul, ca să le
pună el însuşi, dacă legea particulară nu prevede altfel.
Can. 1562 – § 1. Judecătorul să amintească martorului obligaţia gravă de a spune tot
adevărul şi numai adevărul.
§ 2. Judecătorul să-l pună pe martor la jurământ, conform can. 1532, iar dacă martorul
refuză să-l depună, să fie totuşi audiat, chiar fără să jure.
Can. 1563 – În primul rând, judecătorul să verifice identitatea martorului; să întrebe apoi
care este legătura lui cu părţile şi, punându-i întrebări specifice cu privire la cauză, să-l
întrebe şi de la cine şi când anume a cunoscut lucrurile pe care le afirmă.
Can. 1564 – Întrebările să fie scurte, adaptate priceperii celui interogat, să nu conţină mai
multe chestiuni deodată, să nu fie sofisticate, nici viclene, să nu sugereze răspunsul, să nu
jignească pe nimeni şi să se refere la cauza despre care este vorba.
Can. 1565 – § 1. Întrebările nu trebuie comunicate dinainte martorilor.
§ 2. Totuşi, dacă faptele ce trebuie mărturisite s-au petrecut cu mult timp în urmă, aşa încât
nu pot fi afirmate cu certitudine dacă nu sunt amintite dinainte, judecătorul va putea să îi
sugereze martorului unele amănunte, când consideră că acest lucru poate fi făcut fără pericol.

253

256

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1566 – Martorii să dea mărturie oral, fără să citească adnotările scrise, dacă nu este
vorba de calcule şi sume; în acest caz, vor putea consulta notele scrise pe care le-au adus cu
ei.
Can. 1567 – § 1. Răspunsul trebuie scris imediat de către notar şi să reproducă înseşi
cuvintele mărturisirii făcute, cel puţin pe acelea care privesc direct obiectul judecăţii.
§ 2. Poate fi admisă folosirea benzii magnetice, cu condiţia ca ulterior răspunsurile să fie
transcrise şi, dacă e posibil, semnate de cei care au făcut depoziţie.
Can. 1568 – Notarul să menţioneze în acte despre jurământul prestat, dispensat sau
refuzat, despre prezenţa părţilor şi a altora, despre întrebările puse în oficiu şi, în general,
despre tot ceea ce s-a întâmplat eventual în timpul audierii martorilor şi merită să fie amintit.
Can. 1569 – § 1. La sfârşitul audierii trebuie să i se citească martorului cele scrise de notar
privind declaraţiile făcute verbal, sau să i se dea posibilitatea să asculte declaraţiile
înregistrate pe bandă magnetică, acordându-i-se facultatea de a adăuga, de a elimina, de a
corecta sau de a schimba.
§ 2. În sfârşit, depoziţia trebuie semnată de martor, de judecător şi de notar.
Can. 1570 – Dacă judecătorul consideră că este necesar sau folositor, cu condiţia să nu
existe pericol de coluziune sau de mituire, martorii, deşi au fost audiaţi, vor putea, la
intervenţia unei părţi sau din oficiu, să fie din nou chemaţi la audiere înainte de publicarea
actelor sau a mărturiilor.
Can. 1571 – Martorilor trebuie să li se restituie, după o taxare echitabilă stabilită de
judecător, atât cheltuielile ce le-au făcut, cât şi câştigul pe care l-au pierdut pentru că s-au
deplasat să dea mărturie.

ART. 4
Credibilitatea mărturiilor
Can. 1572 – În aprecierea mărturiilor, judecătorul, cerând, dacă e necesar, scrisori
testimoniale, să examineze:
1° care este condiţia persoanei şi onestitatea ei;
2° dacă depune mărturie pe bază de cunoaştere personală, mai cu seamă pe baza a ceea ce
ea însăşi a văzut sau a auzit, sau pe bază de părere personală, pe bază de zvon sau pe baza
celor auzite de la alţii;
3° dacă martorul este statornic şi ferm coerent cu el însuşi, sau este schimbător, nesigur şi
şovăitor;
4° dacă are şi alţi martori de aceeaşi părere şi dacă cele spuse de el sunt sau nu confirmate
şi de alte elemente ale dovezii.
Can. 1573 – Depoziţia unui singur martor nu poate constitui o dovadă deplină, decât dacă
este vorba de un martor calificat, care depune mărturie despre lucruri săvârşite din oficiu, sau
dacă circumstanţele lucrurilor şi persoanelor sugerează altfel.

254

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

257

CAPITOLUL IV
Experţii
Can. 1574 – Trebuie să se apeleze la serviciul experţilor ori de câte ori, din dispoziţia
dreptului sau a judecătorului, cercetarea şi avizul lor, bazate pe regulile tehnicii sau ale
ştiinţei, sunt necesare pentru a dovedi cu exactitate un fapt sau pentru a cunoaşte adevărata
natură a unui lucru.
Can. 1575 – Îi aparţine de drept judecătorului să numească experţii, ascultând părerea
părţilor sau la propunerea lor, ori, dacă e cazul, să accepte relatările făcute deja de alţi experţi.
Can. 1576 – Chiar şi experţii sunt excluşi sau pot fi recuzaţi pentru aceleaşi motive ca şi
martorii.
Can. 1577 – § 1. Judecătorul, ţinând seama de eventualele alegaţii făcute de părţile în
cauză, să stabilească prin decret toate punctele asupra cărora trebuie să se axeze munca
expertului.
§ 2. Expertului trebuie să-i fie puse la dispoziţie actele cauzei, precum şi alte documente şi
mijloace auxiliare de care ar putea avea nevoie pentru a-şi îndeplini corect şi cu fidelitate
misiunea.
§ 3. Judecătorul, ascultând părerea expertului, să stabilească spaţiul de timp în care trebuie
săvârşit examenul şi să fie prezentată relatarea.
Can. 1578 – § 1. Fiecare expert să-şi întocmească relatarea în mod separat, dacă
judecătorul nu ordonă să se facă una singură, semnată de toţi; în acest caz, eventualele
divergenţe de opinie să fie adnotate cu grijă.
§ 2. Experţii trebuie să indice în mod clar prin ce documente sau alte mijloace adecvate sau convins de identitatea persoanelor, a lucrurilor sau a locurilor, după ce metodă sau criteriu
au procedat în îndeplinirea sarcinii încredinţate şi, mai ales, pe ce argumente se bazează
concluziile lor.
§ 3. Expertul poate fi chemat de judecător să dea ulterioare explicaţii ce par a fi necesare.
Can. 1579 – § 1. Judecătorul să analizeze cu atenţie nu numai concluziile experţilor, chiar
concordante, dar şi toate celelalte circumstanţe ale cauzei.
§ 2. Expunând motivele deciziei sale, judecătorul trebuie să arate ce argumente l-au
determinat să admită sau să respingă concluziile experţilor.
Can. 1580 – Experţilor trebuie să li se plătească cheltuielile şi onorariile, pe care
judecătorul trebuie să le stabilească în mod corespunzător şi echitabil, respectând dreptul
particular.
Can. 1581 – § 1. Părţile pot să desemneze experţi particulari, care trebuie aprobaţi de
judecători.

255

258

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Aceştia, dacă judecătorul le permite, pot să consulte, în măsura în care e necesar,
actele cauzei şi să asiste la efectuarea expertizei; pot să prezinte întotdeauna o relatare
proprie.

CAPITOLUL V
Cercetarea la faţa locului
Can. 1582 – Dacă, pentru rezolvarea cauzei, judecătorul consideră că este oportun să se
deplaseze într-un anumit loc sau să cerceteze ceva, trebuie să decidă aceasta printr-un decret
în care, ascultând părţile, să indice pe scurt tot ceea ce trebuie să i se arate în cadrul acestei
deplasări.
Can. 1583 – Să se întocmească un proces verbal despre cercetarea efectuată.

CAPITOLUL VI
Prezumţiile
Can. 1584 – Prezumţia este presupunerea probabilă despre un lucru incert. Prezumţia
dreptului (iuris) este prezumţia stabilită de însăşi legea; a omului (hominis) este prezumţia
formulată de judecător.
Can. 1585 – Cine are în favoarea sa o prezumţie a dreptului este scutit de obligaţia de a
dovedi, aceasta căzând în sarcina părţii adverse.
Can. 1586 – Judecătorul să nu admită prezumţii care nu sunt stabilite de drept, decât
pentru un fapt cert şi determinat, legat direct de ceea ce constituie obiectul controversei.

TITLUL V
Cauzele incidentale
Can. 1587 – O cauză incidentală are loc în cazul când, după începerea procesului prin
citaţie, este propusă o chestiune care, deşi nu este conţinută în mod expres în cererea de
chemare în judecată, este totuşi aşa de strâns legată de cauză, încât de cele mai multe ori
trebuie soluţionată înainte de chestiunea principală.
Can. 1588 – Cauza incidentală se propune în scris sau verbal în faţa judecătorului
competent pentru rezolvarea cauzei principale, indicându-se legătura ce există între ea şi
cauza principală.
Can. 1589 – § 1. După ce a primit cererea şi a ascultat părţile, judecătorul să decidă cât
mai repede dacă chestiunea incidentală propusă este întemeiată şi are legătură cu cauza
principală, sau dacă trebuie respinsă imediat; iar dacă o admite, să decidă dacă gravitatea ei
este de aşa natură încât trebuie rezolvată printr-o sentinţă interlocutorie sau printr-un decret.
§ 2. Iar dacă apreciază că chestiunea incidentală nu trebuie soluţionată înainte de sentinţa
definitivă, să decidă să se ţină seama de ea când va fi definitivă cauza principală.

256

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

259

Can. 1590 – § 1. Dacă chestiunea incidentală trebuie rezolvată prin sentinţă, să se respecte
normele despre procesul contencios oral, dacă judecătorul, ţinând seama de gravitatea
chestiunii, nu dispune altfel.
§ 2. Dacă trebuie rezolvată printr-un decret, tribunalul poate încredinţa chestiunea unui
judecător de instrucţie ori preşedintelui.
Can. 1591 – Înainte de a se încheia cauza principală, judecătorul sau tribunalul poate, dacă
intervine un motiv just, să revoce sau să modifice decretul sau sentinţa interlocutorie, fie la
intervenţia părţii, fie din oficiu, ascultând părţile.

CAPITOLUL I
Neprezentarea părţilor
Can. 1592 – § 1. Dacă partea pârâtă, citată, nu a compărut şi nici nu şi-a motivat suficient
absenţa, sau nu a răspuns conform can. 1507, § 1, judecătorul să o declare absentă de la
judecată şi să decidă ca respectiva cauză, respectându-se tot ceea ce este stabilit, să continue
până la sentinţa definitivă şi executarea ei.
§ 2. Înainte de a da decretul despre care vorbeşte § 1, judecătorul trebuie să fie sigur, chiar
printr-o nouă citaţie, dacă e cazul, că citaţia făcută în mod legitim a ajuns la pârât în timp util.
Can. 1593 – § 1. Dacă ulterior pârâtul se prezintă la proces sau răspunde înainte de
rezolvarea cauzei, poate aduce concluzii şi dovezi, rămânând neschimbată dispoziţia can.
1600; judecătorul să aibă totuşi grijă ca procesul să nu se prelungească dinadins prin amânări
prea mari şi care nu sunt necesare.
§ 2. Chiar dacă nu a compărut sau nu a răspuns înainte de rezolvarea cauzei, pârâtul poate
ataca sentinţa; iar dacă se dovedeşte că a fost împiedicat în mod legitim şi că nu a putut să
dovedească acest lucru, se poate folosi de contestaţia în anulare.
Can. 1594 – Dacă reclamantul nu a compărut în ziua şi la ora fixate pentru întâmpinare şi
nici nu a adus o justificare adecvată:
1° judecătorul să-l citeze din nou;
2° dacă reclamantul nu se supune noii citări, se presupune că a renunţat la instanţă în
conformitate cu cann. 1524-1525.
3° dacă ulterior vrea să intervină în proces, să se respecte can. 1593.
Can. 1595 – § 1. Partea absentă de la proces, fie reclamantul, fie pârâtul, care nu a dovedit
că a avut un impediment just, are obligaţia nu numai de a plăti cheltuielile de judecată, ce au
fost făcute din cauza absenţei, dar şi de a despăgubi, dacă e necesar, cealaltă parte.
§ 2. Dacă şi reclamantul şi pârâtul au lipsit de la proces, au obligaţia de a plăti în solidar
cheltuielile de judecată.

CAPITOLUL II
Intervenţia unei terţe persoane în cauză

257

260

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1596 – § 1. O persoană care are interes, poate fi admisă să intervină în cauză în orice
instanţă a litigiului, fie ca parte ce îşi apără dreptul propriu, fie în mod secundar pentru a ajuta
una dintre părţile în cauză.
§ 2. Dar, ca să fie admisă, trebuie să prezinte judecătorului, înainte de încheierea cauzei, o
cerere în care să dovedească pe scurt dreptul său de a interveni.
§ 3. Cine intervine în cauză trebuie să fie admis în faza în care se află cauza, acordându-ise un termen scurt şi peremptoriu pentru a-şi prezenta dovezile, dacă respectiva cauză a ajuns
la faza doveditoare.
Can. 1597 – Judecătorul, ascultând părţile, trebuie să cheme la judecată o terţă persoană
când intervenţia ei este considerată necesară.

TITLUL VI
Publicarea actelor,
încheierea cauzei şi discutarea cauzei
Can. 1598 – § 1. După ce dovezile au fost anexate la dosar, judecătorul, printr-un decret,
trebuie să permită părţilor şi avocaţilor lor, sub pedeapsa nulităţii, să examineze, în cancelaria
tribunalului, actele pe care încă nu le cunosc; mai mult, avocaţilor, care cer aceasta, li se
poate da o copie a actelor; în schimb, în cauzele care privesc binele public, judecătorul poate,
pentru a evita pericole foarte grave, să decidă ca un anumit act să nu fie făcut cunoscut
nimănui, având totuşi grijă ca dreptul la apărare să rămână întotdeauna neştirbit.
§ 2. Pentru a completa dovezile, părţile pot să prezinte judecătorului şi alte dovezi; după
anexarea acestora la dosar, se poate emite din nou decretul despre care vorbeşte § 1, dacă
judecătorul consideră că acest lucru e necesar.
Can. 1599 – § 1. Terminându-se întreaga procedură referitoare la prezentarea dovezilor, se
ajunge la încheierea cauzei (conclusio in causa).
§ 2. Această încheiere are loc atunci când părţile declară că nu mai au nimic de prezentat,
sau când a trecut timpul util stabilit de judecător pentru prezentarea dovezilor, sau când
judecătorul declară că el consideră cauza instruită suficient.
§ 3. Judecătorul să dea un decret cu privire la încheierea cauzei, indiferent în ce moment a
avut loc aceasta.
Can. 1600 – § 1. După încheierea cauzei, judecătorul poate să-i mai convoace pe aceiaşi
martori sau pe alţii, sau să stabilească alte dovezi care nu au fost cerute anterior, numai:
1° dacă toate părţile sunt de acord, în cauzele în care este vorba exclusiv de binele privat al
părţilor;
2° în celelalte cauze, după ce au fost ascultate părţile şi cu condiţia să existe un motiv grav
şi să se evite orice pericol de fraudă sau de mituire;
3° în toate cauzele, când există probabilitatea că, dacă nu este admisă o nouă dovadă,
sentinţa va fi nedreaptă ca urmare a motivelor prevăzute în can. 1645, § 2, nr. 1-3.

258

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

261

§ 2. Judecătorul poate să ordone sau să admită să fie prezentat un înscris pe care persoana
interesată, poate fără vina ei, nu a putut să-l prezinte anterior.
§ 3. Noile dovezi să fie publicate, respectându-se can. 1598, § 1.
Can. 1601 – După efectuarea încheierii cauzei, judecătorul să stabilească un termen
potrivit pentru prezentarea apărărilor sau a observaţiilor.
Can. 1602 – § 1. Apărările şi observaţiile să fie scrise, în afară de cazul că judecătorul, cu
consimţământul părţilor, consideră că este suficientă dezbaterea din timpul şedinţei
tribunalului.
§ 2. Pentru a tipări apărările împreună cu principalele documente, este necesară
permisiunea prealabilă a judecătorului, respectându-se obligaţia secretului, dacă e cazul.
§ 3. În ce priveşte amploarea apărărilor, numărul de exemplare şi alte circumstanţe
concomitente de acest fel, să se respecte regulamentul tribunalului.
Can. 1603 – § 1. După ce şi-au comunicat reciproc apărările şi observaţiile, ambele părţi
pot prezenta replicile într-un timp scurt stabilit dinainte de judecător.
§ 2. Părţile să aibă acest drept numai o singură dată, în afară de cazul când judecătorul
consideră, dintr-un motiv grav, că trebuie acordat încă o dată; în acest caz, concesia făcută
unei părţi se consideră că este făcută şi celeilalte părţi.
§ 3. Promotorul de justiţie şi apărătorul legământului au dreptul să răspundă încă o dată la
replicile părţilor.
Can. 1604 – § 1. Este absolut interzisă neînregistrarea în actele cauzei a informaţiilor ce
sunt oferite judecătorului de către părţi, de către avocaţi sau de către alţii.
§ 2. Dacă discutarea cauzei este făcută în scris, judecătorul poate stabili să aibă loc, în
timpul şedinţei tribunalului, o dezbatere orală moderată, pentru clarificarea unor chestiuni.
Can. 1605 – La dezbaterea orală, despre care vorbesc cann. 1602, § 1 şi 1604, § 2, să fie
prezent un notar, ca să consemneze imediat în scris cele discutate şi hotărâte, dacă judecătorul
porunceşte acest lucru sau îl cere una dintre părţi şi judecătorul este de acord.
Can. 1606 – Dacă părţile au neglijat să pregătească în timp util apărarea sau dacă se
încredinţează competenţei şi conştiinţei judecătorului, judecătorul va putea pronunţa imediat
sentinţa dacă, pe baza actelor şi a ceea ce a fost dovedit, consideră că respectiva cauză a fost
examinată suficient, după ce a cerut totuşi observaţiile promotorului de justiţie şi ale
apărătorului legământului, dacă intervin în proces.

TITLUL VII
Deciziile judecătorului

259

262

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1607 – O cauză examinată pe cale judiciară, dacă este principală, este decisă de
judecător prin sentinţă definitivă; dacă este incidentală, prin sentinţă interlocutorie, rămânând
neschimbată dispoziţia can. 1589, § 1.

Can. 1608 – § 1. La pronunţarea oricărei sentinţe, este necesar ca judecătorul să aibă în
conştiinţă certitudinea morală cu privire la ceea ce trebuie să decidă prin sentinţă.
§ 2. Judecătorul trebuie să ajungă la această certitudine pe baza actelor şi a ceea ce a fost
demonstrat.
§ 3. Judecătorul trebuie să aprecieze dovezile după conştiinţa proprie, rămânând neatinse
dispoziţiile legii despre eficacitatea unor dovezi.
§ 4. Judecătorul care nu a putut dobândi această certitudine să decidă că dreptul
reclamantului nu este dovedit şi să-l achite pe pârât, dacă nu este vorba de o cauză care se
bucură de ocrotirea dreptului, caz în care trebuie să se pronunţe în avantajul ei.
Can. 1609 – § 1. În tribunalul colegial, preşedintele colegiului să stabilească ziua şi ora în
care judecătorii trebuie să se întrunească pentru a delibera şi, dacă un motiv special nu
sugerează contrariul, reuniunea să aibă loc chiar în sediul tribunalului.
§ 2. În ziua stabilită pentru reuniune, fiecare judecător să-şi prezinte concluziile scrise cu
privire la esenţa cauzei, precum şi motivele, în drept şi în fapt, pentru care a ajuns la aceste
concluzii; aceste concluzii să fie anexate la actele cauzei şi ţinute sub secret.
§ 3. După invocarea Numelui lui Dumnezeu, după expunerea concluziilor fiecăruia în
ordinea precedenţei, totuşi astfel încât să se înceapă întotdeauna cu prezentatorul sau
raportorul cauzei, să aibă loc dezbaterea sub conducerea preşedintelui tribunalului, mai ales
pentru a delinea ceea ce trebuie stabilit în partea dispozitivă a sentinţei.
§ 4. Totuşi, în cursul dezbaterii, îi este permis fiecăruia să-şi abandoneze concluzia
anterioară. Judecătorul care nu vrea să se asocieze deciziei celorlalţi judecători poate cere ca,
în caz de apel, concluziile sale să fie trimise tribunalului superior.
§ 5. Dacă însă judecătorii nu vor sau nu pot să ajungă la sentinţă în cadrul primei
dezbateri, decizia poate fi amânată cu ocazia unei alte întruniri, care trebuie să aibă loc în
termen de o săptămână, dacă nu trebuie completată instruirea cauzei, conform can. 1600.
Can. 1610 – § 1. Dacă judecătorul este unic, va redacta personal sentinţa.
§ 2. În tribunalul colegial, îi revine prezentatorului sau raportorului obligaţia de a redacta
sentinţa, extrăgând motivaţiile din ceea ce fiecare judecător a prezentat în cadrul dezbaterii,
în afară de cazul când majoritatea judecătorilor au stabilit deja motivaţiile ce trebuie aduse; în
continuare, sentinţa trebuie supusă aprobării fiecărui judecător.
§ 3. Sentinţa trebuie publicată în termen de o lună de la data când cauza a fost decisă,
dacă, în tribunalul colegial, judecătorii nu au stabilit, dintr-un motiv grav, un termen mai
mare.

260

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

263

Can. 1611 – Sentinţa trebuie:
1° să rezolve controversa discutată în tribunal, dând un răspuns satisfăcător fiecărui dubiu;
2° să determine care sunt obligaţiile părţilor, provenite din judecată, şi în ce mod trebuie să
fie îndeplinite;
3° să expună raţiunile sau motivele, atât în drept, cât şi în fapt, pe care se bazează partea
dispozitivă a sentinţei;
4° să stabilească cheltuielile de judecată.
Can. 1612 – § 1. După invocarea Numelui lui Dumnezeu, sentinţa trebuie să menţioneze
în ordine cine este judecătorul sau care este tribunalul; apoi, numele reclamantului, al
pârâtului, al procuratorului, şi domiciliul lor; numele promotorului de justiţie şi al
apărătorului legământului, dacă aceştia au luat parte la proces.
§ 2. Apoi trebuie să expună pe scurt prezentarea cazului, împreună cu concluziile părţilor
şi formularea dubiilor.
§ 3. Să urmeze apoi partea dispozitivă a sentinţei, precedată de motivaţiile pe care se
bazează.
§ 4. Să se încheie cu indicarea zilei şi a locului în care a fost pronunţată şi cu semnătura
judecătorului sau, dacă tribunalul este colegial, a tuturor judecătorilor şi a notarilor.
Can. 1613 – Normele de mai sus, referitoare la sentinţa definitivă, trebuie aplicate şi în
cazul sentinţei interlocutorii.
Can. 1614 – Sentinţa să fie publicată cât mai curând posibil, indicându-se modalităţile în
care poate fi atacată; înainte de publicare, nu are nici o valoare, chiar dacă partea dispozitivă
a fost notificată părţilor, cu permisiunea judecătorului.
Can. 1615 – Publicarea sau intimarea sentinţei poate fi făcută fie înmânând părţilor sau
procuratorilor lor o copie a ei, fie trimiţându-le aceeaşi copie în conformitate cu can. 1509.
Can. 1616 – § 1. Dacă în textul sentinţei s-a strecurat fie o eroare de calcul, fie o eroare
materială în transcrierea părţii dispozitive sau în expunerea faptelor şi în cererile părţilor, fie
au fost omise cele ce sunt stabilite de can. 1612, sentinţa trebuie corectată sau completată, la
intervenţia părţii sau din oficiu, de acelaşi tribunal care a pronunţat-o, ascultând, însă,
întotdeauna părţile şi adăugând un decret la sfârşitul sentinţei.
§ 2. Dacă una dintre părţi se opune, chestiunea incidentală să fie soluţionată printr-un
decret.
Can. 1617 – Cu excepţia sentinţei, toate celelalte pronunţări ale judecătorului sunt decrete
care, dacă nu sunt adevărate ordonanţe, nu au eficacitate, în afară de cazul când expun cel
puţin în mod sumar motivaţiile sau fac trimitere la motivaţiile expuse într-un alt act.
Can. 1618 – O sentinţă interlocutorie sau un decret au valoare de sentinţă definitivă dacă
împiedică judecata sau pun capăt judecăţii însăşi sau unuia dintre gradele ei, referitor la cel
puţin una dintre părţile în cauză.

261

264

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL VIII
Atacarea sentinţei
CAPITOLUL I
Contestaţia în anulare a sentinţei
Can. 1619 – Rămânând neschimbate dispoziţiile cann. 1622 şi 1623, nulităţile actelor
stabilite de dreptul pozitiv, care, deşi au fost cunoscute de partea care prezintă contestaţia, nu
au fost denunţate judecătorului înainte de sentinţă, sunt remediate de sentinţa însăşi, când este
vorba de o cauză care priveşte binele persoanelor private.
Can. 1620 – O sentinţă este atinsă de viciul nulităţii iremediabile dacă:
1° a fost pronunţată de un judecător a cărui incompetenţă este absolută;
2° a fost pronunţată de o persoană lipsită de puterea de a judeca în tribunalul în care cauza
a fost decisă;
3° judecătorul a dat sentinţa constrâns prin violenţă sau teamă gravă;
4° procesul a fost făcut fără cererea judiciară prevăzută de can. 1501, sau nu a fost
întreprins împotriva unui pârât;
5° a fost pronunţată între părţi dintre care cel puţin una nu avea capacitatea de a acţiona în
judecată;
6° o persoană a acţionat în numele altei persoane fără mandat legitim;
7° i s-a negat uneia dintre părţi dreptul de a se apăra;
8° controversa nu a fost soluţionată nici măcar parţial.
Can. 1621 – Contestaţia în anulare, prevăzută de can. 1620, poate fi prezentată ca excepţie
fără limite de timp, iar ca acţiune, în termen de zece ani de la data publicării sentinţei, în faţa
judecătorului care a dat sentinţa.
Can. 1622 – O sentinţă este atinsă de viciul nulităţii remediabile dacă:
1° a fost pronunţată de un număr ilegal de judecători, contrar prevederilor can. 1425, § 1;
2° nu conţine motivaţiile deciziei;
3° nu are semnăturile stabilite de drept;
4° nu indică anul, luna, ziua şi locul unde a fost pronunţată;
5° se bazează pe un act judiciar nul, a cărui nulitate nu a fost remediată în conformitate cu
can. 1619;
6° a fost pronunţată împotriva unei părţi absente în mod legitim în conformitate cu can.
1593, § 2.
Can. 1623 – Contestaţia în anulare, în cazurile despre care vorbeşte can. 1622, poate fi
prezentată în timp de trei luni de la data cunoaşterii publicării sentinţei.
Can. 1624 – Contestaţia în anulare este examinată de însuşi judecătorul care a pronunţat
sentinţa; dar dacă partea se teme că judecătorul care a pronunţat sentinţa atacată de
contestaţia în anulare este părtinitor, şi de aceea îl consideră suspect, poate cere să fie înlocuit
cu un alt judecător, conform can. 1450.
Can. 1625 – Contestaţia în anulare poate fi prezentată împreună cu apelul, în termenul
stabilit pentru apel.

262

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

265

Can. 1626 – § 1. Nu numai părţile care se simt lezate pot face contestaţia în anulare, ci şi
promotorul de justiţie sau apărătorul legământului, ori de câte ori au dreptul de a interveni.
§ 2. Însuşi judecătorul poate să retracteze sentinţa nulă dată de el sau să o corecteze în
termenul stabilit de can. 1623, dacă între timp nu s-a înaintat apelul împreună cu contestaţia
în anulare, ori dacă nulitatea nu a fost remediată prin expirarea termenului prevăzut de can.
1623.
Can. 1627 – Cauzele privind contestaţia în anulare pot fi tratate după normele procesului
contencios oral.

CAPITOLUL II
Apelul
Can. 1628 – Partea care se consideră nedreptăţită de o sentinţă, de asemenea, promotorul
de justiţie şi apărătorul legământului, în cauzele în care este necesară prezenţa lor, au dreptul
să facă apel împotriva sentinţei la judecătorul superior, rămânând neatinsă dispoziţia can.
1625.
Can. 1629 – Nu se face apel:
1° împotriva unei sentinţe pronunţate de Suveranul Pontif sau de Signatura Apostolică;
2° împotriva unei sentinţe atinse de viciul nulităţii, în afară de cazul când apelul este făcut
împreună cu contestaţia în anulare, conform can. 1625;
3° împotriva unei sentinţe care a devenit lucru judecat definitiv;
4° împotriva decretului judecătorului sau a unei sentinţe interlocutorii, care nu au valoare
de sentinţă definitivă, în afară de cazul când apelul este făcut împreună cu apelul împotriva
unei sentinţe definitive;
5° împotriva unei sentinţe sau a unui decret într-o cauză pentru care dreptul stabileşte ca
respectiva chestiune să fie soluţionată cât mai repede posibil.
Can. 1630 – § 1. Apelul trebuie prezentat în faţa judecătorului care a pronunţat sentinţa, în
termen peremptoriu de cincisprezece zile utile de la data cunoaşterii publicării sentinţei.
§ 2. Dacă apelul este făcut verbal, notarul să-l formuleze în scris în faţa apelantului.
Can. 1631 – Dacă apare vreo problemă cu privire la dreptul de a face apel, ea să fie
rezolvată cât mai repede posibil de tribunalul de apel, în conformitate cu normele procesului
contencios oral.
Can. 1632 – § 1. Dacă în apel nu se indică tribunalul la care este înaintat, se presupune că
este făcut la tribunalul prevăzut de cann. 1438 şi 1439.
§ 2. Dacă cealaltă parte recurge la un alt tribunal de apel, cauza va fi rezolvată de
tribunalul de grad superior, rămânând neatins can. 1415.
Can. 1633 – Apelul trebuie continuat în faţa judecătorului căruia (ad quem) îi este
prezentat în timp de o lună de la data înaintării lui, în afară de cazul când judecătorul care a
pronunţat sentinţa (a quo) a acordat părţii un termen mai lung pentru a-l continua.

263

266

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1634 – § 1. Pentru a continua apelul este necesar, şi e suficient, ca partea să ceară
intervenţia judecătorului superior pentru îndreptarea sentinţei atacate, anexând o copie a
acestei sentinţe şi arătând motivele apelului.
§ 2. Dacă însă partea care face apel nu poate obţine în timp util copia sentinţei atacate de
la tribunalul care a pronunţat-o (a quo), între timp termenele nu se scurg, iar impedimentul
trebuie adus la cunoştinţa judecătorului de apel, care judecător îl va obliga printr-un precept
pe judecătorul care a pronunţat sentinţa (a quo) să-şi îndeplinească datoria cât mai curând.
§ 3. Între timp, judecătorul care a dat sentinţa (a quo) trebuie să trimită judecătorului de
apel actele, conform can. 1474.
Can. 1635 – Trecând în mod inutil termenele peremptorii pentru apel, fie în faţa
judecătorului care a pronunţat sentinţa, fie în faţa judecătorului de apel, apelul este considerat
abandonat.
Can. 1636 – § 1. Apelantul poate să renunţe la apel, cu efectele prevăzute de can. 1525.
§ 2. Dacă apelul a fost făcut de apărătorul legământului sau de promotorul de justiţie,
renunţarea poate fi făcută, dacă legea nu stabileşte altfel, de apărătorul legământului sau de
promotorul de justiţie al tribunalului de apel.
Can. 1637 – § 1. Apelul făcut de reclamant valorează şi pentru pârât, şi invers.
§ 2. Dacă sunt mai mulţi pârâţi sau reclamanţi, iar sentinţa este atacată de unul dintre ei,
sau numai împotriva unuia dintre ei, atacarea sentinţei se consideră a fi făcută de către toţi şi
împotriva tuturor, când lucrul cerut este indivizibil sau obligaţia este solidară.
§ 3. Dacă apelul este făcut de una dintre părţi împotriva unui punct al sentinţei, partea
adversă, chiar dacă termenele peremptorii pentru apel au trecut, poate prezenta în mod
incidental apel împotriva altor puncte în termen peremptoriu de cincisprezece zile de la data
când i-a fost notificat apelul principal.
§ 4. Dacă nu rezultă altfel, apelul se presupune a fi făcut împotriva tuturor punctelor din
sentinţă.
Can. 1638 – Apelul suspendă executarea sentinţei.
Can. 1639 – § 1. Rămânând valabilă dispoziţia can. 1683, în gradul de apel nu poate fi
admis un nou motiv de a cere, nici măcar sub forma unui cumul util; de aceea, întâmpinarea
poate viza exclusiv confirmarea sau modificarea, în întregime sau parţial, a primei sentinţe.
§ 2. În schimb, sunt admise noi dovezi numai în conformitate cu can. 1600.
Can. 1640 – În gradul de apel trebuie să se procedeze, cu adaptările adecvate, ca şi în
prima instanţă; totuşi, dacă eventual dovezile nu trebuie completate, să se treacă la discutarea
cauzei şi la sentinţă imediat după ce a avut loc întâmpinarea în conformitate cu can. 1513, § 1
şi can. 1639, § 1.

264

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

267

TITLUL IX
Lucrul judecat definitiv
şi repunerea în situaţia anterioară
CAPITOLUL I
Lucrul judecat definitiv
Can. 1641 – Rămânând neschimbată dispoziţia can. 1643, lucrul este judecat definitiv:
1° dacă între aceleaşi părţi există două sentinţe identice cu privire la acelaşi obiect şi
pentru acelaşi motiv al cererii;
2° dacă apelul împotriva sentinţei nu a fost prezentat în timp util;
3° dacă, în gradul de apel, instanţa a încetat sau a renunţat la ea;
4° dacă a fost dată o sentinţă definitivă împotriva căreia nu există posibilitate de apel
conform can. 1629.
Can. 1642 – § 1. Lucrul judecat definitiv beneficiază de forţa dreptului şi nu poate fi
direct atacat decât în conformitate cu can. 1645, § 1.
§ 2. Are, de asemenea, forţă de lege între părţi şi permite acţiunea şi excepţia de lucru
judecat, pe care judecătorul poate să le declare şi din oficiu, pentru a împiedica o nouă
introducere a aceleiaşi cauze.
Can. 1643 – Cauzele privind starea persoanelor, inclusiv cauzele de separare a soţilor, nu
devin niciodată lucru judecat definitiv.
Can. 1644 – § 1. Dacă într-o cauză privind starea persoanelor au fost pronunţate două
sentinţe identice, se poate recurge în orice moment la tribunalul de apel, aducând dovezi sau
argumente noi şi grave în termenul peremptoriu de treizeci de zile de la data propunerii
atacării. Tribunalul de apel trebuie ca, în termen de o lună de la data prezentării noilor dovezi
şi argumente, să decidă printr-un decret dacă trebuie să admită sau nu noua prezentare a
cauzei.
§ 2. Recurgerea la tribunalul superior pentru a obţine o nouă prezentare a cauzei nu
suspendă executarea sentinţei, în afară de cazul când legea stabileşte altfel sau când tribunalul
de apel ordonă suspendarea în conformitate cu can. 1650, § 3.

CAPITOLUL II
Repunerea în situaţia anterioară
Can. 1645 – § 1. Împotriva unei sentinţe devenite lucru judecat definitiv, cu condiţia să
rezulte în mod evident injusteţea ei, se admite repunerea în situaţia anterioară.
§ 2. Se consideră însă că injusteţea rezultă în mod evident numai dacă:
1° sentinţa se bazează pe dovezi, recunoscute ulterior ca fiind false, fără de care partea ei
dispozitivă ar fi de nesusţinut;
2° ulterior au fost descoperite înscrisuri care demonstrează cu certitudine fapte noi care cer
o decizie contrară;
3° sentinţa a fost pronunţată prin dolul unei părţi în dauna celeilalte părţi;
4° în mod evident a fost neglijată dispoziţia unei legi care nu e pur şi simplu procedurală;
265

268

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

5° sentinţa contrastează cu o decizie anterioară care a devenit lucru judecat definitiv.
Can. 1646 – § 1. Repunerea în situaţia anterioară în baza motivelor prevăzute în can. 1645,
§ 2, nr. 1-3, trebuie cerută judecătorului care a emis sentinţa, în termen de trei luni ce trebuie
socotite din ziua în care s-a ajuns la cunoaşterea acelor motive.
§ 2. Repunerea în situaţia anterioară pentru motivele prevăzute de can. 1645, § 2, nr. 4 şi
5, trebuie cerută de la tribunalul de apel, în termen de trei luni de la data cunoaşterii publicării
sentinţei; dacă în cazul prevăzut de can. 1645, § 2, nr. 5 se ajunge mai târziu la cunoaşterea
deciziei precedente, termenul decurge de la data acestei cunoaşteri.
§ 3. Termenele prevăzute mai sus nu decurg atât timp cât persoana lezată este de vârstă
minoră.
Can. 1647 – § 1. Cererea de repunere în situaţia anterioară suspendă executarea, încă
neîncepută, a sentinţei.
§ 2. Totuşi, dacă, din indicii probabile, există bănuiala că cererea a fost făcută pentru a
întârzia executarea, judecătorul poate hotărî ca sentinţa să fie executată, după ce s-a acordat
însă o garanţie suficientă persoanei care cere repunerea, astfel încât să nu suporte daune dacă
îi este acordată repunerea în situaţia anterioară.
Can. 1648 – După ce s-a acordat repunerea în situaţia anterioară, judecătorul trebuie să se
pronunţe asupra esenţei cauzei.

TITLUL X
Cheltuielile de judecată
şi asistenţa gratuită
Can. 1649 – § 1. Episcopul, căruia îi revine de drept conducerea tribunalului să stabilească
norme:
1° referitoare la condamnarea părţilor de a plăti sau de a compensa cheltuielile de
judecată;
2° referitoare la onorariile procuratorilor, avocaţilor, experţilor şi traducătorilor, precum şi
la despăgubirea martorilor;
3° referitoare la asistenţa gratuită şi la reducerea cheltuielilor;
4° referitoare la repararea daunelor la care este obligat cel care nu numai că a pierdut
procesul, dar l-a şi tratat cu uşurătate;
5° referitoare la depunerea de bani sau la cauţiunea ce trebuie dată pentru plătirea
cheltuielilor şi repararea daunelor.
§ 2. Împotriva deciziei privind cheltuielile, onorariile şi repararea daunelor, nu se poate
face apel separat, dar partea poate recurge în termen de cincisprezece zile la acelaşi judecător,
care va putea modifica taxa.

TITLUL XI
Executarea sentinţei

266

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

269

Can. 1650 – § 1. Sentinţa devenită lucru judecat definitiv poate fi dată spre executare,
rămânând neatinsă dispoziţia can. 1647.
§ 2. Judecătorul care a pronunţat sentinţa şi, în cazul când a fost prezentat apel, chiar
judecătorul de apel poate porunci, din oficiu sau la intervenţia părţii, executarea provizorie a
unei sentinţe care nu a devenit lucru judecat definitiv, stabilind, dacă e necesar, cauţiuni
adecvate, dacă e vorba de sumele provizorii în contul daunelor provocate sau de prestările
privind întreţinerea sau dacă e vorba de un alt motiv just şi urgent.
§ 3. Dacă însă sentinţa, despre care vorbeşte § 2, este atacată, iar judecătorul care trebuie
să examineze atacarea consideră că aceasta este în mod probabil întemeiată şi că executarea
poate să producă o daună ireparabilă, poate să suspende executarea sau să o supună cauţiunii.
Can. 1651 – Executarea nu poate avea loc înainte de a se avea decretul de executare din
partea judecătorului, prin care se stabileşte că sentinţa trebuie executată; acest decret, în
funcţie de natura diferită a cauzelor, să fie introdus în textul sentinţei sau să fie publicat
aparte.
Can. 1652 – Dacă executarea sentinţei cere în prealabil o dare de seamă, ia naştere o
chestiune incidentală, ce trebuie decisă de acelaşi judecător care a poruncit executarea
sentinţei.
Can. 1653 – § 1. Dacă legea particulară nu stabileşte altfel, trebuie să pună în aplicare
sentinţa Episcopul diecezei în care sentinţa a fost pronunţată în primul grad, personal sau prin
alţii.
§ 2. Dacă refuză sau neglijează, executarea îi aparţine, la intervenţia părţii interesate sau
chiar din oficiu, autorităţii de care depinde tribunalul de apel, conform can. 1439, § 3.
§ 3. În cazul călugărilor, executarea sentinţei îi revine de drept Superiorului care a emis-o
sau judecătorului pe care el l-a delegat.
Can. 1654 – § 1. Executorul să o pună în aplicare după sensul clar al cuvintelor, dacă în
însuşi conţinutul sentinţei nu a fost lăsat ceva la aprecierea sa.
§ 2. Îi este permis executorului să analizeze excepţiile privind modul şi eficacitatea
sentinţei, dar nu esenţa cauzei; dacă însă descoperă că sentinţa e nulă sau în mod clar injustă,
conform cann. 1620, 1622 şi 1645, să se abţină de la punerea ei în aplicare şi, după ce a
informat părţile, să înainteze cazul tribunalului care a formulat sentinţa.
Can. 1655 – § 1. În cazul acţiunilor reale, când reclamantului i s-a atribuit un lucru
oarecare, trebuie să i se înmâneze acest lucru îndată ce sentinţa devine lucru judecat definitiv.
§ 2. În cazul acţiunilor personale, când pârâtul a fost condamnat să dea un lucru mobil, sau
să plătească o sumă de bani, sau să dea sau să facă altceva, judecătorul, în însuşi conţinutul
sentinţei, sau executorul, după aprecierea sa prudentă, să stabilească un termen pentru
îndeplinirea obligaţiei, care totuşi nu trebuie să fie mai mic de cincisprezece zile şi nici să nu
depăşească şase luni.

267

270

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

SECŢIUNEA A II-A
Procesul contencios oral
Can. 1656 – § 1. Prin proces contencios oral, despre care este vorba în această secţiune,
pot fi tratate toate cauzele care nu sunt excluse de drept, în afară de cazul când una dintre
părţi cere un proces contencios obişnuit.
§ 2. Dacă se recurge la procesul contencios oral în cazurile interzise de drept, toate actele
judiciare sunt nule.
Can. 1657 – În primul grad, procesul contencios oral se desfăşoară în faţa unui singur
judecător, conform can. 1424.
Can. 1658 – § 1. Cererea judiciară prin care se introduce procesul, pe lângă cele indicate
de can. 1504, trebuie:
1° să expună pe scurt, în întregime şi clar, faptele pe care se bazează petiţiile
reclamantului;
2° să indice dovezile prin care reclamantul intenţionează să demonstreze faptele, şi pe care
el nu le poate aduce împreună cu cererea, aşa încât judecătorul să le poată aduna îndată.
§ 2. La cererea în judecată trebuie să se anexeze, cel puţin în copie autentificată,
documentele pe care se bazează ceea ce se cere.
Can. 1659 – § 1. Dacă încercarea de reconciliere, prevăzută de can. 1446, § 2, s-a dovedit
inutilă, judecătorul, dacă estimează că cererea are un fundament oarecare, să ordone, în
termen de trei zile, printr-un decret anexat la sfârşitul cererii, ca un exemplar al cererii să fie
notificat părţii adverse, dându-i acesteia posibilitatea de a trimite la cancelaria tribunalului, în
termen de cincisprezece zile, un răspuns scris.
§ 2. Această notificare are aceleaşi efecte ca şi citaţia prevăzută de can. 1512.
Can. 1660 – Dacă excepţiile pârâtului cer acest lucru, judecătorul să-i fixeze reclamantului
un termen pentru a răspunde, astfel încât să poată examina cu atenţie obiectul controversei pe
baza elementelor oferite de ambele părţi.
Can. 1661 – § 1. La expirarea termenelor prevăzute de can. 1659 şi 1660, judecătorul,
analizând actele, să determine formularea dubiului; apoi să-i citeze pe toţi cei care trebuie să
fie prezenţi la audienţa ce trebuie să aibă loc în termen de cel mult o lună de zile, adăugânduse pentru părţi formularea dubiului.
§ 2. Părţile să fie informate în citaţie că pot prezenta la tribunal, cu cel puţin trei zile
înainte de audienţă, un scurt material scris, pentru a-şi dovedi propriile afirmaţii.
Can. 1662 – În cadrul audienţei sunt tratate mai întâi chestiunile prevăzute de cann. 14591464.
Can. 1663 – § 1. Dovezile sunt adunate în timpul audienţei, rămânând valabilă dispoziţia
can. 1418.

268

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

271

§ 2. Partea şi avocatul ei pot să asiste la interogatoriul celeilalte părţi, al martorilor şi al
experţilor.
Can. 1664 – Răspunsurile părţilor, ale martorilor şi ale experţilor, cererile şi excepţiile
avocaţilor trebuie formulate în scris de către notar, însă în mod sumar şi numai cu privire la
substanţa lucrului controversat, şi trebuie semnate de cei care le depun.
Can. 1665 – Dovezile care nu sunt aduse ori cerute în petiţie sau în răspuns pot fi admise
de judecător numai în conformitate cu can. 1452; totuşi, după ce a fost audiat chiar şi un
singur martor, judecătorul poate stabili prezentarea de noi dovezi numai în conformitate cu
can. 1600.
Can. 1666 – Dacă în cadrul audienţei nu au putut fi adunate toate dovezile, să se
stabilească o altă audienţă.
Can. 1667 – După ce au fost adunate dovezile, în cadrul aceleiaşi audienţe are loc
dezbaterea orală.
Can. 1668 – § 1. Dacă din dezbatere nu reiese că e necesar un supliment de instrumentare
a cauzei sau că nu există ceva care să împiedice ca sentinţa să fie corectă, judecătorul să
decidă deoparte cauza îndată după terminarea şedinţei; partea dispozitivă a sentinţei să fie
citită imediat părţilor prezente.
§ 2. Totuşi, din cauza dificultăţilor chestiunii sau dintr-un alt motiv just, judecătorul poate
amâna decizia până la a cincea zi utilă.
§ 3. Textul integral al sentinţei, cu motivaţiile de rigoare, să fie notificat părţilor cât mai
curând posibil, în mod normal nu mai târziu de cincisprezece zile.
Can. 1669 – Dacă tribunalul de apel constată că în gradul inferior al judecăţii a fost folosit
procesul contencios oral în cauzele excluse de drept, să declare nulitatea sentinţei şi să trimită
cauza la tribunalul care a pronunţat sentinţa.
Can. 1670 – În toate celelalte chestiuni referitoare la procedură, să se respecte dispoziţiile
canoanelor despre procesul contencios obişnuit. Pentru grăbirea mersului procesului,
tribunalul, printr-un decret propriu, motivat, poate deroga de la normele procedurale care nu
sunt stabilite pentru validitate, salvgardând totuşi justiţia.

PARTEA A III-A
Câteva procese speciale
TITLUL I
Procesele matrimoniale
CAPITOLUL I
Cauzele de declarare a nulităţii căsătoriei
ART. 1
Forul competent

269

272

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1671 – Cauzele matrimoniale ale botezaţilor aparţin prin drept propriu judecătorului
ecleziastic.
Can. 1672 – Cauzele privind efectele exclusiv civile ale căsătoriei aparţin magistratului
civil, dacă dreptul particular nu stabileşte că şi aceste cauze, când sunt tratate în mod
incidental şi accesoriu, pot fi instruite şi decise de judecătorul ecleziastic.
Can. 1673 – În cauzele de nulitate a căsătoriei, care nu sunt rezervate Scaunului
Apostolic, sunt competente:
1° tribunalul locului în care căsătoria a fost celebrată;
2° tribunalul locului în care pârâtul îşi are domiciliul sau cvasidomiciliul;
3° tribunalul locului în care reclamantul îşi are domiciliul, cu condiţia ca ambele părţi să
locuiască pe teritoriul aceleiaşi Conferinţe Episcopale, iar Vicarul judecătoresc al
domiciliului pârâtului, acesta fiind şi el ascultat, să fie de acord;
4° tribunalul locului în care, de fapt, trebuie adunată majoritatea dovezilor, cu condiţia să
fie de acord Vicarul judecătoresc al locului unde pârâtul îşi are domiciliul, iar Vicarul să-l
întrebe pe pârât dacă nu are ceva de obiectat.

ART. 2
Dreptul de a ataca o căsătorie
Can. 1674 – Sunt capabili să atace căsătoria:
1° soţii;
2° promotorul de justiţie, când invaliditatea este deja cunoscută în mod public, dacă nu se
poate convalida căsătoria sau nu se merită.
Can. 1675 – § 1. Căsătoria împotriva căreia, trăind ambii soţi, nu a fost intentat nici un
proces, nu poate fi atacată după moartea unuia sau a ambilor soţi, în afară de cazul când
chestiunea validităţii ei prejudiciază rezolvarea unei alte controverse fie în forul canonic, fie
în forul civil.
§ 2. Dacă, însă, unul dintre soţi moare în timpul desfăşurării procesului, să se respecte can.
1518.

ART. 3
Funcţia judecătorilor
Can. 1676 – Înainte de a accepta o cauză şi ori de câte ori întrevede vreo speranţă de
rezolvare pozitivă, judecătorul să recurgă la mijloace pastorale pentru a-i determina pe soţi,
dacă e posibil, să-şi convalideze eventual căsătoria şi să reia convieţuirea conjugală.
Can. 1677 – § 1. După ce a acceptat cererea de chemare în judecată, preşedintele sau
prezentatorul să procedeze la notificarea decretului de citare, conform can. 1508.
§ 2. Trecând termenul de cincisprezece zile de la data notificării, preşedintele sau
prezentatorul, dacă una dintre părţi nu a cerut audienţă pentru întâmpinare în decurs de zece
zile, să stabilească din oficiu, printr-un decret, formula dubiului sau a dubiilor şi să o notifice
părţilor.
270

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

273

§ 3. Formula dubiului să întrebe nu numai dacă în cazul respectiv este vorba de nulitatea
căsătoriei, dar trebuie să stabilească şi datorită cărui cap sau căror capete de nulitate este
atacată validitatea căsătoriei.
§ 4. După zece zile de la data notificării decretului, dacă părţile nu au nici o obiecţie,
preşedintele sau prezentatorul să ordone printr-un decret instrucţia cauzei.

ART. 4
Dovezile
Can. 1678 – § 1. Apărătorul legământului, avocaţii părţilor şi, dacă intervine în judecată,
promotorul de justiţie, au dreptul:
1° să asiste la interogatoriul părţilor, al martorilor şi al experţilor, rămânând neatinsă
dispoziţia can. 1559;
2° să vadă actele judiciare, chiar dacă nu au fost încă publicate, şi să examineze
documentele prezentate de părţi.
§ 2. Părţile nu pot să asiste la interogatoriul despre care este vorba în § 1, nr. 1.
Can. 1679 – Dacă dovezile nu au din altă parte valoare doveditoare deplină, judecătorul,
pentru a evalua, conform can. 1536, declaraţiile părţilor, să apeleze, dacă e posibil, la martori
cu privire la credibilitatea părţilor înseşi, precum şi la alte indicii şi dovezi suplimentare.
Can. 1680 – În cauzele referitoare la impotenţă sau la defectul de consimţământ cauzat de
o boală mintală, judecătorul să apeleze la ajutorul unui expert sau al mai multor experţi, în
afară de cazul când, ca urmare a circumstanţelor, acest lucru apare evident inutil; în celelalte
cauze, să se respecte dispoziţia can. 1574.

ART. 5
Sentinţa şi apelul
Can. 1681 – Atunci când în timpul instrucţiei cauzei s-ar ivi dubiul că foarte probabil
căsătoria nu a fost consumată, tribunalul, suspendând cu consimţământul părţilor cauza de
nulitate, poate să facă instrucţia pentru dispensa super rato, iar la sfârşit să trimită actele la
Scaunul Apostolic, împreună cu cererea de dispensă a ambilor soţi sau a unuia dintre ei, cu
părerea tribunalului şi a Episcopului.
Can. 1682 – § 1. Sentinţa care a declarat mai întâi nulitatea căsătoriei să fie trimisă din
oficiu, în termen de douăzeci de zile de la data publicării ei, la tribunalul de apel, împreună cu
apelurile, dacă sunt, şi cu toate celelalte acte ale procesului.
§ 2. Dacă o sentinţă în favoarea nulităţii căsătoriei a fost pronunţată în primul grad,
tribunalul de apel, analizând observaţiile apărătorului legământului, şi, dacă sunt, ale părţilor,
să confirme imediat sentinţa printr-un decret propriu ori să admită cauza la examinarea
obişnuită în gradul al doilea.

271

274

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1683 – Dacă în gradul de apel se aduce un nou cap de nulitate a căsătoriei, tribunalul
poate să-l admită şi să-l judece ca în prima instanţă.
Can. 1684 – § 1. După ce sentinţa care a declarat pentru prima dată nulitatea căsătoriei a
fost confirmată în gradul al doilea printr-un decret sau printr-o altă sentinţă, persoanele, a
căror căsătorie a fost declarată nulă, pot încheia o nouă căsătorie îndată ce li s-a notificat
decretul sau sentinţa, dacă acest lucru nu le este interzis chiar de către sentinţă sau decret sau
printr-o dispoziţie a Ordinariului locului.
§ 2. Dispoziţiile can. 1644 trebuie să fie respectate, chiar dacă sentinţa care a declarat
nulitatea căsătoriei a fost confirmată nu printr-o altă sentinţă, ci printr-un decret.
Can. 1685 – Îndată ce sentinţa devine executivă, Vicarul judecătoresc trebuie să o notifice
Ordinariului locului în care a fost celebrată căsătoria, care, la rândul său, trebuie să aibă grijă
ca declararea de nulitate a căsătoriei şi eventualele interziceri să fie menţionate imediat în
registrele de căsătorii şi de botezaţi.

ART. 6
Procesul pe bază de documente
Can. 1686 – După ce a primit cererea prezentată conform can. 1677, Vicarul judecătoresc
sau judecătorul delegat de Vicar, omiţând formalităţile procesului obişnuit, dar citând părţile
şi intervenind şi apărătorul legământului, poate declara prin sentinţă nulitatea unei căsătorii,
dacă pe baza unui document căruia nu i se opune nici o obiecţie sau o excepţie, se constată cu
certitudine existenţa unui impediment dirimant sau lipsa formei legitime, numai să rezulte la
fel de sigur că nu s-a acordat dispensă, ori că procurantul nu avea un mandat valid.
Can. 1687 – § 1. Dacă apărătorul legământului apreciază cu prudenţă că defectele
prevăzute de can. 1686 sau lipsa de dispensă nu sunt certe, trebuie să apeleze la judecătorul
instanţei a doua, la care trebuie trimise actele, avizându-l în scris că este vorba de un proces
pe bază de documente.
§ 2. Partea care se consideră nedreptăţită are tot dreptul de a face apel.
Can. 1688 – Judecătorul instanţei a doua, cu intervenţia apărătorului legământului, şi
audiind părţile, să decidă, aşa cum e prevăzut în can. 1686, dacă sentinţa trebuie confirmată
sau mai degrabă cauza trebuie tratată conform procedurii obişnuite; în acest caz, să o trimită
la tribunalul primei instanţe.

ART. 7
Norme generale
Can. 1689 – În sentinţă, părţile să fie avertizate asupra obligaţiilor morale şi chiar civile la
care eventual sunt ţinute una faţă de cealaltă şi faţă de copii, cu privire la întreţinerea şi
educaţia ce trebuie să li se dea.
Can. 1690 – Cauzele privind declararea de nulitate a căsătoriei nu pot fi tratate prin proces
contencios oral.
272

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

275

Can. 1691 – În celelalte acte procedurale, trebuie să fie aplicate, dacă natura lucrului nu
împiedică aceasta, canoanele despre procese în general şi cele despre procesul contencios
ordinar, respectându-se normele speciale pentru cauzele privind starea persoanelor şi pentru
cauzele privind binele public.

CAPITOLUL II
Cauzele de separare a soţilor
Can. 1692 – § 1. Separarea personală a soţilor botezaţi poate fi decisă printr-un decret el
Episcopului diecezan sau printr-o sentinţă a judecătorului, în conformitate cu canoanele care
urmează, dacă pentru anumite locuri nu s-a stabilit altfel în mod legitim.
§ 2. Acolo unde decizia ecleziastică nu are efecte civile sau se prevede că sentinţa civilă
nu va fi contrară dreptului divin, Episcopul diecezei în care locuiesc soţii, analizând
circumstanţele speciale, va putea acorda permisiunea de a se recurge la tribunalul civil.
§ 3. Dacă o cauză priveşte şi efectele exclusiv civile ale căsătoriei, judecătorul să facă în
aşa fel încât, respectând dispoziţia din § 2, cauza să fie dată chiar de la început tribunalului
civil.
Can. 1693 – § 1. Dacă o parte sau promotorul de justiţie nu cer procesul contencios
obişnuit, să se recurgă la procesul contencios oral.
§ 2. Dacă a fost folosit procesul contencios obişnuit şi s-a prezentat apel, tribunalul de
gradul al doilea să procedeze conform can. 1682, § 2, respectând ceea ce este stabilit.
Can. 1694 – În ceea ce priveşte competenţa tribunalului, să se respecte dispoziţia din can.
1673.
Can. 1695 – Înainte de a accepta o cauză şi ori de câte ori întrevede o oarecare speranţă de
rezolvare pozitivă, judecătorul să apeleze la mijloacele pastorale, ca soţii să se împace şi să
fie îndemnaţi să reia convieţuirea conjugală.
Can. 1696 – Cauzele privind separarea soţilor au în vedere şi binele public; de aceea,
întotdeauna trebuie să intervină şi promotorul de justiţie, conform can. 1433.

CAPITOLUL III
Procesul privind dispensa
de căsătorie încheiată şi neconsumată
Can. 1697 – Numai soţii sau unul dintre ei, chiar dacă celălalt nu este de acord, au dreptul
de a cere favoarea dispensei de căsătorie încheiată şi neconsumată.
Can. 1698 – § 1. Exclusiv Scaunul Apostolic judecă faptul neconsumării căsătoriei şi
existenţa unui motiv just pentru a se acorda dispensa.
§ 2. Însă dispensa este acordată numai de Pontiful Roman.
273

276

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1699 – § 1. Este competent de a primi cererea de dispensă Episcopul diecezei în care
petentul îşi are domiciliul sau cvasidomiciliul; dacă apreciază că cererea este întemeiată,
Episcopul trebuie să decidă instrucţia procesului.
§ 2. Dacă eventual cazul propus prezintă dificultăţi speciale de ordin juridic sau moral,
Episcopul diecezan să consulte Scaunul Apostolic.
§ 3. Împotriva decretului prin care Episcopul respinge cererea, se poate face recurs la
Scaunul Apostolic.
Can. 1700 – § 1. Rămânând neschimbată dispoziţia can. 1681, Episcopul să încredinţeze
instrucţia acestor procese, în mod stabil ori pentru fiecare caz aparte, tribunalului diecezei
sale sau tribunalului unei alte dieceze, sau unui preot capabil.
§ 2. Dacă însă a fost introdusă deja cererea judiciară pentru declararea de nulitate a
aceleiaşi căsătorii, instrucţia să fie încredinţată aceluiaşi tribunal.
Can. 1701 – § 1. În aceste procese, întotdeauna trebuie să intervină apărătorul
legământului.
§ 2. Nu se admite avocat, dar, ca urmare a dificultăţii cazului, Episcopul poate permite ca
petentul şi, eventual, partea adversă să fie ajutate de un specialist în drept.
Can. 1702 – În cadrul instrucţiei, să fie audiaţi ambii soţi şi să se respecte, pe cât e posibil,
canoanele referitoare la dovezile ce trebuie adunate în procesul contencios obişnuit şi în
cauzele privind nulitatea căsătoriei, cu condiţia să fie compatibile cu natura acestor procese.
Can. 1703 – § 1. Nu se face publicarea actelor; totuşi, dacă judecătorul recunoaşte că, din
cauza dovezilor prezentate, s-ar putea ivi un obstacol grav împotriva cererii petentului sau
împotriva excepţiilor părţii adverse, să informeze cu prudenţă despre acest lucru partea
interesată.
§ 2. Judecătorul poate arăta părţii, care cere aceasta, un înscris adus sau o mărturie primită
şi să stabilească un termen pentru prezentarea concluziilor.
Can. 1704 – § 1. Terminând instrucţia, judecătorul de instrucţie să trimită Episcopului
toate actele, însoţite de o relatare făcută cu grijă, iar Episcopul să-şi exprime părerea potrivit
cu adevărul atât asupra faptului neconsumării, cât şi asupra motivului just pentru dispensă şi
asupra oportunităţii acordării favorului.
§ 2. Dacă instrucţia procesului a fost încredinţată unui alt tribunal, conform can. 1700,
observaţiile în favoarea legământului să fie făcute în acelaşi tribunal, dar părerea despre care
vorbeşte § 1 îi revine de drept Episcopului care a încredinţat instrucţia procesului, iar
judecătorul să-i trimită împreună cu actele şi o relatare întocmită cu grijă.
Can. 1705 – § 1. Episcopul să trimită Scaunului Apostolic toate actele împreună cu
propria părere şi cu observaţiile apărătorului legământului.

274

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

277

§ 2. Dacă, după aprecierea Scaunului Apostolic, este necesar un supliment de instrucţie, îl
va informa despre aceasta pe Episcop, indicându-i punctele asupra cărora trebuie completată
instrucţia.
§ 3. Dacă Scaunul Apostolic a răspuns prin rescript că din actele prezentate nu se constată
neconsumarea, jurisconsultul despre care vorbeşte can. 1701, § 2 poate să examineze în
sediul tribunalului actele procesului, nu însă părerea Episcopului, pentru a vedea dacă poate fi
adus vreun motiv grav pentru prezentarea din nou a cererii.
Can. 1706 – Rescriptul de dispensă este trimis de Scaunul Apostolic Episcopului; acesta
însă îl va notifica părţilor şi, în plus, va ordona cât mai curând atât parohului locului în care sa încheiat căsătoria, cât şi parohului locului în care a fost primit Botezul, ca să menţioneze
acordarea dispensei în registrele de căsătorii şi de botezaţi.

CAPITOLUL IV
Procesul privind moartea prezumtivă a unuia dintre soţi
Can. 1707 – § 1. În cazul când moartea unui soţ nu poate fi dovedită printr-un înscris
ecleziastic sau civil autentic, celălalt soţ să fie considerat liber de legământul matrimonial
numai după ce Episcopul diecezan a pronunţat declaraţia de moarte prezumtivă.
§ 2. Episcopul diecezan poate pronunţa declaraţia despre care vorbeşte § 1 numai dacă,
făcându-se investigaţii adecvate, a dobândit certitudinea morală despre moartea soţului pe
baza depoziţiilor martorilor, a părerii generale sau pe baza altor indicii. Numai absenţa
soţului, deşi durează de mult, nu este suficientă.
§ 3. În cazurile incerte şi complicate, Episcopul să consulte Scaunul Apostolic.

TITLUL II
Cauzele privind declararea nulităţii hirotonirii sacre
Can. 1708 – Au dreptul de a intenta proces împotriva validităţii hirotonirii sacre: clericul,
Ordinariul de care clericul depinde sau Ordinariul în a cărui dieceză clericul a fost hirotonit.
Can. 1709 – § 1. Cererea trebuie trimisă la Congregaţia competentă, care va decide dacă
respectiva cauză trebuie instruită de aceeaşi Congregaţie a Curiei Romane ori de un tribunal
desemnat de ea.
§ 2. După ce cererea a fost trimisă, clericul este oprit ipso iure de la exercitarea
hirotonirilor.
Can. 1710 – Dacă Congregaţia a trimis cauza unui tribunal, să se respecte, dacă nu se
opune natura lucrului, canoanele despre judecăţi în general şi cele despre procesul contencios
obişnuit, rămânând valabile dispoziţiile acestui titlu.
Can. 1711 – În aceste cauze, apărătorul legământului are aceleaşi drepturi şi este ţinut la
aceleaşi obligaţii ca şi apărătorul legământului matrimonial.

275

278

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1712 – După o a doua sentinţă care a confirmat nulitatea hirotonirii sacre, clericul
pierde toate drepturile ce sunt proprii stării clericale şi este eliberat de toate obligaţiile.

TITLUL III
Modalităţi de evitare a proceselor
Can. 1713 – Pentru a evita controversele judiciare, se poate recurge cu folos la tranzacţie
sau la reconciliere sau se poate încredinţa controversa unuia sau mai multor arbitri.
Can. 1714 – Pentru tranzacţie, compromis şi judecata arbitrală, să se respecte normele
alese de părţi, sau, dacă părţile nu au ales asemenea norme, să se respecte, dacă există, legea
dată de Conferinţa Episcopilor, sau legea civilă în vigoare în locul în care este întreprins
acordul.
Can. 1715 – § 1. Nu se poate face în mod valid o tranzacţie sau un compromis cu privire
la chestiunile ce aparţin binelui public sau cu privire la alte chestiuni de care părţile nu pot
dispune în mod liber.
§ 2. Dacă este vorba de bunuri materiale ecleziastice, să se respecte, ori de câte ori materia
respectivă cere aceasta, formalităţile stabilite de drept pentru înstrăinarea lucrurilor
ecleziastice.
Can. 1716 – § 1. Dacă legea civilă nu recunoaşte valoarea sentinţei arbitrale ce nu este
confirmată de judecător, sentinţa arbitrală referitoare la o controversă ecleziastică, pentru a
avea valoare în forul canonic, trebuie să fie confirmată de judecătorul ecleziastic al locului în
care a fost dată.
§ 2. Dacă legea civilă admite atacarea sentinţei arbitrale în faţa judecătorului civil, aceeaşi
atacare poate fi prezentată în forul canonic, în faţa judecătorului ecleziastic care este
competent să judece controversa în primul grad.

PARTEA A IV-A
Procesul penal
CAPITOLUL I
Investigaţia preliminară
Can. 1717 – § 1. Ori de câte ori Ordinariul are cunoştinţă, cel puţin verosimilă, despre un
delict, să cerceteze cu prudenţă, personal sau printr-o persoană capabilă, faptele,
circumstanţele şi imputabilitatea, dacă nu consideră că această investigaţie este cu totul
superfluă.
§ 2. Trebuie să se aibă grijă ca nu cumva prin această investigaţie să se compromită buna
reputaţie a vreunei persoane.
§ 3. Cine face investigaţia are aceleaşi puteri şi obligaţii pe care le are judecătorul de
instrucţie într-un proces; dacă ulterior se dă curs unei acţiuni judiciare, această persoană nu
poate îndeplini funcţia de judecător.
276

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

279

Can. 1718 – § 1. Când se consideră că elementele adunate sunt suficiente, Ordinariul să
decidă:
1° dacă poate fi început procesul pentru a impune sau a declara o pedeapsă;
2° dacă, avându-se în vedere can. 1341, acest lucru e folositor;
3° dacă trebuie să se recurgă la procedura judiciară ori, dacă legea nu interzice, trebuie să
se procedeze prin decret extrajudiciar.
§ 2. Ori de câte ori, în baza unor elemente noi, consideră că trebuie stabilit altfel,
Ordinariul să revoce sau să modifice decretul despre care vorbeşte § 1.
§ 3. Înainte de a da decretele prevăzute de §§ 1 şi 2, Ordinariul, dacă crede de cuviinţă, să
asculte doi judecători sau alţi specialişti în drept.
§ 4. Înainte de a decide conform normei prevăzute de § 1, Ordinariul să analizeze dacă nu
e mai bine, pentru a se evita judecăţile inutile, ca el însuşi sau cel care face investigaţia să
soluţioneze, cu consimţământul părţilor, chestiunea daunelor în mod just şi echitabil.
Can. 1719 – Actele investigaţiei şi decretele Ordinariului, prin care se deschide şi se
închide investigaţia, şi toate actele premergătoare investigaţiei, dacă nu sunt necesare pentru
procesul penal, să fie păstrate în arhiva secretă a curiei.

CAPITOLUL II
Desfăşurarea procesului
Can. 1720 – Dacă Ordinariul a ajuns la concluzia că trebuie să se procedeze prin decret
extrajudiciar:
1° să dezvăluie imputatului acuza şi dovezile, dându-i posibilitatea de a se apăra, dacă
imputatul, citat în mod reglementar, nu a neglijat să compară;
2° să analizeze cu atenţie, împreună cu doi asesori, dovezile şi toate argumentele;
3° dacă nu se constată cu certitudine existenţa delictului, iar acţiunea criminală nu s-a
stins, să emită decretul în conformitate cu cann. 1342-1350, expunând, cel puţin pe scurt,
motivele în drept şi în fapt.
Can. 1721 – § 1. Dacă Ordinariul a decretat că trebuie deschis proces penal judiciar, să
trimită actele investigaţiei la promotorul de justiţie, iar acesta va prezenta judecătorului
cererea de acuzare conform cann. 1502 şi 1504.
§ 2. În faţa tribunalului superior, funcţia de reclamant este îndeplinită de promotorul de
justiţie al acelui tribunal.
Can. 1722 – Pentru a preveni scandaluri, pentru a proteja libertatea martorilor şi pentru a
garanta cursul justiţiei, Ordinariul poate, în orice fază a procesului, ascultându-l pe
promotorul de justiţie şi citându-l pe inculpat, să-l înlăture pe inculpat de la slujirea sacră, de
la oficiu şi de la funcţia ecleziastică, să-i impună sau să-i interzică să locuiască într-un anumit
loc sau teritoriu, sau chiar să-l oprească de a participa în public la Preasfânta Euharistie; toate
aceste măsuri de prevedere trebuie revocate îndată ce dispare motivul şi încetează ipso iure
când încetează procesul penal.

277

280

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1723 – § 1. Judecătorul, citându-l pe inculpat, trebuie să-l invite să-şi numească un
avocat, conform can. 1481, § 1, în termenul stabilit de judecătorul însuşi.
§ 2. Dacă însă inculpatul nu a făcut acest lucru, judecătorul să numească el un avocat,
înainte de întâmpinare, care va rămâne în funcţie atât timp cât inculpatul nu-şi numeşte un
avocat.
Can. 1724 – § 1. În orice grad al judecăţii, promotorul de justiţie poate renunţa la instanţă,
cu mandatul sau consimţământul Ordinariului care a decretat deschiderea procesului.
§ 2. Renunţarea, ca să fie validă, trebuie să aibă acceptul inculpatului, dacă acesta nu a fost
declarat absent de la proces.
Can. 1725 – În timpul discutării cauzei, făcută fie în scris, fie oral, inculpatul să aibă
întotdeauna dreptul să scrie sau să ia ultimul cuvântul, personal ori prin avocatul sau
procuratorul propriu.
Can. 1726 – În orice grad şi fază a procesului penal, dacă se constată în mod evident că
delictul nu a fost săvârşit de către inculpat, judecătorul trebuie să declare acest lucru prin
sentinţă şi să-l absolve pe inculpat, chiar dacă în acelaşi timp se constată că acţiunea s-a stins.
Can. 1727 – § 1. Inculpatul poate face apel, chiar dacă sentinţa l-a absolvit numai pentru
că pedeapsa era facultativă sau pentru că judecătorul a făcut uz de facultatea prevăzută de
cann. 1344 şi 1345.
§ 2. Promotorul de justiţie poate face apel când consideră că nu s-au luat măsuri suficiente
pentru repararea scandalului sau pentru restaurarea justiţiei.
Can. 1728 – § 1. Rămânând neschimbate dispoziţiile canoanelor acestui titlu, în judecata
penală trebuie să fie aplicate, dacă natura lucrului nu se opune, canoanele despre judecata
contencioasă obişnuită, respectându-se normele speciale pentru cauzele ce privesc binele
public.
§ 2. Inculpatul nu este obligat să recunoască delictul şi nici nu poate fi pus la jurământ.

CAPITOLUL III
Acţiunea pentru repararea daunelor
Can. 1729 – § 1. Partea lezată poate întreprinde, chiar în cadrul procesului penal, o acţiune
contencioasă pentru repararea daunelor ce i-au fost provocate în urma delictului, conform
can. 1596.
§ 2. Intervenţia părţii lezate, despre care vorbeşte § 1, nu mai este admisă dacă nu a fost
făcută în primul grad al judecăţii penale.
§ 3. Într-o cauză privind daunele, apelul se face conform cann. 1628-1640, chiar dacă în
judecata penală nu poate fi prezentat acest apel; dacă ambele apeluri sunt eventual prezentate
de părţi diferite, să aibă loc numai o singură judecată de apel, rămânând valabilă dispoziţia
can. 1730.
278

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

281

Can. 1730 – § 1. Pentru a evita întârzieri excesive în procesul penal, judecătorul poate
amâna procesul asupra daunelor până după pronunţarea sentinţei definitive în procesul penal.
§ 2. Judecătorul care a procedat astfel, după ce a dat sentinţa în procesul penal, trebuie să
examineze chestiunea privind daunele, chiar dacă procesul penal este încă pendinte din cauza
interpunerii unei atacări, sau imputatul a fost achitat dintr-un motiv care nu scuteşte de
obligaţia de a repara daunele.
Can. 1731 – Sentinţa dată în procesul penal, chiar în cazul unei chestiuni judecate
definitiv, nu dă nici un drept persoanei lezate, decât dacă aceasta a intervenit conform can.
1729.

PARTEA A V-A
Procedura
privind recursurile administrative
şi înlăturarea sau transferarea parohilor
SECŢIUNEA I
Recursul împotriva decretelor administrative
Can. 1732 – Dispoziţiile canoanelor din această secţiune trebuie aplicate tuturor actelor
administrative particulare care sunt emise în forul extern extrajudiciar, cu excepţia celor
emise de Pontiful Roman personal sau de însuşi Conciliul Ecumenic.
Can. 1733 – § 1. E de dorit foarte mult ca, atunci când cineva se consideră nedreptăţit de
un decret, să se evite conflictul între el şi autorul decretului şi ca între ei să se prevadă de
comun acord găsirea unei soluţii echitabile, recurgându-se eventual şi la medierea şi zelul
unor persoane de prestigiu, pentru ca litigiul să fie evitat sau să fie rezolvat în mod
corespunzător.
§ 2. Conferinţa Episcopilor poate decide ca în fiecare dieceză să se înfiinţeze în mod stabil
un oficiu sau un consiliu care să aibă misiunea, conform normelor ce trebuie stabilite chiar de
Conferinţă, de a căuta şi de a sugera soluţii echitabile; dacă însă Conferinţa nu a ordonat acest
lucru, Episcopul poate înfiinţa un oficiu sau un consiliu de acest fel.
§ 3. Oficiul sau consiliul despre care vorbeşte § 2 să acţioneze mai ales când a fost cerută
revocarea unui decret în conformitate cu can. 1734 şi nu au expirat termenele fixate pentru a
recurge; în schimb, dacă a fost deja prezentat recurs împotriva decretului, însuşi Superiorul
sau judecătorul care examinează recursul să-l îndemne pe autorul recursului şi pe cel al
decretului, ori de câte ori întrevede speranţa unei soluţii pozitive, să încerce căutarea unor
astfel de soluţii.
Can. 1734 – § 1. Înainte ca cineva să prezinte recurs, trebuie să ceară în scris revocarea
sau modificarea decretului din partea autorului acestuia; după prezentarea acestei cereri, se
înţelege de la sine că a fost cerută şi suspendarea executării.
279

282

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cererea trebuie făcută în termen peremptoriu de zece zile utile de la intimarea legitimă
a decretului.
§ 3. Normele prevăzute de §§ 1 şi 2 nu sunt valabile:
1° pentru recursul ce trebuie prezentat Episcopului împotriva decretelor emise de
autorităţile care depind de Episcop;
2° pentru recursul ce trebuie prezentat împotriva unui decret prin care se decide recursul
ierarhic, dacă decizia nu a fost luată de Episcop;
3° pentru recursurile ce trebuie prezentate conform cann. 57 şi 1735.
Can. 1735 – Dacă în decurs de treizeci de zile de la data când a ajuns cererea despre care
vorbeşte can. 1734, autorul decretului intimează un nou decret prin care îl modifică pe primul
sau decide că cererea trebuie respinsă, termenele pentru recurs se scurg de la data intimării
noului decret; iar dacă nu decide nimic în decurs de treizeci de zile, termenele se scurg de la a
treizecia zi.
Can. 1736 – § 1. În materiile în care recursul ierarhic suspendă executarea decretului,
rămâne suspendată şi cererea despre care vorbeşte can. 1734.
§ 2. În celelalte cazuri, dacă autorul decretului nu a decis să-i suspende executarea în
termen de zece zile de când i-a sosit cererea despre care este vorba în can. 1734, suspendarea
poate fi cerută între timp propriului Superior ierarhic, care are facultatea să o acorde numai
din motive grave şi având întotdeauna grijă ca mântuirea sufletelor să nu aibă nimic de
suferit.
§ 3. Dacă este prezentat recurs după ce a fost suspendată executarea decretului conform §
2, cel care trebuie să examineze recursul să decidă, conform can. 1737, § 3, dacă suspendarea
trebuie confirmată ori revocată.
§ 4. Dacă în termenul stabilit nu este prezentat nici un recurs împotriva decretului, prin
aceasta încetează şi suspendarea executării efectuate între timp conform normelor din §§ 1
sau 2.
Can. 1737 – § 1. Cine susţine că este nedreptăţit de un decret poate recurge, din orice
motiv just, la Superiorul ierarhic al aceluia care a dat decretul; recursul poate fi prezentat
chiar autorului însuşi al decretului, care trebuie să-l trimită imediat Superiorului ierarhic
competent.
§ 2. Recursul trebuie prezentat în termen peremptoriu de cincisprezece zile utile care, în
cazurile prevăzute de can. 1734, § 3, se scurg din ziua în care decretul a fost intimat; în
celelalte cazuri, însă, se scurg conform can. 1735.
§ 3. Chiar şi în cazurile în care recursul nu suspendă ipso iure executarea decretului şi nici
suspendarea nu a fost decisă conform can. 1736, § 2, Superiorul poate, dintr-un motiv grav,
să poruncească suspendarea executării, având totuşi grijă ca mântuirea sufletelor să nu aibă
nimic de suferit.
Can. 1738 – Cine face recurs are întotdeauna dreptul să apeleze la ajutorul unui avocat sau
al unui procurator, evitând întârzieri inutile; mai mult, în cazul în care autorul recursului nu
280

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

283

are un asemenea apărător şi Superiorul consideră că este necesar, să fie numit un apărător din
oficiu, dar Superiorul poate întotdeauna ordona ca autorul recursului să compară personal
pentru a fi interogat.
Can. 1739 – Superiorul care judecă recursul poate, după cum e cazul, nu numai să
confirme decretul sau să-l declare invalid, dar chiar să-l anuleze, să-l revoce sau, dacă i se
pare că acest lucru este mai convenabil, să-l rectifice, să-l înlocuiască, să-l abroge.

SECŢIUNEA A II-A
Procedura în înlăturarea sau transferarea parohilor
CAPITOLUL I
Modul de a proceda în înlăturarea parohilor
Can. 1740 – Când slujirea unui paroh, indiferent din ce motiv, chiar fără o vină gravă din
partea lui, ajunge să fie dăunătoare sau cel puţin ineficientă, acel paroh poate fi înlăturat din
parohia sa de către Episcopul diecezan.
Can. 1741 – Motivele pentru care un paroh poate fi înlăturat în mod legal din parohia sa
sunt, mai ales, următoarele:
1° un mod de a acţiona ce pricinuieşte o pagubă gravă sau o tulburare comuniunii
ecleziale;
2° incompetenţa ori o permanentă boală mentală sau trupească, ce îl fac pe paroh incapabil
să-şi îndeplinească în mod eficient funcţiile proprii;
3° pierderea bunei reputaţii în rândul enoriaşilor cinstiţi şi serioşi sau aversiunea împotriva
parohului, şi se prevede că aceste stări de lucruri nu vor înceta în scurtă vreme;
4° neglijarea gravă sau încălcarea îndatoririlor de paroh, care persistă şi după avertisment;
5° proasta administrare a bunurilor materiale, care pricinuieşte o pagubă gravă pentru
Biserică, când acestui rău nu i se poate găsi un alt remediu.
Can. 1742 – § 1. Dacă, în urma efectuării investigaţiei, a constatat că există motivul
despre care vorbeşte can. 1740, Episcopul să discute problema cu doi parohi, aleşi de el în
mod liber din grupul desemnat în mod stabil pentru acest scop de consiliul prezbiteral; dacă
apoi consideră că trebuie să se recurgă la înlăturare, indicând pentru validitate motivul şi
dovezile, să-l sfătuiască părinteşte pe paroh ca, în termen de cincisprezece zile, să renunţe la
oficiu.
§ 2. Pentru parohii care sunt membri ai unui institut călugăresc sau ai unei societăţi de
viaţă apostolică, să se respecte dispoziţia can. 682, § 2.
Can. 1743 – Renunţarea din partea parohului poate fi făcută nu numai fără nici o rezervă,
dar chiar sub condiţie, numai ca aceasta să poată fi acceptată în mod legitim de către Episcop
şi, de fapt, să o accepte.
Can. 1744 – § 1. Dacă parohul nu a răspuns în termenul prestabilit, Episcopul să-l invite
din nou, prelungind timpul util pentru a răspunde.

281

284

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă Episcopul constată că parohul a primit a doua invitaţie şi totuşi nu a răspuns,
deşi nu a fost reţinut de nici un impediment, sau dacă parohul refuză să renunţe fără să aducă
nici un motiv, Episcopul să dea decretul de înlăturare.
Can. 1745 – Dacă parohul atacă motivul înlăturării şi justificările lui, prezentând motivaţii
care Episcopului i se par insuficiente, Episcopul, ca să acţioneze valid:
1° să-l invite pe paroh ca, după ce a examinat actele, să-şi expună în scris replicile proprii,
prezentând chiar, dacă are, dovezile contrare;
2° apoi, completând, dacă e necesar, investigaţia, să evalueze situaţia împreună cu aceiaşi
parohi despre care este vorba în can. 1742, § 1, dacă nu, trebuie să fie desemnaţi alţii din
cauza imposibilităţii participării lor;
3° în sfârşit, să decidă dacă parohul trebuie sau nu să fie înlăturat şi să dea de îndată
decretul necesar.
Can. 1746 – După ce parohul a fost înlăturat, Episcopul să prevadă fie atribuirea unui alt
oficiu, dacă parohul este capabil, fie pensionarea, dacă e cazul şi o permit circumstanţele.
Can. 1747 – § 1. Parohul înlăturat trebuie să se abţină de a exercita funcţia de paroh, să
elibereze cât mai curând casa parohială şi să încredinţeze tot ceea ce aparţine parohiei celui
căruia Episcopul i-a încredinţat parohia.
§ 2. Dacă este vorba de un bolnav, care nu poate fi mutat din casa parohială în alt loc fără
neajunsuri, Episcopul să-i permită folosirea, chiar exclusivă, a casei, câtă vreme durează
această necesitate.
§ 3. Cât timp recursul împotriva decretului este pendinte, Episcopul nu poate numi un nou
paroh, dar între timp să se îngrijească de parohie printr-un administrator parohial.

CAPITOLUL II
Modul de a proceda în transferarea parohilor
Can. 1748 – Dacă binele sufletelor, necesitatea sau utilitatea pentru Biserică cer ca un
paroh să fie transferat din parohia sa, pe care o conduce cu folos, într-o altă parohie sau întrun alt oficiu, Episcopul să-i propună în scris transferul şi să-l îndemne să accepte din dragoste
faţă de Dumnezeu şi faţă de suflete.
Can. 1749 – Dacă parohul nu vrea să asculte de sfatul şi de îndemnurile Episcopului, să-şi
expună în scris motivele.
Can. 1750 – Dacă Episcopul, în ciuda motivelor invocate de paroh, consideră că nu
trebuie să renunţe la decizia sa, să evalueze, împreună cu doi parohi aleşi în conformitate cu
can. 1742, § 2, motivele favorabile sau contrare transferării; dacă apoi consideră că
transferarea trebuie să aibă loc, să îi adreseze din nou parohului îndemnuri părinteşti.
Can. 1751 – § 1. După ce s-au efectuat toate acestea, dacă parohul continuă să refuze, iar
Episcopul consideră că transferarea trebuie făcută, Episcopul să dea decretul de transferare,
stabilind că, după trecerea timpului fixat, parohia este vacantă.
§ 2. Trecând în mod inutil acest timp, să declare parohia vacantă.
282

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

285

Can. 1752 – În cauzele de transferare să se aplice dispoziţiile can. 1747, respectându-se
echitatea canonică şi ţinându-se seama de mântuirea sufletelor, care în Biserică întotdeauna
trebuie să fie legea supremă.

283

286

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CODUL CANOANELOR BISERICILOR ORIENTALE
CANOANE PRELIMINARE
Can. 1 - (cf 1) Canoanele acestui Cod privesc toate şi numai Bisericile orientale catolice,
exceptând cazul în care, în ceea ce priveşte relaţiile cu Biserica latină, este stabilit în mod expres
altfel.
Can. 2 - (cf 6 § 2) Canoanele Codului, în care, în cea mai mare parte este preluat sau adaptat
dreptul vechi al Bisericilor orientale, trebuie să fie luate în considerare în primul rând plecând de
la acel drept.
Can. 3 - (cf 2) Codul, deşi se referă adesea la prescrierile cărţilor liturgice, de obicei nu
decide în materie liturgică; de aceea, aceste prescrieri trebuie să fie respectate în mod
conştiincios, exceptând cazul în care sunt contrare canoanelor Codului.
Can. 4 - (= 3) Canoanele Codului nu abrogă convenţiile stipulate sau aprobate de Scaunul
Apostolic cu naţiuni sau cu alte societăţi politice şi nici nu derogă de la acestea; de aceea, aceste
convenţii continuă să fie în vigoare ca şi până în prezent, fără a se opune prevederilor contrare
Codului.
Can. 5 - (= 4) Drepturile câştigate, precum şi privilegiile acordate până în prezent unor
persoane fizice sau juridice de către Scaunul Apostolic, care sunt în uz şi nu sunt revocate, rămân
integre, exceptând cazul în care sunt revocate în mod expres de canoanele Codului.
Can. 6 - (cf 6) Prin intrarea în vigoare a Codului:
1° sunt abrogate toate legile dreptului comun sau ale dreptului particular care sunt contrare
canoanelor Codului, sau care privesc o materie ce este reglementată integral în Cod;
2° sunt revocate toate obiceiurile respinse de canoanele Codului sau contrare acestuia, însă nu
cele centenare sau imemorabile.

TITLUL I
DESPRE CREDINCIO II CRE TINI
I TOATE DREPTURILE I OBLIGAŢIILE LOR
Can. 7 - § 1. (= 204) Credincioşii creştini sunt aceia care, fiind încorporaţi lui Hristos prin
botez, sunt constituiţi ca popor al lui Dumnezeu şi de aceea, participând în modul specific lor la
funcţia sacerdotală, profetică şi regală a lui Hristos, sunt chemaţi să exercite fiecare misiunea pe
care Dumnezeu a încredinţat-o Bisericii spre a o îndeplini în lume, conform condiţiei proprii.
§ 2. Această Biserică, constituită şi orânduită în această lume ca societate, subzistă în Biserica
catolică cârmuită de urmaşul lui Petru şi de Episcopii în comuniune cu el.
Can. 8 - (= 205) Sunt în deplină comuniune cu Biserica catolică aici pe pământ acei botezaţi
care, în alcătuirea ei vizibilă, sunt uniţi cu Hristos prin legăturile mărturisirii credinţei, prin
sacramente şi prin conducerea bisericii.
Can. 9 - § 1. (= 206) Sunt legaţi Bisericii dintr-un motiv special catehumenii care, mişcaţi de
Spiritul Sfânt, cer cu voinţă explicită să fie încorporaţi în ea şi de aceea, prin însăşi această

287

288

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

voinţă şi prin viaţa lor de credinţă, de speranţă şi de iubire pe care o practică, sunt uniţi cu
Biserica ce îi ocroteşte ca şi cum ar fi deja ai săi.
§ 2. Biserica are o grijă specială faţă de catehumeni şi, în timp ce îi cheamă să ducă o viaţă
evanghelică şi îi introduce la participarea la Sfânta Liturghie, la Sacramente şi la laudele
dumnezeieşti, le acordă deja cu generozitate diferite prerogative care sunt proprii creştinilor.
Can. 10 - Profund legaţi de cuvântul lui Dumnezeu şi, în plus, aderând la învăţătura vie şi
autentică a Bisericii, credincioşii creştini au obligaţia să păstreze integră credinţa păzită şi
transmisă cu foarte mare preţ de către înaintaşii lor, să o mărturisească deschis precum şi să o
înţeleagă din ce în ce mai mult prin exerciţiu şi să o fructifice în opere de caritate.
Can. 11 - (= 208) Între toţi credincioşii creştini, tocmai în virtutea renaşterii lor în Hristos,
subzistă o adevărată egalitate în demnitate şi activitate; în virtutea acesteia, absolut toţi, fiecare
după starea şi funcţia sa, cooperează la edificarea Corpului lui Hristos.
Can. 12 - § 1. (= 209) Credincioşii creştini sunt obligaţi să păstreze întotdeauna, în modul lor
de a acţiona, comuniunea cu Biserica.
§ 2. Aceştia trebuie să-şi îndeplinească cu sârguinţă îndatoririle la care sunt obligaţi faţă de
Biserica universală şi faţă de propria Biserică sui iuris.
Can. 13 - (= 210) Toţi credincioşii trebuie să-şi consacre propriile energii, fiecare după starea
sa, pentru a duce o viaţă sfântă şi, în plus, pentru a promova dezvoltarea Bisericii şi continua ei
sfinţire.
Can. 14 - (= 211) Toţi credincioşii au dreptul şi obligaţia de a se strădui pentru ca mesajul
divin al mântuirii să ajungă cât mai mult la toţi oamenii din toate timpurile şi din toată lumea.
Can. 15 - § 1. (= 212) Credincioşii creştini, conştienţi de propria responsabilitate, sunt
obligaţi să-şi însuşească cu ascultare creştină ceea ce Păstorii Bisericii, care îl reprezintă pe
Hristos, ca învăţători ai credinţei, proclamă sau stabilesc în calitate de conducători ai Bisericii.
§ 2. Credincioşii creştini au dreptul integru de a-şi prezenta Păstorilor Bisericii nevoile
proprii, mai ales cele spirituale, precum şi propriile doleanţe.
§ 3. În temeiul ştiinţei, al competenţei şi al prestigiului de care se bucură, aceştia au dreptul,
ba chiar obligaţia uneori, de a face cunoscute Păstorilor Bisericii părerea lor despre binele
Bisericii şi de a o aduce la cunoştinţa celorlalţi credincioşi creştini, rămânând intactă integritatea
credinţei şi a moralei, precum şi respectul faţă de aceiaşi Păstori, şi ţinând seama de binele
comun şi de demnitatea persoanelor.
Can. 16 - (= 213) Credincioşii creştini au dreptul de a primi de la Păstorii Bisericii ajutoarele
care provin din bunurile spirituale ale Bisericii, mai ales din cuvântul lui Dumnezeu şi din
sacramente.
Can. 17 - (= 214) Credincioşii creştini au dreptul de a practica cultul divin conform
prescrierilor propriei Biserici sui iuris şi de a urma o formă de viaţă spirituală proprie, care să fie
însă în concordanţă cu doctrina Bisericii.
Can. 18 - (= 215) Credincioşii creştini au dreptul integru de a fonda şi conduce în mod liber
asociaţii, având ca scopuri caritatea, evlavia sau cultivarea vocaţiei creştine în lume şi de a ţine
reuniuni pentru a urmări împreună atingerea scopurilor menţionate.
Can. 19 - (= 216) Absolut toţi credincioşii creştini, deoarece participă la misiunea Bisericii,
au dreptul să facă să progreseze sau să susţină activitatea apostolică cu iniţiative proprii, în

2

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

funcţie de starea şi condiţia fiecăruia; cu toate acestea, nici o iniţiativă să nu îşi atribuie numele
de catolică dacă nu a obţinut consimţământul autorităţii bisericeşti competente.
Can. 20 - (= 217) Credincioşii creştini, deoarece sunt chemaţi prin botez să ducă o viaţă
corespunzătoare doctrinei evanghelice, au dreptul la educaţie creştină prin care să fie formaţi
corect pentru a dobândi maturitatea persoanei umane şi totodată pentru a cunoaşte şi trăi misterul
mântuirii.
Can. 21 - (= 218) Cei care se îndeletnicesc cu ştiinţele sacre se bucură de justa libertate de a
cerceta şi de a-şi manifesta cu prudenţă gândirea cu privire la chestiunile în care sunt experţi,
păstrând supunerea datorată învăţăturii Bisericii.
Can. 22 - (= 219) Toţi credincioşii creştini au dreptul să fie liberi de orice constrângere în
alegerea stării lor de viaţă.
Can. 23 - (= 220) Nimănui nu-i este permis să lezeze în mod ilegitim reputaţia bună de care
se bucură cineva, nici să violeze dreptul oricărei persoane de a-şi apăra propria intimitate.
Can. 24 - § 1. (= 221) Credincioşii creştini pot să-şi revendice şi să-şi apere în mod legitim
drepturile pe care le au în Biserică, pe lângă forul bisericesc competent, conform normelor
dreptului.
§ 2. Credincioşii creştini au de asemenea dreptul, dacă sunt chemaţi la judecată de către
autoritatea competentă, să fie judecaţi respectând prescrierile dreptului, care va fi aplicat cu
nepărtinire.
§ 3. Credincioşii creştini au dreptul să nu fie pedepsiţi cu pedepse canonice decât conform
normei legilor.
Can. 25 - § 1. (= 222) Credincioşii creştini au obligaţia de a veni în ajutorul necesităţilor
Bisericii, pentru ca aceasta să poată dispune de cele ce îi sunt necesare pentru scopurile proprii,
mai ales pentru cultul divin, pentru operele de apostolat şi de caritate şi pentru o întreţinere
corespunzătoare a miniştrilor.
§ 2. Aceştia au de asemenea obligaţia de a face să progreseze dreptatea socială şi totodată,
amintindu-şi de porunca Domnului, să vină în ajutorul celor săraci cu contribuţii din veniturile
proprii.
Can. 26 - § 1. (= 223) În exercitarea propriilor drepturi, credincioşii creştini, atât individual
cât şi reuniţi în asociaţii, trebuie să ţină seama de binele comun al Bisericii şi de asemenea de
drepturile altora şi, în plus, de propriile obligaţii faţă de alţii.
§ 2. Este de competenţa autorităţii bisericeşti, în vederea binelui comun, să reglementeze
exercitarea drepturilor care sunt specifice credincioşilor creştini.

3

289

290

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL II
DESPRE BISERICILE SUI IURIS I DESPRE RITURI
Can. 27 - În acest Cod, se numeşte Biserică sui iuris o grupare de credincioşi creştini legată
de ierarhie conform normelor de drept, pe care autoritatea supremă a Bisericii o recunoaşte în
mod expres sau tacit sui iuris.
Can. 28 - § 1. Ritul este patrimoniul liturgic, teologic, spiritual şi disciplinar, diferenţiat prin
cultura şi împrejurările istorice ale popoarelor, care se exprimă printr-un mod de trăire a credinţei
ce este specific fiecărei Biserici sui iuris.
§ 2. Riturile despre care este vorba în Cod sunt, dacă nu cumva rezultă altfel, acelea care îşi
au originea în tradiţiile Alexandrină, Antiohiană, Armeană, Caldeeană şi Constantinopolitană.

CAPITOLUL I
DESPRE ÎNSCRIEREA ÎNTR-O BISERICĂ SUI IURIS
Can. 29 - § 1. (cf 112) Fiul, care încă nu a împlinit vârsta de paisprezece ani, prin botez este
înscris în Biserica sui iuris în care este înscris tatăl catolic; dacă însă numai mama este catolică,
sau dacă ambii părinţi o cer de comun acord, atunci este înscris în Biserica sui iuris de care
aparţine mama, exceptând cazul în care dreptul particular stabilit de Scaunul Apostolic prevede
altfel.
§ 2. Dacă însă fiul care încă nu a împlinit vârsta de paisprezece ani este:
1° născut dintr-o mamă necăsătorită, este înscris în Biserica sui iuris de care aparţine mama;
2° din părinţi necunoscuţi, este înscris în Biserica sui iuris în care sunt înscrişi cei în grija
cărora este încredinţat în mod legitim; dacă însă este vorba de tată şi mamă adoptivi, atunci să se
aplice § 1;
3° din părinţi nebotezaţi, este înscris în Biserica sui iuris de care aparţine acela care şi-a
asumat educarea sa în credinţa catolică.
Can. 30 - (= 111 § 2) Orice nebotezat care a împlinit vârsta de paisprezece ani poate alege în
mod liber oricare Biserică sui iuris în care să fie înscris primind în ea botezul, exceptând cazul în
care dreptul particular stabilit de Scaunul Apostolic prevede altfel.
Can. 31 - Nimeni să nu îndrăznească, într-un fel sau altul, să determine vreun credincios
creştin să treacă la o altă Biserică sui iuris.
Can. 32 - § 1. (cf 112 § 1, 1°) Nimeni nu poate trece în mod valid la o altă Biserică sui iuris
fără consimţământul Scaunului Apostolic.
§ 2. Dacă însă este vorba de un credincios creştin din eparhia vreunei Biserici sui iuris care
cere să treacă la o altă Biserică sui iuris care are în acelaşi teritoriu propria eparhie,
consimţământul Scaunului Apostolic se presupune dat, cu condiţia ca Episcopii eparhiali ai
ambelor eparhii să consimtă în scris trecerea.
Can. 33 - (≠ 112 § 1, 2°) Femeia are dreptul integru de a trece la Biserica sui iuris a soţului în
momentul celebrării căsătoriei sau pe durata acesteia; însă, odată desfăcută căsătoria, ea poate să
revină în mod liber la Biserica sui iuris precedentă.

4

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 34 - (cf 112) Dacă părinţii sau soţul catolic în căsătoria mixtă trec la altă Biserică sui
iuris, fiii, care nu au împlinit vârsta de paisprezece ani, sunt înscrişi prin dreptul însuşi în aceeaşi
Biserică; dacă însă într-o căsătorie dintre catolici numai unul dintre părinţi trece la altă Biserică
sui iuris, fiii trec numai dacă ambii părinţi consimt; după ce au împlinit însă vârsta de
paisprezece ani, fiii pot reveni la Biserica sui iuris anterioară.
Can. 35 - Botezaţii necatolici care intră în deplina comuniune cu Biserica catolică trebuie să
îşi păstreze ritul propriu, să îl onoreze şi, în măsura în care le stă în putinţă, să-l respecte
pretutindeni; de aceea trebuie să fie înscrişi în Biserica sui iuris de acelaşi rit, rămânând intact
dreptul de a se recurge la Scaunul Apostolic în cazuri speciale privind persoane, comunităţi sau
regiuni.
Can. 36 - Orice trecere la o altă Biserică sui iuris are valoare din momentul declaraţiei făcute
în faţa Ierarhului locului acelei Biserici, parohului propriu sau sacerdotului delegat de unul sau
de celălalt şi a doi martori, exceptând cazul în care rescriptul Scaunului Apostolic dispune altfel.
Can. 37 - (cf 535 § 2) Orice înscriere într-o Biserică sui iuris sau trecere la o altă Biserică sui
iuris trebuie să fie însemnată în registrul parohial al botezaţilor, chiar şi în cazul Bisericii latine,
unde a fost celebrat botezul; dacă însă aceasta nu se poate face, să se însemneze într-un alt
document care va fi păstrat în arhiva parohială a parohului propriei Biserici sui iuris în care s-a
făcut înscrierea.
Can. 38 - Credincioşii creştini ai Bisericilor orientale, chiar dacă sunt încredinţaţi grijii
Ierarhului sau parohului unei alte Biserici sui iuris, rămân totuşi înscrişi în propria Biserică sui
iuris.
CAPITOLUL II
DESPRE PĂSTRAREA RITURILOR
Can. 39 - Riturile Bisericilor orientale, ca patrimoniu al Bisericii universale a lui Hristos în
care străluceşte tradiţia care derivă de la Apostoli, prin intermediul Părinţilor şi care afirmă
divina unitate în varietate a credinţei catolice, trebuie să fie respectate şi promovate cu
religiozitate.
Can. 40 - § 1. Ierarhii care prezidează Bisericile sui iuris şi toţi ceilalţi Ierarhi trebuie să se
îngrijească cu maxima sârguinţă de păstrarea fidelă şi de respectarea exactă a ritului propriu şi să
nu admită schimbări în acesta decât din motive de progres organic al acestuia, ţinând seama de
bunăvoinţa reciprocă şi de unitatea creştinilor.
§ 2. Toţi ceilalţi clerici şi membri ai institutelor de viaţă consacrată sunt obligaţi să respecte
cu fidelitate ritul propriu şi să dobândească o mai bună cunoaştere şi o respectare tot mai perfectă
a acestuia.
§ 3. Chiar şi ceilalţi credincioşi creştini trebuie să se îngrijească de cunoaşterea şi preţuirea
propriului rit şi sunt obligaţi să îl respecte oriunde, cu excepţia cazul în care ceva este exclus de
drept.
Can. 41 - Credincioşii creştini ai oricărei Biserici sui iuris, chiar şi cei ai Bisericii latine, care
prin funcţie, minister sau însărcinare au relaţii frecvente cu credincioşii creştini ai unei alte
Biserici sui iuris, trebuie să fie pregătiţi cu grijă în ceea ce priveşte cunoaşterea şi cultivarea
ritului acelei Biserici, în raport cu importanţa funcţiei, a ministerului sau a însărcinării de
îndeplinit.

5

291

292

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL III
DESPRE AUTORITATEA SUPREMĂ A BISERICII
Can. 42 - (= 330) Aşa cum prin hotărârea Domnului sfântul Petru şi ceilalţi Apostoli
constituie un Colegiu unic, aşa şi Pontiful Roman, succesorul lui Petru, şi Episcopii, succesorii
Apostolilor, sunt uniţi între ei.
CAPITOLUL I
DESPRE PONTIFUL ROMAN
Can. 43 - (= 331) Episcopul Bisericii din Roma, în care dăinuie sarcina dată de Domnul doar
lui Petru, primul dintre Apostoli, care trebuie transmisă succesorilor săi, este capul Colegiului
Episcopilor, Vicarul lui Hristos şi Păstorul Bisericii universale aici pe pământ; de aceea el, în
virtutea sarcinii sale, are puterea ordinară supremă, deplină, nemijlocită şi universală în Biserică,
[putere] pe care o poate exercita întotdeauna în mod liber.
Can. 44 - § 1. (= 332) Pontiful Roman obţine puterea deplină şi supremă în Biserică, prin
alegerea legitimă acceptată de el, împreună cu hirotonirea episcopală; de aceea, alesul la
pontificatul suprem, care este Episcop, obţine această putere din momentul acceptării; dacă însă
caracterul episcopal îi lipseşte, va fi imediat hirotonit Episcop.
§ 2. Dacă se întâmplă ca Pontiful Roman să renunţe la funcţia sa, se cere pentru validitate ca
renunţarea să fie făcută în mod liber şi să fie manifestată în formele cerute; [această renunţare]
însă nu trebuie aprobată de nimeni.
Can. 45 - § 1. (= 333) Pontiful Roman, în virtutea funcţiei sale, se bucură nu numai de
puterea asupra Bisericii universale, ci şi de întâietatea puterii ordiare asupra tuturor eparhiilor şi
grupărilor acestora; prin aceasta însă, este în acelaşi timp întărită şi garantată puterea proprie,
ordinară şi imediată pe care Episcopii o au asupra eparhiei încredinţate grijii lor.
§ 2. Pontiful Roman, în îndeplinirea sarcinii de Păstor suprem al Bisericii universale, este
întotdeauna unit în comuniune cu ceilalţi Episcopi şi, mai mult, cu Biserica universală; cu toate
acestea el are dreptul de a determina, în funcţie de necesităţile Bisericii, modul, fie personal, fie
colegial, în care să fie exercitată această sarcină.
§ 3. Împotriva unei sentinţe sau a unui decret al Pontifului Roman nu se acordă dreptul la apel
şi nici la recurs.
Can. 46 - § 1. (cf 334) În exercitarea sarcinii sale, Pontiful Roman este ajutat de Episcopi,
care pot coopera cu el în diferite moduri, printre care este Sinodul Episcopilor; în plus îi sunt de
ajutor Părinţii Cardinali, Curia Romană, Legaţii pontificali precum şi alte persoane şi diferite
instituţii în funcţie de necesităţile timpurilor; toate aceste persoane şi instituţii împlinesc sarcina
încredinţată lor în numele şi cu autoritatea aceluiaşi Pontif Roman, pentru binele tuturor
Bisericilor, conform normelor stabilite de el însuşi.
§ 2. Participarea Patriarhilor şi a celorlalţi Ierarhi care prezidează Bisericile sui iuris la
Sinodul Episcopilor este reglementată de normele speciale stabilite de însuşi Pontiful Roman.
Can. 47 - (cf 335) În timp ce Scaunul Roman este vacant sau împiedicat în totalitate, nu se va
schimba nimic în conducerea Bisericii universale; se vor respecta însă legile speciale emise
pentru acele circumstanţe.

6

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 48 - (= 361) Sub numele de Scaun Apostolic sau Sfântul Scaun se înţelege, în acest Cod,
nu numai Pontiful Roman, ci şi, dacă dreptul nu dispune altfel sau nu rezultă altfel din natura
lucrurilor, Dicasterele şi celelalte instituţii ale Curiei Romane.
CAPITOLUL II
DESPRE COLEGIUL EPISCOPILOR
Can. 49 - (= 336) Colegiul Episcopilor, al cărui cap este Pontiful Roman şi ale cărui membre
sunt Episcopii în virtutea hirotonirii sacramentale şi prin comuniunea ierarhică dintre Capul
Colegiului şi membre, şi în care corpul apostolic persistă în mod continuu, împreună cu capul
său şi niciodată fără acesta, este de asemenea subiect de putere supremă şi deplină asupra
Bisericii universale.
Can. 50 - § 1. (= 337) Colegiul Episcopilor îşi exercită în mod solemn puterea asupra
Bisericii universale în Conciliul Ecumenic.
§ 2. Colegiul Episcopilor îşi exercită aceeaşi putere prin intermediul acţiunii unite a
Episcopilor răspândiţi în lume, dacă aceasta este stabilită ca atare sau primită în mod liber de
Pontiful Roman, astfel încât să devină un adevărat act colegial.
§ 3. Este de competenţa Pontifului Roman ca, în funcţie de necesităţile Bisericii, să aleagă şi
să promoveze modurile prin care Colegiul Episcopilor îşi exercită în mod colegial funcţia asupra
Bisericii universale.
Can. 51 - § 1. (= 338) Este doar de competenţa Pontifului Roman să convoace Conciliul
Ecumenic, să-l prezideze personal sau prin alţii, precum şi să transfere Conciliul, să-l suspende
sau să-l dizolve şi să-i aprobe decretele.
§ 2. Este de competenţa aceluiaşi Pontif Roman să determine problemele ce vor fi tratate în
Conciliul Ecumenic şi să constituie regulamentul ce va fi respectat în acelaşi Conciliu; Părinţii
Conciliului Ecumenic pot adăuga la temele propuse de Pontiful Roman şi altele care vor fi
supuse aprobării aceluiaşi Pontif Roman.
Can. 52 - § 1. (= 339) Au dreptul şi obligaţia de a participa cu vot deliberativ la Conciliul
Ecumenic toţi Episcopii membri ai Colegiului Episcopilor.
§ 2. La Conciliul Ecumenic mai pot fi chemaţi de către autoritatea supremă a Bisericii şi alte
persoane care nu sunt învestite cu demnitatea episcopală; aceeaşi autoritate supremă este
competentă în determinarea rolului lor în Conciliu.
Can. 53 - (340) Dacă se întâmplă ca Scaunul Apostolic să devină vacant în timpul
desfăşurării Conciliului Ecumenic, acesta este întrerupt prin dreptul însuşi, până când noul Pontif
Roman va dispune continuarea sau dizolvarea lui.
Can. 54 - (341 § 1) § 1. Decretele Conciliului Ecumenic nu au puterea de a obliga dacă nu au
fost aprobate de Pontiful Roman împreună cu Părinţii Conciliului, confirmate şi promulgate prin
ordonanţa acestuia.
§ 2. Au nevoie de această confirmare şi promulgare pentru a avea puterea de a obliga şi
decretele pe care le emite Colegiul Episcopilor atunci când face o acţiune într-adevăr colegială
după un alt mod indicat sau primit în mod liber de Pontiful Roman.

7

293

294

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL IV
DESPRE BISERICILE PATRIARHALE
Can. 55 - Conform celei mai vechi tradiţii a Bisericii, deja recunoscută de către primele
Concilii Ecumenice, în Biserică rămâne în vigoare instituţia patriarhală; de aceea Patriarhii
Bisericilor orientale, care prezidează fiecare în parte Biserica patriarhală ca părinte şi cap, trebuie
trataţi cu o onoare deosebită.
Can. 56 - Patriarhul este un Episcop căruia îi revine puterea peste toţi Episcopii şi
Mitropoliţii, precum şi peste credincioşii creştini ai Bisericii pe care o prezidează, conform
normei dreptului aprobat de autoritatea supremă a Bisericii.
Can. 57 - § 1. Întemeierea, reînfiinţarea, transferarea şi suprimarea Bisericilor patriarhale sunt
rezervate autorităţii supreme a Bisericii.
§ 2. Numai autoritatea supremă a Bisericii poate schimba titlul recunoscut sau concesionat în
mod legitim fiecărei Biserici patriarhale.
§ 3. Biserica patriarhală trebuie să aibă, în limitele propriului teritoriu, acelaşi sediu cu
reşedinţa Patriarhului, dacă este posibil în oraşul principal al cărui titlu îl deţine Patriarhul; acest
sediu nu poate fi transferat decât din motive foarte grave, cu consimţământul Sinodului
Episcopilor Bisericii patriarhale şi cu aprobarea Pontifului Roman.
Can. 58 - Patriarhii Bisericilor orientale au întâietate în toată lumea peste toţi Episcopii de
orice grad, respectând însă normele speciale de precedenţă stabilite de Pontiful Roman.
Can. 59 - § 1. Patriarhii Bisericilor orientale, chiar dacă în timp urmează unii altora, sunt
egali în demnitatea patriarhală, rămânând neschimbată între ei precedenţa de onoare.
§ 2. Ordinea precedenţei Sediilor patriarhale ale Bisericilor orientale este: primul loc îl deţine
Sediul Constantinopolitan, după care cel Alexandrin, apoi cel Antiohian şi în final cel
Ierusalimitan.
§ 3. Întâietatea între toţi Patriarhii Bisericilor orientale este orânduită după vechimea Sediului
patriarhal.
§ 4. Între Patriarhii Bisericilor orientale care au unul şi acelaşi titlu, dar care prezidează
Biserici patriarhale diferite, are întâietate cel care a fost promovat primul la demnitatea
patriarhală.
Can. 60 - § 1. Patriarhul, în bisericile care sunt destinate credincioşilor creştini ai Bisericii pe
care o prezidează şi în celebrările liturgice ale aceleiaşi Biserici, are precedenţa asupra tuturor
celorlalţi Patriarhi, chiar dacă sunt de grad mai înalt prin titlul de Sediu sau dacă au fost
promovaţi mai devreme.
§ 2. Patriarhul, care deţine în prezent puterea patriarhală, are întâietate faţă de cei care încă
păstrează titlul unui Sediu patriarhal avut înainte.
Can. 61 - Patriarhul poate avea un procurator pe lângă Scaunul Apostolic, numit de el însuşi
cu aprobarea dată în prealabil către Pontiful Roman.
Can. 62 - Patriarhul care a renunţat la funcţia sa îşi păstrează titlul şi onorurile, mai ales în
celebrările liturgice; are şi dreptul să i se repartizeze o locuinţă demnă, cu consimţământul său, şi
de asemenea să i se asigure mijloacele necesare existenţei sale din bunurile Bisericii patriarhale,
pentru a trăi decent, corespunzător propriului titlu, rămânând neschimbat can. 60 § 2, cu privire
la precedenţă.
8

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL I
DESPRE ALEGEREA PATRIARHILOR
Can. 63 - Patriarhul este ales canonic în Sinodul Episcopilor Bisericii patriarhale.
Can. 64 - Vor fi indicate, separat de dreptul particular, cele ce se cer pentru ca cineva să fie
considerat apt pentru demnitatea patriarhală, rămânând neschimbate cele prescrise de can. 180.
Can. 65 - § 1. Sinodul Episcopilor Bisericii patriarhale trebuie să se întrunească în reşedinţa
patriarhală sau în alt loc desemnat de către Administratorul Bisericii patriarhale cu
consimţământul Sinodului permanent.
§ 2. Întrunirea Sinodului Episcopilor Bisericii patriarhale trebuie să fie făcută în decurs de o
lună de când Scaunul patriarhal a devenit vacant, rămânând neschimbat dreptul particular care
poate prevedea un termen mai lung, însă nu mai mult de două luni.
Can. 66 - § 1. În alegerea Patriarhului au drept de vot toţi şi numai membrii Sinodului
Episcopilor Bisericii patriarhale.
§ 2. Este interzis oricui altcuiva, în afara membrilor Sinodului Episcopilor Bisericii
patriarhale, să fie prezent în aulă la alegerea Patriarhului, cu excepţia acelor clerici care, conform
normei can. 71 § 1, sunt consideraţi cercetători sau intendent al Sinodului.
§ 3. Nimănui nu îi este permis să se amestece într-un mod oarecare, fie înaintea Sinodului
Episcopilor Bisericii patriarhale, fie în timpul acestuia, în alegerea Patriarhului.
Can. 67 - În alegerea Patriarhului se vor observa cann. 947-957, fiind respinsă obiceiul
contrar, exceptând cazul în care dreptul comun stabileşte altfel.
Can. 68 - § 1. Toţi Episcopii, convocaţi în mod legitim, au grava obligaţie de a participa la
alegeri.
§ 2. Dacă vreun Episcop consideră că este reţinut de o piedică justă, va da în scris motivele
sale Sinodului Episcopilor Bisericii patriarhale; Episcopii prezenţi la locul desemnat la începutul
sesiunii vor decide legitimitatea impedimentelor.
Can. 69 - Odată făcută convocarea canonică, dacă două treimi dintre Episcopii care ţin
Sinodul Episcopilor Bisericii patriarhale sunt prezenţi în locul desemnat - înlăturaţi fiind cei care
sunt reţinuţi de un impediment legitim -, Sinodul va fi declarat canonic şi se pot începe alegerile.
Can. 70 - Exceptând cazul în care dreptul particular stabileşte altfel, Sinodul Episcopilor
Bisericii patriarhale pentru alegerea Patriarhului este prezidat, între cei prezenţi, de cel care a
fost ales în prima sesiune; între timp prezidarea este rezervată Administratorului Bisericii
patriarhale.
Can. 71 - § 1. Cercetătorii şi intendentul pot fi luaţi şi dintre preoţi şi diaconi, conform
dreptului particular.
§ 2. Toţi cei care participă la Sinod au grava obligaţie de a păstra secretul cu privire la
scrutine, fie în mod direct fie în mod indirect.
Can. 72 - § 1. Este ales acela care a întrunit două treimi din voturi, exceptând cazul în care
dreptul particular stabileşte ca, după un număr corespunzător de scrutine - cel puţin trei - să fie
suficientă majoritatea absolută şi conform normei can. 183, §§ 3 şi 4 alegerea să fie încheiată.
§ 2. Dacă alegerea nu a fost încheiată în decurs de cincisprezece zile de la deschiderea
Sinodului Episcopilor Bisericii patriarhale, chestiunea va fi înaintată Pontifului Roman.

9

295

296

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 73 - Dacă cel ales este cel puţin Episcop proclamat legitim, alegerea trebuie intimată
imediat alesului de către preşedinte sau, dacă cel ales este preşedintele, de către Episcopul mai în
vârstă în hirotonirea episcopală, în numele Sinodului Episcopilor Bisericii patriarhale, cu
formula şi modalitatea obişnuită în Biserica patriarhală; însă, dacă cel ales nu este încă proclamat
Episcop, păstrând secretul de către toţi cei care în orice fel au cunoscut rezultatul alegerii, chiar
şi faţă de cel ales, Sinodul Episcopilor Bisericii patriarhale se suspendă şi se va face intimarea,
dacă toate cele cerute de către canoanele privitoare la proclamarea episcopală au fost îndeplinite.
Can. 74 - Cel ales trebuie să manifeste dacă acceptă alegerea, în decurs de două zile utile
socotite de la comunicare; dacă cel ales nu acceptă sau în timp de două zile nu răspunde, pierde
orice drept câştigat prin alegere.
Can. 75 - Dacă cel ales a acceptat şi este Episcop hirotonit, Sinodul Episcopilor Bisericii
patriarhale va proceda după prescrierile cărţilor liturgice la proclamarea şi înscăunarea sa ca
Patriarh; dacă cel ales, însă, nu este încă Episcop hirotonit, înscăunarea nu poate fi făcută în mod
valid înainte ca cel ales să fi primit hirotonirea episcopală.
Can. 76 - § 1. Sinodul Episcopilor Bisericii patriarhale va înştiinţa cât mai repede Pontiful
Roman, prin scrisorile sinodale, despre alegerea şi înscăunarea canonică săvârşită, precum şi
mărturisirea de credinţă şi promisiunea de a exercita cu fidelitate funcţia sa, pronunţate de către
noul Patriarh în faţa Sinodului, conform formulelor aprobate; se vor trimite scrisori sinodale
despre săvârşirea alegerii şi Patriarhilor altor Biserici orientale.
§ 2. Noul Patriarh va cere cât mai repede Pontifului Roman comuniunea ecleziastică, printr-o
scrisoare semnată de mâna proprie.
Can. 77 - § 1. Patriarhul ales canonic exercită în mod valid oficiul său numai de la
înscăunarea prin care obţine oficiul cu drepturi depline.
§ 2. Patriarhul, înainte de a primi comuniunea ecleziastică de la Pontiful Roman, nu va
convoca Sinodul Episcopilor Bisericii patriarhale şi nici nu va hirotoni Episcopi.
CAPITOLUL II
DESPRE DREPTURILE I OBLIGAŢIILE PATRIARHILOR
Can. 78 - § 1. Puterea deţinută de Patriarh, după norma canoanelor şi a obiceiurilor legitime,
peste Episcopi şi peste toţi ceilalţi credincioşi creştini ai Bisericii pe care o prezidează, este
ordinară şi proprie; este însă atât de personală încât nu poate constitui un Vicar pentru întreaga
Biserică patriarhală, şi nici delega puterea sa altuia pentru totalitatea cazurilor.
§ 2. Puterea Patriarhului poate fi exercitată în mod valid numai în limitele teritoriului Bisericii
patriarhale, cu excepţia cazului în care rezultă altfel din natura lucrurilor ori din dreptul comun
sau particular aprobat de Pontiful Roman.
Can. 79 - În toate celelalte treburi juridice ale Bisericii patriarhale, Patriarhul însuşi o
reprezintă.
Can. 80 - Patriarhul este cel care:
1° exercită drepturile Mitropolitului şi îndeplineşte obligaţiile în toate locurile unde nu sunt
constituite provincii;
2° suplineşte neglijenţa Mitropoliţilor, conform normei dreptului;
3° atunci când scaunul sediului mitropolitan este vacant, exercită drepturile şi îndeplineşte
îndatoririle Mitropolitului în toată provincia;
4° îl admonestează pe Mitropolitul care nu şi-a numit economul după norma can. 262, § 1;
fiind făcută inutil admonestarea, numeşte el însuşi economul.
10

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 81 - Actele Pontifului Roman privitoare la Biserica patriarhală vor fi notificate
Episcopilor eparhiali şi celorlalţi [destinatari] de către Patriarh, exceptând cazul în care Scaunul
Apostolic prevede direct la acest caz.
Can. 82 - § 1. Patriarhul prin dreptul propriu poate:
1° emite decrete, în limitele competenţei sale, prin care sunt determinate cu mai mare precizie
modalităţile de aplicare a legii sau prin care se urgentează respectarea legilor;
2° emite instrucţiuni credincioşilor creştini din toată Biserica pe care o prezidează, expunând
doctrina sănătoasă, cultivând pietatea, corectând abuzurile, aprobând şi încurajând practicile care
favorizează binele spiritual al credincioşilor creştini;
3° trimite scrisori enciclice întregii Biserici pe care o prezidează, despre problemele cu privire
la propria Biserică şi propriul rit.
§ 2. Patriarhul poate ordona Episcopilor şi celorlalţi clerici precum şi membrilor institutelor
de viaţă consacrată, întregii Biserici pe care o prezidează, să fie citite în public şi expuse în
propriile biserici sau case, instrucţiunile precum şi scrisorile enciclice.
§ 3. Patriarhul nu va omite să audieze Sinodul permanent sau Sinodul Episcopilor Bisericii
patriarhale ori adunarea patriarhală, cu privire la întreaga Biserică pe care o prezidează sau la
treburile cele mai importante.
Can. 83 - § 1. Neschimbat fiind dreptul şi obligaţia Episcopului eparhial de a vizita canonic
propria eparhie, Patriarhul are dreptul şi obligaţia de a face vizita pastorală în aceeaşi eparhie la
timpurile stabilite de dreptul particular.
§ 2. Patriarhul poate vizita, pentru o cauză gravă şi cu consimţământul Sinodului permanent, o
oarecare biserică, localitate ori eparhie, personal sau printr-un alt Episcop şi, în timpul acestei
vizite, poate îndeplini tot ceea ce este de competenţa Episcopului eparhial în vizita canonică.
Can. 84 - § 1. Patriarhul va avea cea mai mare grijă pentru ca, atât el cât şi Episcopii eparhiali
ai Bisericii pe care o prezidează, împreunându-şi părerile, mai ales în adunările prevăzute de
drept, cu Patriarhii şi Episcopii eparhiali ai altor Biserici sui iuris care îşi exercită puterea în
acelaşi teritoriu, să promoveze unitatea de acţiune între ei şi cu toţi ceilalţi credincioşi creştini ai
oricărei Biserici sui iuris şi, unindu-şi forţele, să ajute operele comune, care au ca scop
promovarea binelui religios cât mai accesibil, să apere mai eficient disciplina ecleziastică,
precum şi să favorizeze unitatea concordă a tuturor credincioşilor creştini.
§ 2. De asemenea, Patriarhul va încuraja întâlniri frecvente între Ierarhi şi toţi ceilalţi
credincioşi creştini, [întâlniri] pe care, după prudenţa sa, socoteşte de cuviinţă să le convoace
pentru chestiuni pastorale şi alte treburi care privesc întreaga Biserică pe care o prezidează, sau
care privesc o oarecare provincie sau regiune.
Can. 85 - § 1. Patriarhul, pentru o cauză gravă, cu consimţământul Sinodului Episcopilor
Bisericii patriarhale şi după consultarea Scaunului Apostolic, poate întemeia, circumscrie diferit,
uni, diviza, suprima provincii şi eparhii, schimba gradul ierarhic şi transfera sediul eparhial.
§ 2. Este de competenţa Patriarhului, cu consimţământul Sinodului Episcopilor Bisericii
patriarhale:
1° să dea Episcopului eparhial un Episcop coadjutor sau un Episcop auxiliar, respectând cann.
181, § 1, 182-187 şi 212;
2° să transfere, pentru o cauză gravă, Mitropolitul sau Episcopul eparhial ori titularul într-un
alt sediu mitropolitan, eparhial sau titular; dacă vreunul refuză, Sinodul Episcopilor Bisericii
patriarhale va renunţa la chestiune sau o va înainta Pontifului Roman.
§ 3. Patriarhul poate, cu consimţământul Sinodului permanent, înfiinţa, muta sau suprima
exarhate.
§ 4. Despre aceste decizii Patriarhul va înştiinţa cât mai repede Scaunul Apostolic.
11

297

298

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 86 - § 1. Este de competenţa Patriarhului:
1° să dea scrisori patriarhale Mitropolitului sau Episcopului despre prevederea canonică;
2° să hirotonească personal Mitropoliţii sau, dacă este împiedicat, prin alţi Episcopi, precum
şi, dacă dreptul particular prevede astfel, să hirotonească pe toţi Episcopii;
3° să înscăuneze Mitropolitul după hirotonirea sa episcopală.
§ 2. Prin dreptul însuşi îi este dată Patriarhului facultatea de a-i hirotoni şi înscăuna pe
Mitropoliţi şi pe ceilalţi Episcopi ai Bisericii pe care o prezidează, pe cei constituiţi de Pontiful
Roman în afara limitelor teritoriului aceleiaşi Biserici, exceptând cazul special în care este
stabilit altfel în mod expres.
§ 3. Hirotonirea episcopală şi înscăunarea trebuie făcute în termenii stabiliţi de drept, în timp
ce scrisorile patriarhale de prevedere canonică sunt date în timp de zece zile după proclamarea
alegerii; despre hirotonirea episcopală şi despre înscăunare va fi înştiinţat cât mai repede Scaunul
Apostolic.
Can. 87 - Patriarhul se poate îngriji ca în Sinodul Episcopilor Bisericii patriarhale să fie aleşi,
după norma cann. 181, § 1 şi 182-187, câţiva Episcopi ai curiei patriarhale - cu condiţia să se
prevadă corespunzător la cele necesare existenţei lor-, însă nu mai mult de trei, cărora va conferi
funcţii cu reşedinţa în curia patriarhală şi îi poate hirotoni după ce a îndeplinit toate cele ce sunt
cerute pentru proclamarea episcopală.
Can. 88 - § 1. Episcopii Bisericii patriarhale vor presta Patriarhului onoarea, respectul şi
ascultarea cuvenită; Patriarhul îi va trata pe aceiaşi Episcopi cu reverenţa cuvenită şi îi va primi
cu dragoste frăţească.
§ 2. Patriarhul se va îngriji de împăcarea eventualelor controverse iscate între Episcopi,
rămânând neschimbat dreptul de a le înainta oricând Pontifului Roman.
Can. 89 - § 1. Este dreptul şi obligaţia Patriarhului să-i supravegheze pe toţi clericii conform
normei dreptului; dacă consideră că vreunul merită pedeapsă, îl va admonesta pe Ierarhul
clericului căruia îi este imediat supus şi, dacă admonestarea se dovedeşte a fi inutilă, îl va
pedepsi el însuşi pe cleric, conform normei de drept.
§ 2. Patriarhul poate încredinţa sarcina de a trata treburile care privesc întreaga Biserică
patriarhală oricărui cleric, după ce l-a consultat pe Episcopul său eparhial sau, dacă este vorba de
vreun membru al unui institut călugăresc sau al unei societăţi de viaţă comună după model
călugăresc, după consultarea Superiorului său major, exceptând cazul în care dreptul particular al
Bisericii patriarhale nu cere consimţământul lor; pe durata sarcinii clericul poate fi subordonat
imediat sieşi.
§ 3. Patriarhul poate încredinţa o demnitate recunoscută în propria Biserică patriarhală
oricărui cleric, rămânând neschimbat can. 430, cu condiţia să fie adăugat consimţământul scris al
Episcopului eparhial căruia clericul îi este subordonat sau, dacă este vorba despre un membru al
unui institut călugăresc sau al unei societăţi de viaţă comună după model călugăresc, al
Superiorului său major.
Can. 90 - Patriarhul, pentru o cauză gravă, după consultarea Episcopului eparhial şi cu
consimţământul Sinodului permanent, poate sustrage un loc sau o persoană juridică ce nu
aparţine unui institut călugăresc, în actul de înfiinţare, de sub puterea Episcopului eparhial şi să-l
subordoneze imediat sieşi, în ceea ce priveşte administraţia şi bunurile temporale precum şi alte
persoane ce ţin de acelaşi loc sau de aceeaşi persoană juridică în toate cele ce se referă la sarcina
sau funcţia lor.

12

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 91 - Patriarhul trebuie să fie pomenit în Divina Liturghie şi în laudele divine, după
Pontiful Roman, de către toţi Episcopii şi de către ceilalţi clerici, după prescrierile cărţilor
liturgice.
Can. 92 - § 1. Patriarhul va manifesta comuniunea ierarhică cu Pontiful Roman, succesorul
sfântului Petru, prin fidelitate, respect şi ascultare, care sunt datorate Păstorului suprem al
Bisericii universale.
§ 2. Patriarhul îl va pomeni pe Pontiful Roman în Divina Liturghie şi în laudele divine, în
semn al deplinei comuniuni cu el, după prescrierile cărţilor liturgice, şi va avea grijă să fie făcută
cu fidelitate de către toţi Episcopii şi ceilalţi clerici ai Bisericii pe care o prezidează.
§ 3. Patriarhul va avea obiceiul de a frecventa Pontiful Roman; [acestuia] îi va prezenta,
conform normelor speciale stabilite, raportul despre starea Bisericii pe care o prezidează; într-un
an de la alegerea sa, iar apoi de mai multe ori, are sarcina să viziteze Roma pentru a venera
mormintele sfinţilor Apostoli Petru şi Pavel şi de asemenea să confirme în faţa succesorului
sfântului Petru credinţa în primatul acestuia asupra Bisericii universale.
Can. 93 - Patriarhul va locui în sediul reşedinţei sale şi nu-l va părăsi decât din motive
canonice.
Can. 94 - Patriarhul trebuie să celebreze Divina Liturghie pentru poporul întregii Biserici pe
care o prezidează, în zilele de sărbătoare stabilite de dreptul particular.
Can. 95 - § 1. Obligaţiile Episcopilor eparhiali, din can. 196, îl obligă şi pe Patriarh,
rămânând neschimbate de altfel îndatoririle fiecărui Episcop.
§ 2. Patriarhul se va îngriji ca Episcopii eparhiali să îndeplinească sarcinile pastorale cu
fidelitate şi să locuiască în eparhia pe care o conduc; va stimula zelul lor; dacă greşesc în lucruri
grave, după ce s-a consultat cu Sinodul permanent, nu va omite să-i admonesteze, dacă nu
prezintă pericol pentru moravuri, iar dacă admonestarea nu şi-a produs efectul dorit, va înainta
cazul Pontifului Roman.
Can. 96 - Patriarhul are, în toată Biserica pe care o prezidează, aceeaşi putere ca şi Ierarhul
locului referitor la rugăciunile şi exerciţiile de pietate, cu condiţia să fie în consonanţă cu
propriul rit.
Can. 97 - Patriarhul trebuie să vegheze cu grijă la buna administrare a tuturor bunurilor
bisericeşti, rămânând neschimbată obligaţia primară a fiecărui Episcop eparhial, conform can.
1022, § 1.
Can. 98 - Patriarhul, cu consimţământul Sinodului Episcopilor Bisericii patriarhale şi cu
consensul prealabil al Pontifului Roman, poate stipula cu autorităţile civile convenţii care să nu
fie contrare dreptului stabilit de Scaunul Apostolic; aceste convenţii însă Patriarhul nu le poate
duce la îndeplinire fără a obţine aprobarea Pontifului Roman.
Can. 99 - § 1. Patriarhul se va îngriji ca Statutele personale să fie respectate de către toţi, în
regiunile în care sunt în vigoare.
§ 2. Dacă mai mulţi Patriarhi au în acelaşi loc puterea recunoscută sau concesionată prin
Statute personale, este de preferat ca în treburile de importanţă majoră să acţioneze
împreunându-şi părerile.
Can. 100 - Patriarhul îşi poate asuma treburile care privesc mai multe eparhii şi care au
legătură cu autoritatea civilă; nu poate însă hotărî în privinţa lor decât după ce a consultat
Episcopii eparhiali interesaţi, şi cu consimţământul Sinodului permanent; în cazul în care cauza
13

299

300

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

este foarte urgentă şi nu poate aştepta întrunirea Episcopilor membri ai Sinodului permanent,
locul lor îl vor ţine Episcopii curiei patriarhale dacă sunt, altfel doi Episcopi eparhiali mai în
vârstă în hirotonirea episcopală.
Can. 101 - Patriarhul are aceleaşi drepturi şi obligaţii ca şi Episcopii eparhiali în propria sa
eparhie, în mănăstirile stavropighii, precum şi în locurile unde nu este întemeiată nici o eparhie
sau exarhat.
CAPITOLUL III
DESPRE SINODUL EPISCOPILOR BISERICII PATRIARHALE
Can. 102 - § 1. La Sinodul Episcopilor Bisericii patriarhale trebuie convocaţi toţi şi numai
Episcopii hirotoniţi ai aceleiaşi Biserici, oriunde ar fi constituiţi, excluşi fiind cei despre care se
referă can. 953, § 1, sau cei ce sunt pedepsiţi cu pedepse canonice conform cann. 1433 şi 1434.
§ 2. În ceea ce-i priveşte pe Episcopii eparhiali, constituiţi în afara limitelor Bisericii
patriarhale, precum şi pe Episcopii titulari, dreptul particular poate restrânge votul lor
deliberativ, rămânând însă în vigoare canoanele referitoare la alegerea Patriarhului, a Episcopilor
şi a candidaţilor la funcţii, despre care se tratează în can. 149.
§ 3. Patriarhul, pentru rezolvarea unor anumite treburi, poate invita, conform dreptului
particular sau cu consimţământul Sinodului permanent, alte persoane, mai ales experţi şi Ierarhi
care nu sunt Episcopi, şi care îşi vor manifesta opiniile Episcopilor reuniţi în Sinod, rămânând
neschimbat can. 66, § 2.
Can. 103 - Patriarhului îi revine sarcina de a convoca şi prezida Sinodul Episcopilor Bisericii
patriarhale.
Can. 104 - § 1. Toţi Episcopii convocaţi legitim la Sinodul Episcopilor Bisericii patriarhale
au obligaţia gravă de a participa la acelaşi Sinod, exceptaţi fiind cei ce au renunţat deja la funcţia
lor.
§ 2. Dacă vreun Episcop consideră că este împiedicat de o cauză legitimă, va prezenta în scris
motivele sale Sinodului Episcopilor Bisericii patriarhale; legitimitatea piedicii va fi decisă de
Episcopii prezenţi în locul stabilit la începutul sesiunilor Sinodului.
Can. 105 - În Sinodul Episcopilor Bisericii patriarhale nici unul din membrii aceluiaşi Sinod
nu poate trimite în locul său un procurator şi nici nu poate avea mai multe voturi.
Can. 106 - § 1. Sinodul Episcopilor Bisericii patriarhale trebuie convocat ori de câte ori:
1° sunt de rezolvat treburi care aparţin exclusiv competenţei Sinodului Episcopilor Bisericii
patriarhale sau pentru rezolvarea cărora se cere consimţământul aceluiaşi Sinod;
2° Patriarhul, cu consimţământul Sinodului permanent, consideră că acesta este necesar;
3° dacă cel puţin o treime din membri o cere pentru o problemă dată, totdeauna rămânând
neschimbate drepturile Patriarhului, ale Episcopilor şi ale celorlalte persoane stabilite de dreptul
comun;
§ 2. În afară de aceasta Sinodul Episcopilor Bisericii patriarhale trebuie convocat, dacă
dreptul particular o prevede, la intervale stabilite, chiar anual.
Can. 107 - § 1. Dacă dreptul particular nu cere o prezenţă mai mare, rămânând neschimbate
cann. 69, 149 şi 183, § 1, fiecare sesiune a Sinodului Episcopilor Bisericii patriarhale este
canonică şi este valid un singur scrutin, dacă majoritatea Episcopilor care trebuie să participe la
Sinod este prezentă.

14

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Rămânând neschimbate cann. 72, 149 şi 183, §§ 3 şi 4, Sinodul Episcopilor Bisericii
patriarhale are dreptul integru de a stabili, cu norme proprii, câte voturi şi câte scrutine se cer
pentru ca deciziile sinodale să aibă putere juridică; altfel trebuie respectat can. 924.
Can. 108 - § 1. Patriarhul deschide Sinodul Episcopilor Bisericii patriarhale, precum şi, cu
consimţământul aceluiaşi Sinod, îl transferă, îl prelungeşte, îl suspendă şi îl dizolvă.
§ 2. Patriarhului, de asemenea, după ce i-a audiat pe membrii Sinodului Episcopilor Bisericii
patriarhale, îi revine sarcina de a pregăti ordinea de zi a examinării chestiunilor şi să o supună
aprobării Sinodului la începutul sesiunilor.
§ 3. În timpul Sinodului Episcopilor Bisericii patriarhale, Episcopii, în mod individual, pot
adăuga alte chestiuni la cele propuse, dacă consimt cel puţin o treime din membrii participanţi la
Sinod.
Can. 109 - Început fiind Sinodul Episcopilor Bisericii patriarhale, nici unui Episcop nu-i este
permis să părăsească sesiunile Sinodului fără un motiv just, aprobat de Sinod.
Can. 110 - § 1. Este de competenţa exclusivă a Sinodului Episcopilor Bisericii patriarhale să
emită legi pentru toată Biserica patriarhală, care intră în vigoare conform can. 150, §§ 2 şi 3.
§ 2. Sinodul Episcopilor Bisericii patriarhale este tribunal, conform can. 1062.
§ 3. Sinodul Episcopilor Bisericii patriarhale săvârşeşte alegerea Patriarhului, a Episcopilor şi
a candidaţilor la funcţiile amintite în can. 149.
§ 4. Actele administrative nu sunt de competenţa Sinodului Episcopilor Bisericii patriarhale,
dacă pentru anumite acte Patriarhul nu a stabilit altfel sau dacă prin dreptul comun unele acte nu
sunt rezervate aceluiaşi Sinod, rămânând neschimbate canoanele care cer consimţământul
Sinodului Episcopilor Bisericii patriarhale.
Can. 111 - § 1. Sinodul Episcopilor Bisericii patriarhale stabileşte modul şi timpul
promulgării legilor şi publicării deciziilor.
§ 2. De asemenea, Sinodul Episcopilor Bisericii patriarhale este cel care decide asupra
păstrării secretului în legătură cu actele şi treburile tratate, rămânând neschimbată obligaţia de a
păstra secretul în cazurile prevăzute de dreptul comun.
§ 3. Actele legilor şi deciziile vor fi trimise cât mai repede Pontifului Roman; anumite acte,
sau chiar toate, vor fi comunicate celorlalţi Patriarhi ai Bisericilor orientale, conform judecăţii
aceluiaşi Sinod.
Can. 112 - § 1. Este de competenţa Patriarhului să promulge legile şi să publice deciziile
Sinodului Episcopilor Bisericii patriarhale.
§ 2. Interpretarea autentică a legilor Sinodului Episcopilor Bisericii patriarhale, până la
viitorul Sinod, este de competenţa Patriarhului, după consultarea Sinodului permanent.
Can. 113 - Sinodul Episcopilor Bisericii patriarhale îşi va alcătui propriile statute, care vor
prevedea despre secretariatul Sinodului, despre comisiile pregătitoare, despre ordinea lucrărilor
şi de asemenea, despre alte mijloace care contribuie eficient la atingerea scopului.
CAPITOLUL IV
DESPRE CURIA PATRIARHALĂ
Can. 114 - § 1. Patriarhul trebuie să aibă, pe lângă Sediul său, o curie patriarhală, distinctă de
curia eparhiei patriarhului, care constă în Sinodul permanent, Episcopii curiei patriarhale,
tribunalul ordinar al Bisericii patriarhale, economul patriarhal, cancelarul patriarhal, comisia de
probleme liturgice şi de asemenea alte comisii care de drept se ataşează curiei patriarhale.
15

301

302

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Persoanele din curia patriarhală pot fi alese de către Patriarh dintre clericii întregii
Biserici, pe care o prezidează, după consultarea Episcopului lor eparhial sau a Superiorului
major, dacă este vorba de membrii unui institut călugăresc sau a unei societăţi de viaţă
comunitară după model călugăresc.
§ 3. Pe cât posibil, în aceleaşi persoane, nu se vor cumula funcţiile celor două curii
Patriarhale.
Can. 115 - § 1. Sinodul permanent este compus din Patriarh şi din patru Episcopi desemnaţi
pe o perioadă de cinci ani.
§ 2. Trei dintre aceşti Episcopi sunt aleşi de Sinodul Episcopilor Bisericii patriarhale; cel
puţin doi trebuie să fie Episcopi eparhiali iar unul este numit de Patriarh.
§ 3. În acelaşi timp şi în acelaşi mod vor fi desemnaţi, pe cât posibil, patru Episcopi care, în
ordinea determinată de Sinodul Episcopilor Bisericii patriarhale, să-i înlocuiască alternativ pe
membrii Sinodului permanent care sunt împiedicaţi.
Can. 116 - § 1. Patriarhului îi revine sarcina de a convoca şi prezida Sinodul permanent.
§ 2. Dacă Patriarhul este împiedicat să participe la Sinodul permanent, sesiunile Sinodului vor
fi prezidate de cel mai vechi Episcop în hirotonirea episcopală, dintre membrii Sinodului, după
întregirea numărului de cinci, conform can. 115, § 3.
§ 3. Dacă Sinodul permanent trebuie să hotărască într-o problemă ce priveşte persoana unui
Episcop, membru al aceluiaşi Sinod, sau eparhia sau funcţia lui, acesta va fi audiat, iar în Sinod
va fi înlocuit cu un alt Episcop, conform normei can. 115, § 3.
Can. 117 - Prezidentul şi toţi ceilalţi membri ai Sinodului permanent, care au participat la
Sinod, trebuie să semneze actele Sinodului.
Can. 118 - Voturile Sinodului permanent trebuie să fie secrete, dacă este vorba de persoane;
în celelalte cazuri, însă, când cel puţin unul dintre membri o cere în mod expres.
Can. 119 - Dacă o oarecare problemă, care este de competenţa Sinodului permanent, este de
definit în timpul desfăşurării Sinodului Episcopilor Bisericii patriarhale, decizia acestei probleme
este rezervată Sinodului permanent, exceptând cazul în care Patriarhul, cu consimţământul
Sinodului permanent, judecă oportun să încredinţeze decizia Sinodului Episcopilor Bisericii
patriarhale.
Can. 120 - Sinodul permanent trebuie convocat la intervale stabilite, cel puţin de două ori pe
an, şi ori de câte ori Patriarhul consideră că acesta este oportun, şi ori de câte ori este de rezolvat
o problemă pentru care dreptul comun cere consimţământul sau sfatul aceluiaşi Sinod.
Can. 121 - Dacă pentru o cauză gravă, după judecata Sinodului Episcopilor Bisericii
patriarhale, Sinodul permanent nu poate fi constituit, se va înştiinţa Scaunul Apostolic, iar
Sinodul Episcopilor Bisericii patriarhale va alege doi Episcopi, dintre care unul trebuie să fie
Episcop eparhial, care împreună cu Patriarhul ţin locul Sinodului permanent, pe durata cauzei.
Can. 122 - § 1. Pentru administrarea bunurilor Bisericii patriarhale, Patriarhul, cu
consimţământul Sinodului permanent va numi economul patriarhal, distinct de economul
eparhiei Patriarhului, care să fie un credincios creştin expert în treburile economice şi care să se
distingă prin onestitate, exclus fiind, pentru validitate, cel care este înrudit cu Patriarhul prin
consangvinitate sau afinitate până la gradul patru inclusiv.
§ 2. Economul patriarhal este numit pe o perioadă determinată de dreptul particular; pe durata
sarcinii, Patriarhul nu îl poate înlătura decât cu consimţământul Sinodului Episcopilor Bisericii
patriarhale sau, dacă prezintă pericol pentru moravuri, cu al Sinodului permanent.
16

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Economul patriarhal trebuie să dea anual în scris socoteală Sinodului permanent despre
administrarea anului care a trecut, precum şi despre previziunile intrărilor şi a ieşirilor pentru
anul ce a început; va da dea seamă despre administraţie şi ori de câte ori o cere Sinodul
permanent.
§ 4. Sinodul Episcopilor Bisericii patriarhale poate cere socoteală economului patriarhal
despre administraţie precum şi despre previziunile intrărilor şi ieşirilor, şi să le supună
examinării proprii.
Can. 123 - § 1. În curia patriarhală va fi numit de către Patriarh un preot sau un diacon în
afara oricărei suspiciuni, care să prezideze ca şi cancelar patriarhal cancelaria patriarhală şi
arhiva curiei patriarhale; dacă este cazul, va fi ajutat de un viceregent, numit de către Patriarh.
§ 2. Pe lângă cancelar şi viceregent, care prin funcţia lor sunt notari, Patriarhul poate numi şi
alţi notari pentru întreaga Biserică pe care o prezidează, tuturor li se aplică cann. 253 şi 254; pe
aceşti notari îi poate înlătura din funcţie în mod liber.
§ 3. În ceea ce priveşte arhiva curiei patriarhale, se vor respecta cann. 256-260.
Can. 124 - Comisia liturgică, pe care fiecare Biserică patriarhală trebuie să o aibă, şi toate
celelalte comisii prescrise pentru Bisericile sui iuris, sunt înfiinţate de către Patriarh şi sunt
constituite din persoane numite de către Patriarh; acestea sunt reglementate de norme stabilite de
el, dacă dreptul nu dispune altfel.
Can. 125 - Cheltuielile curiei patriarhale vor fi achitate din bunurile pe care Patriarhul le
poate folosi pentru acest scop; dacă acestea nu sunt suficiente, fiecare eparhie în parte va
contribui la achitarea cheltuielilor, în măsura fixată de Sinodul Episcopilor Bisericii Patriarhale.
CAPITOLUL V
DESPRE SCAUNUL PATRIARHAL VACANT SAU ÎMPIEDICAT
Can. 126 - § 1. Scaunul patriarhal devine vacant prin moartea sau renunţarea Patriarhului.
§ 2. Acceptarea renunţării Patriarhului este de competenţa Sinodului Episcopilor Bisericii
patriarhale, după consultarea Pontifului Roman, exceptând cazul în care Patriarhul nu a fost
audiat direct de către Pontiful Roman.
Can. 127 - Când Scaunul patriarhal este vacant, dacă dreptul particular nu stabileşte altfel,
Administratorul Bisericii patriarhale este Episcopul cel mai în vârstă în hirotonirea episcopală,
dintre Episcopii curiei patriarhale sau, dacă aceştia lipsesc, dintre Episcopii care sunt membri ai
Sinodului permanent.
Can. 128 - Administratorul Bisericii patriarhale este cel care:
1° anunţă imediat Pontiful Roman precum şi toţi Episcopii Bisericii patriarhale despre vacanţa
Scaunului patriarhal;
2° urmăreşte cu grijă sau caută ca şi alţii să îndeplinească normele speciale pe care le prescrie
dreptul comun sau particular, sau dispoziţia Pontifului Roman, dacă este dată, după diversele
împrejurări în care a avut loc vacanţa Scaunului patriarhal;
3° convoacă Episcopii la Sinodul Episcopilor Bisericii patriarhale pentru alegerea Patriarhului
şi dispune toate celelalte lucruri necesare pentru acelaşi Sinod.
Can. 129 - Administratorul Bisericii patriarhale, în eparhia Patriarhului, în mănăstirile
stavropighii şi în locurile unde nu este înfiinţată nici eparhie nici exarhat, are aceleaşi drepturi şi
obligaţii ca şi Administratorul unei eparhii vacante.

17

303

304

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 130 - § 1. Administratorului Bisericii patriarhale îi revine puterea ordinară a
Patriarhului, excluzând toate cele ce nu se pot face decât cu consimţământul Sinodului
Episcopilor Bisericii patriarhale.
§ 2. Administratorul Bisericii patriarhale nu îi poate îndepărta din funcţie pe Protosincelul sau
pe Sincelii eparhiei Patriarhului, nici nu poate inova ceva în timpul vacanţei Scaunului patriarhal.
§ 3. Cu toate că este lipsit de prerogativele Patriarhului, Administratorul Bisericii patriarhale
îi precede pe toţi Episcopii aceleiaşi Biserici, însă nu în Sinodul Episcopilor Bisericii patriarhale
la alegerea Patriarhului.
Can. 131 - Administratorul Bisericii patriarhale trebuie să dea socoteală noului Patriarh, cât
mai repede, despre administraţia sa.
Can. 132 - § 1. Dacă Scaunul patriarhal este atât de împiedicat de o cauză oarecare încât
Patriarhul nu poate comunica nici prin scrisori cu Episcopii eparhiali ai Bisericii pe care o
prezidează, conducerea Bisericii patriarhale îi revine, conform normei can. 130, Episcopului
eparhial mai în vârstă în hirotonirea episcopală în interiorul limitelor teritoriului aceleiaşi
Biserici, dacă el însuşi nu este împiedicat, exceptând cazul în care Patriarhul a desemnat alt
Episcop sau, în caz de necesitate extremă, chiar un preot.
§ 2. Dacă Patriarhul este atât de împiedicat încât nu poate comunica nici măcar prin scrisori
cu credincioşii creştini ai propriei eparhii, conducerea aceleiaşi eparhii îi revine Protosincelului;
dacă şi acesta este împiedicat, conducerea îi revine celui pe care Patriarhul l-a desemnat sau celui
care conduce între timp Biserica patriarhală.
§ 3. Cel care între timp preia conducerea, va înştiinţa cât mai repede Pontiful Roman despre
Scaunul patriarhal împiedicat şi despre preluarea conducerii.
CAPITOLUL VI
DESPRE MITROPOLIŢII BISERICII PATRIARHALE
Can. 133 - § 1. Mitropolitul, care prezidează o provincie în interiorul limitelor teritoriului
Bisericii patriarhale, în eparhiile acestei provincii, în afară de ceea ce dreptul comun îi atribuie,
este cel care:
1° hirotoneşte şi înscăunează Episcopii provinciei, în timpul determinat de drept, rămânând
neschimbat can. 86, § 1, n. 2;
2° convoacă Sinodul mitropolitan la timpul stabilit de Sinodul Episcopilor Bisericii
patriarhale, pregăteşte în mod corespunzător chestiunile de tratat în acesta, prezidează Sinodul, îl
transferă, îl prelungeşte, îl suspendă şi îl dizolvă;
3° înfiinţează tribunalul mitropolitan;
4° veghează ca disciplina bisericească şi credinţa să fie respectate cu grijă;
5° face vizita canonică, dacă Episcopul eparhial nu a făcut-o;
6° numeşte şi confirmă pe cel care a fost propus sau ales în mod legitim într-o funcţie, dacă
Episcopul eparhial a omis să o facă în timpul stabilit de drept, fără să fi avut un motiv just; de
asemenea numeşte economul eparhial, dacă Episcopul eparhial, admonestat fiind, neglijează
numirea;
§ 2. Mitropolitul reprezintă persoana aceleiaşi provincii în toate treburile juridice.
Can. 134 - § 1. Demnitatea Mitropolitului este întotdeauna legată de un sediu eparhial
determinat.
§ 2. Mitropolitul, în propria eparhie, are aceleaşi drepturi şi obligaţii pe care Episcopul
eparhial le are în eparhia sa.
Can. 135 - Mitropolitul va fi pomenit de către toţi Episcopii şi de către ceilalţi clerici în
Divina Liturghie şi în laudele divine, conform prescrierilor cărţilor liturgice.
18

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 136 - Mitropolitul, care prezidează provincia, precede oriunde pe Mitropolitul titular.
Can. 137 - Sinodul Episcopilor Bisericii patriarhale va determina clar drepturile şi obligaţiile
Mitropoliţilor şi ale Sinoadelor mitropolitane, conform obiceiurilor legitime ale propriei Biserici
patriarhale şi după circumstanţele timpurilor şi locurilor.
Can. 138 - Drepturile şi obligaţiile Mitropolitului, constituit în afara limitelor teritoriului
Bisericii patriarhale, sunt cele prescrise de can. 133, § 1, nn. 2-6 şi § 2, precum şi de cann. 135,
136, 160 şi 1084, § 3; în ceea ce priveşte celelalte drepturi şi obligaţii, Mitropolitul va respecta
normele speciale propuse de Sinodul Episcopilor Bisericii patriarhale şi aprobate de Scaunul
Apostolic sau stabilite de către acelaşi Scaun.
Can. 139 - Episcopul eparhial care îşi exercită puterea în afara limitelor teritoriului propriei
Biserici patriarhale şi care nu aparţine nici unei provincii, îşi va desemna un Mitropolit, după
consultarea Patriarhului şi cu aprobarea Scaunului Apostolic; acestui Mitropolit îi revin
drepturile şi obligaţiile prevăzute de can. 133, § 1, nn. 3-6.
CAPITOLUL VII
DESPRE ADUNAREA PATRIARHALĂ
Can. 140 - Adunarea Patriarhală este o grupare consultativă a întregii Biserici pe care o
prezidează Patriarhul şi care prestează, prin opera sa, ajutor Patriarhului şi Sinodului Episcopilor
Bisericii patriarhale în rezolvarea problemelor mai importante, mai ales în ceea ce priveşte
formele şi metodele apostolatului, dar şi disciplina bisericească, potrivindu-le circumstanţelor
timpului prezent şi binelui comun propriei Biserici, ţinând cont şi de binele comun al întregului
teritoriu unde există mai multe Biserici sui iuris.
Can. 141 - Adunarea patriarhală trebuie convocată cel puţin o dată la cinci ani, cu
consimţământul Sinodului permanent sau al Sinodului Episcopilor Bisericii patriarhale, de câte
ori Patriarhul consideră că e util.
Can. 142 - § 1. Patriarhul este cel care convoacă adunarea patriarhală, o prezidează, o
transferă, o prelungeşte, o suspendă şi o dizolvă; însuşi Patriarhul numeşte vicepreşedintele care,
în absenţa Patriarhului, prezidează adunarea.
§ 2. Când Scaunul patriarhal devine vacant, adunarea patriarhală se suspendă prin dreptul
însuşi, până când noul Patriarh va hotărî referitor la aceasta.
Can. 143 - § 1. La adunarea patriarhală sunt convocaţi:
1° Episcopii eparhiali şi ceilalţi Ierarhi ai locului;
2° Episcopii titulari;
3° Preşedinţii confederaţiilor monahale, Superiorii generali ai institutelor de viaţă consacrată
precum şi Superiorii mănăstirilor sui iuris;
4° rectorii universităţilor de studii catolice şi ai universităţilor de studii bisericeşti şi de
asemenea decanii facultăţilor de teologie şi de drept canonic, care îşi au sediul în interiorul
limitelor teritoriului Bisericii a cărei adunare se ţine;
5° rectorii seminarelor majore;
6° din fiecare eparhie, cel puţin unul dintre preoţi, mai ales parohi, înscrişi în aceeaşi eparhie,
unul dintre călugări sau dintre membrii societăţilor de viaţă comunitară după model călugăresc,
precum şi doi laici, exceptând cazul în care statutele prevăd un număr mai mare; toţi aceştia sunt
desemnaţi în modul stabilit de Episcopul eparhial, şi dacă este vorba de membrii unui institut
19

305

306

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

călugăresc sau a unei societăţi de viaţă comunitară după model călugăresc, cu consimţământul
Superiorului competent.
§ 2. Toţi cei care sunt convocaţi la adunarea patriarhală trebuie să participe la aceasta,
exceptând cazul în care au un impediment just, pe care trebuie să-l facă cunoscut Patriarhului;
Episcopii eparhiali, însă, pot trimite în locul lor un procurator.
§ 3. La adunarea patriarhală pot fi invitate persoane ce aparţin unei alte Biserici sui iuris, şi să
participe la aceasta, conform normei statutelor.
§ 4. La adunarea patriarhală pot fi invitaţi câţiva observatori ai Bisericilor sau Comunităţilor
acatolice.
Can. 144 - § 1. Rămânând neschimbat dreptul oricărui credincios creştin de a indica chestiuni
Ierarhilor, numai Patriarhul sau Sinodul Episcopilor Bisericii patriarhale determină argumentele
de tratat în adunarea patriarhală.
§ 2. Patriarhul este cel care, prin comisii oportune şi consultări prealabile, se îngrijeşte ca
toate chestiunile să fie pregătite corespunzător şi să fie trimise din timp membrilor adunării.
Can. 145 - Adunarea patriarhală va avea propriile statute aprobate de Sinodul Episcopilor
Bisericii patriarhale, care să conţină normele necesare pentru atingerea scopului adunării.

CAPITOLUL VIII
DESPRE TERITORIUL BISERICII PATRIARHALE
I DESPRE PUTEREA PATRIARHULUI I A SINOADELOR ÎN AFARA ACESTUI
TERITORIU
Can. 146 - § 1. Teritoriul Bisericii pe care o prezidează Patriarhul se extinde la acele regiuni
în care se respectă ritul propriu al aceleiaşi Biserici şi în care Patriarhul a dobândit dreptul
legitim de a înfiinţa provincii, eparhii şi exarhate.
§ 2. Dacă apar dubii în privinţa limitelor teritoriului Bisericii patriarhale, sau dacă este vorba
despre schimbarea lor, Sinodul Episcopilor Bisericii patriarhale este cel care cercetează acest
caz, după audierea autorităţii administrative superioare a fiecărei Biserici sui iuris interesată;
după ce cazul a fost discutat în acelaşi Sinod, va depune o petiţie bine alcătuită Pontifului Roman
despre rezolvarea dubiului sau despre schimbarea limitelor; numai acestuia îi revine dreptul de a
pune capăt dubiului în mod autentic sau de a emite decret privind schimbarea limitelor.
Can. 147 - În limitele teritoriului Bisericii patriarhale puterea Patriarhului şi a Sinoadelor este
exercitată nu numai asupra tuturor credincioşilor creştini înscrişi în aceeaşi Biserică, ci şi asupra
tuturor celorlalţi care nu au un Ierarh al locului al propriei Biserici sui iuris constituit în acelaşi
teritoriu; aceştia, deşi rămân înscrişi propriei lor Biserici, sunt încredinţaţi Ierarhului locului
aceleiaşi Biserici patriarhale, rămânând neschimbat can. 916, § 5.
Can. 148 - § 1. Patriarhul are dreptul şi îndatorirea de a obţine informaţiile necesare
referitoare la credincioşii creştini care locuiesc în afara limitelor teritoriului Bisericii pe care o
prezidează, chiar printr-un Vizitator trimis de el, cu consensul Scaunului Apostolic.
§ 2. Vizitatorul, înainte de începerea sarcinii sale, se va prezenta Episcopului eparhial al
acestor credincioşi creştini şi îi va arăta scrisoarea de numire.
§ 3. Făcută fiind vizita, Vizitatorul va trimite un raport Patriarhului, care, după ce a discutat
despre aceasta în Sinodul Episcopilor Bisericii patriarhale, poate propune Scaunului Apostolic
mijloacele potrivite, ca pretutindeni să fie prevăzute tutelarea şi incrementarea binelui spiritual al
credincioşilor creştini ai Bisericii pe care o prezidează, chiar şi prin înfiinţarea de parohii,
exarhate sau eparhii proprii.
20

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 149 - Pentru a îndeplini funcţia de Episcop eparhial, de Episcop coadjutor, sau de
Episcop auxiliar în afara limitelor teritoriului Bisericii patriarhale, Sinodul Episcopilor Bisericii
patriarhale alege, conform normei canoanelor referitoare la alegerea Episcopilor, câţiva
candidaţi, cel puţin trei, şi îi propune spre numire Pontifului Roman, prin intermediul
Patriarhului; toţi cei care în oarecare mod au cunoscut rezultatul alegerii vor păstra secretul, chiar
şi faţă de candidaţi.
Can. 150 - § 1. Episcopii constituiţi în afara limitelor teritoriului Bisericii patriarhale au toate
drepturile şi obligaţiile sinodale ale celorlalţi Episcopi ai aceleiaşi Biserici, rămânând neschimbat
can. 102, § 2.
§ 2. Legile emise de Sinodul Episcopilor Bisericii patriarhale şi promulgate de Patriarh, dacă
sunt legi liturgice, sunt în vigoare pretutindeni; dacă însă sunt legi disciplinare, sau dacă este
vorba despre celelalte decizii ale Sinodului, au putere juridică în interiorul limitelor teritoriului
Bisericii patriarhale.
§ 3. Episcopii eparhiali, constituiţi în afara limitelor teritoriului Bisericii patriarhale, vor
atribui valoare juridică legilor disciplinare şi tuturor celorlalte decizii sinodale care nu depăşesc
competenţa lor, în propriile eparhii; dacă însă aceste legi sau decizii au fost aprobate de către
Scaunul Apostolic, atunci ele au valoare juridică pretutindeni.

21

307

308

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL V
DESPRE BISERICILE ARHIEPISCOPALE MAJORE
Can. 151 - Arhiepiscopul major este Mitropolitul unui Sediu determinat sau recunoscut de
către autoritatea supremă a Bisericii; acesta prezidează o întreagă Biserică orientală sui iuris care
nu este investită cu titlul patriarhal.
Can. 152 - Ceea ce se spune în dreptul comun despre Bisericile Patriarhale sau despre
Patriarh, se înţelege că se va aplica şi Bisericilor arhiepiscopale majore şi Arhiepiscopilor majori,
exceptând cazul în care este prescris altfel în mod expres de către dreptul comun sau rezultă din
natura lucrurilor.
Can. 153 - § 1. Arhiepiscopul major este ales după norma cann. 63-74.
§ 2. Sinodul Episcopilor Bisericii arhiepiscopale majore, după acceptarea celui ales, trebuie să
înştiinţeze Pontiful Roman despre alegerea canonică săvârşită, printr-o scrisoare sinodală; însuşi
cel ales trebuie să ceară de la Pontiful Roman confirmarea alegerii sale, printr-o scrisoare scrisă
de mâna proprie.
§ 3. Cel ales, după obţinerea confirmării, trebuie să facă profesiunea de credinţă şi
promisiunea de a îndeplini cu fidelitate funcţia sa, în faţa Sinodului Episcopilor Bisericii
arhiepiscopale majore, după care se va proceda la proclamarea şi înscăunarea sa; dacă însă cel
ales încă nu este hirotonit Episcop, înscăunarea nu poate fi făcută în mod valid înainte ca cel ales
să fi primit hirotonirea episcopală.
§ 4. Dacă, în schimb, confirmarea este negată, noua alegere se va face în limitele de timp
stabilite de Pontiful Roman.
Can. 154 - Arhiepiscopii majori obţin precedenţa de onoare imediat după Patriarhi, în
Biserica arhiepiscopală majoră, după ordinea înfiinţării Bisericii pe care o prezidează.

22

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL VI
DESPRE BISERICILE MITROPOLITANE I CELELALTE BISERICI SUI IURIS
CAPITOLUL I
DESPRE BISERICILE MITROPOLITANE SUI IURIS
Can. 155 - § 1. Mitropolitul unui sediu determinat, numit de Pontiful Roman şi ajutat
conform normei dreptului de un Consiliu al Ierarhilor, prezidează Biserica mitropolitană sui
iuris.
§ 2. Este de competenţa exclusivă a autorităţii supreme a Bisericii să înfiinţeze Biserici
mitropolitane sui iuris, să le mute, să le desfiinţeze şi să le circumscrie teritoriul în limite
determinate.
Can. 156 - § 1. În decurs de trei luni de la hirotonirea episcopală sau, dacă a fost deja
hirotonit Episcop, de la înscăunare, Mitropolitul este obligat să ceară Pontifului Roman paliul,
care este semnul puterii sale mitropolitane şi al comuniunii depline a Bisericii mitropolitane sui
iuris cu Pontiful Roman.
§ 2. Înainte de punerea paliului, Mitropolitul nu poate convoca Consiliul Ierarhilor şi nici
hirotoni Episcopi.
Can. 157 - § 1. Puterea care îi revine Mitropolitului, conform normei dreptului, asupra
Episcopilor şi a celorlalţi credincioşi creştini ai Bisericii mitropolitane pe care o prezidează, este
ordinară şi proprie, însă atât de personală încât el nu poate constitui un Vicar pentru întreaga
Biserică mitropolitană sui iuris, sau să-şi delege cuiva puterea pentru totalitatea cazurilor.
§ 2. Puterea Mitropolitului şi a Consiliului Ierarhilor este exercitată în mod valid numai în
interiorul limitelor teritoriului Bisericii mitropolitane sui iuris.
§ 3. În toate treburile juridice ale Bisericii mitropolitane sui iuris, Mitropolitul o reprezintă în
persoană.
Can. 158 - § 1. Sediul Bisericii mitropolitane sui iuris este în oraşul principal de la care îşi ia
titlul Mitropolitul, care prezidează aceeaşi Biserică.
§ 2. Mitropolitul are în eparhia încredinţată lui aceleaşi drepturi şi obligaţii ca Episcopul
eparhial în eparhia sa.
Can. 159 - Mitropolitul, în Biserica mitropolitană sui iuris pe care o prezidează, pe lângă ceea
ce îi este atribuit de dreptul comun sau de dreptul particular stabilit de Pontiful Roman, este
competent:
1° să hirotonească şi să înscăuneze Episcopii aceleiaşi Biserici la timpul determinat de drept;
2° să convoace Consiliul Ierarhilor conform normei dreptului, să stabilească în mod oportun
chestiunile de tratat în cadrul acestuia, să-l prezideze şi, în plus, să-l transfere, să-l prelungească,
să-l suspende şi să-l dizolve;
3° să înfiinţeze tribunalul mitropolitan;
4° să vegheze astfel încât credinţa şi disciplina bisericească să fie respectate cu grijă;
5° să îndeplinească vizita canonică în eparhii, dacă Episcopul eparhial a neglijat-o;
6° să numească Administratorul eparhiei în cazul prevăzut de can. 221, n. 4;
7° să-l numească sau să-l confirme pe cel care a fost propus sau ales în mod legitim pentru o
funcţie, dacă Episcopul eparhial, fără să fi fost reţinut de un impediment just, a omis să facă
acest lucru în timpul stabilit de drept; de asemenea, să numească economul eparhial, dacă
Episcopul eparhial, după ce a fost admonestat, a neglijat numirea;

23

309

310

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

8° să comunice actele Pontifului Roman Episcopilor eparhiali şi altora, cărora li se cuvine,
exceptând cazul în care Scaunul Apostolic s-a îngrijit direct; de asemenea să se îngrijească de
executarea fidelă a prescrierilor cuprinse în aceste acte.
Can. 160 - În treburile extraordinare sau care comportă o dificultate deosebită, Episcopii
eparhiali nu vor omite să-l audieze pe Mitropolit, iar Mitropolitul pe Episcopii eparhiali.
Can. 161 - Mitropolitul va fi pomenit în Divina Liturghie şi în laudele divine, după Pontiful
Roman, de către toţi Episcopii şi ceilalţi clerici, conform prescrierilor cărţilor liturgice.
Can. 162 - Mitropolitul trebuie să-l pomenească pe Pontiful Roman, în semn de comuniune
deplină cu el, în Divina Liturghie şi în laudele divine, conform prescrierilor cărţilor liturgice şi să
aibă grijă ca acest lucru să fie făcut cu fidelitate de către toţi Episcopii şi ceilalţi clerici ai
Bisericii mitropolitane pe care o prezidează.
Can. 163 - Mitropolitul va avea obiceiul de a frecventa Pontiful Roman; însă vizita pe care
trebuie să o facă la fiecare cinci ani, conform normei can. 208, § 2, să fie făcută, pe cât posibil,
împreună cu toţi Episcopii Bisericii mitropolitane pe care o prezidează.
Can. 164 - § 1. La Consiliul Ierarhilor trebuie convocaţi toţi şi numai Episcopii hirotoniţi ai
aceleiaşi Biserici mitropolitane sui iuris oriunde ar fi constituiţi, cu excepţia celor menţionaţi în
can. 953, § 1, sau a celor care sunt pedepsiţi cu pedepse canonice, menţionaţi în cann. 1433 şi
1434; Episcopii altei Biserici sui iuris pot fi invitaţi numai ca oaspeţi, dacă cea mai mare parte a
membrilor Consiliului Ierarhilor hotărăsc astfel.
§ 2. În Consiliul Ierarhilor au vot deliberativ Episcopii eparhiali şi Episcopii coadjutori; în
schimb, ceilalţi Episcopi ai Bisericii mitropolitane sui iuris pot avea acest vot dacă acest lucru
este stabilit în mod expres în dreptul particular.
Can. 165 - § 1. Toţi Episcopii convocaţi în mod legitim la Consiliul Ierarhilor au obligaţia
gravă de a participa la acelaşi Consiliu, cu excepţia celor care au renunţat deja la funcţia lor.
§ 2. Dacă vreun Episcop este reţinut de un impediment just, va prezenta în scris motivele sale
Consiliului Ierarhilor; despre legitimitatea impedimentului vor decide Episcopii care au vot
deliberativ şi care sunt prezenţi la locul stabilit la începutul sesiunilor Consiliului.
§ 3. Nici un membru al Consiliului Ierarhilor nu poate trimite în locul său un procurator şi
nimeni nu poate avea mai multe voturi.
§ 4. Odată început Consiliul Ierarhilor, nici unuia dintre cei care trebuie să fie prezenţi nu îi
este permis să-l părăsească, decât pentru o cauză justă, aprobată de preşedintele Consiliului.
Can. 166 - § 1. Fiecare sesiune a Consiliului Ierarhilor este canonică şi, în plus, fiecare
scrutin în parte este valid dacă este prezentă majoritatea Episcopilor care au obligaţia de a
participa la Consiliul Ierarhilor, exceptând cazul în care dreptul particular cere o prezenţă mai
mare.
§ 2. Consiliul Ierarhilor decide asupra chestiunilor cu majoritatea absolută a voturilor dintre
cei care au vot deliberativ şi sunt prezenţi.
Can. 167 - § 1. Rămânând neschimbate canoanele în care este vorba în mod expres de puterea
Consiliului Ierarhilor de a da legi şi norme, acest Consiliu poate să le dea şi în cazurile în care
dreptul comun trimite chestiunea la dreptul particular al unei Biserici sui iuris.
§ 2. Mitropolitul va înştiinţa cât mai repede Scaunul Apostolic despre legile şi normele date
de Consiliul Ierarhilor; legile şi normele nu pot fi promulgate valid înainte ca Mitropolitul să fi
primit o notificare scrisă de la Scaunul Apostolic care să ateste primirea actelor Consiliului;
Mitropolitul va înştiinţa Scaunul Apostolic şi în ce priveşte celelalte săvârşite în Consiliul
Ierarhilor.
24

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Mitropolitul este cel care se îngrijeşte de promulgarea legilor şi de publicarea deciziilor
Consiliului Ierarhilor.
§ 4. Rămânând neschimbate canoanele în care este vorba în mod expres de actele
administrative ale Mitropolitului care prezidează o Biserică mitropolitană sui iuris, este de
datoria sa să împlinească şi acele acte administrative care sunt încredinţate de dreptul comun
autorităţii administrative superioare a Bisericii sui iuris, însă totuşi cu consimţământul
Consiliului Ierarhilor.
Can. 168 - În ceea ce priveşte numirea Mitropolitului şi a Episcopilor, Consiliul Ierarhilor va
alcătui pentru fiecare caz o listă cu cel puţin trei candidaţi, cei mai potriviţi,şi o va trimite
Scaunului Apos-tolic, respectând secretul şi faţă de candidaţi; pentru a alcătui această listă,
membrii Consiliului Ierarhilor, dacă consideră oportun acest lucru, pot cere părerea unor preoţi
sau altor credincioşi creştini care se disting prin înţelepciune, cu privire la necesităţile Bisericii şi
la însuşirile speciale ale candidatului la episcopat.
Can. 169 - Consiliul Ierarhilor se va îngriji să ia măsuri în privinţa necesităţilor pastorale ale
credincioşilor creştini şi poate stabili, în ce priveşte aceste chestiuni, ceea ce consideră oportun
pentru promovarea dezvoltării credinţei, pentru favorizarea activităţii pastorale comune, pentru
reglementarea obiceiurilor, pentru respectarea ritului propriu precum şi a disciplinei bisericeşti
comune.
Can. 170 - Consiliul Ierarhilor se va ţine cel puţin o dată pe an şi de fiecare dată când este
cerut de împrejurări speciale, sau când sunt de rezolvat chestiuni rezervate prin dreptul comun
acestui Consiliu sau când, pentru a le duce la îndeplinire, se cere consimţământul aceluiaşi
Consiliu.
Can. 171 - Consiliul Ierarhilor îşi va alcătui statutele ce vor fi transmise Scaunului Apostolic,
în care se va prevedea despre secretariatul Consiliului, despre comisiile pregătitoare, despre
ordinea procedurală precum şi despre alte mijloace care permit o urmărire mai eficientă a
scopului.
Can. 172 - În Biserica mitropolitană sui iuris, adunarea, conform normei cann. 140-145, va fi
convocată cel puţin o dată la cinci ani; ceea ce acolo se spune despre Patriarh, este de
competenţa Mitropolitului.
Can. 173 - § 1. Când este vacant Scaunul mitropolitan în Bisericile mitropolitane sui iuris:
1° Administratorul Bisericii mitropolitane sui iuris este Episcopul eparhial al aceleiaşi
Biserici, cel mai în vârstă în hirotonirea episcopală; acesta îl va înştiinţa cât mai repede pe
Pontiful Roman despre vacanţa Scaunului mitropolitan;
2° puterea ordinară a Mitropolitului trece la Administratorul Bisericii mitropolitane sui iuris,
excluse fiind toate cele ce nu pot fi îndeplinite decât cu consimţământul Consiliului Ierarhilor;
3° în timp ce Scaunul mitropolitan este vacant nu se va face nici o inovaţie.
§ 2. Atunci când în aceste Biserici un Scaun mitropolitan este împiedicat, se va respecta ceea
ce s-a stabilit cu privire la Scaunul patriarhal împiedicat în can. 132, § 1; ceea ce acolo este spus
despre Patriarh, este de competenţa Mitropolitului.
§ 3. Cu privire la scaunul vacant sau împiedicat al eparhiei Mitropolitului, se vor respecta
cann. 221-233.

25

311

312

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL II
DESPRE CELELALTE BISERICI SUI IURIS
Can. 174 - Biserica sui iuris care nu este nici patriarhală, nici arhiepiscopală majoră, nici
mitropolitană, este încredinţată Ierarhului care o prezidează conform normei dreptului comun şi a
dreptului particular stabilit de Pontiful Roman.
Can. 175 - Aceste Biserici depind imediat de Scaunul Apostolic; însă drepturile şi obligaţiile
prevăzute în can. 159, nn. 3-8, le exercită Ierarhul delegat de Scaunul Apostolic.
Can. 176 - Dacă dreptul comun trimite ceva la dreptul particular sau la autoritatea
administrativă superioară a Bisericii sui iuris, autoritatea competentă în aceste Biserici este
Ierarhul care o prezidează conform normei dreptului, cu consimţământul Scaunului Apostolic,
exceptând cazul în care este stabilit în mod expres altfel.

26

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL VII
DESPRE EPARHII I EPISCOPI
CAPITOLUL I
DESPRE EPISCOPI
Can. 177 - § 1. (= 369) Eparhia este o parte din poporul lui Dumnezeu, încredinţată grijii
pastorale a Episcopului, în cooperare cu preoţii săi, astfel încât, ataşată de Păstorul său şi unită de
el în Sfântul Spirit, prin Evanghelie şi Euharistie, să constituie o Biserică particulară, în care este
cu adevărat prezentă şi lucrează Biserica lui Hristos, una, sfântă, catolică şi apostolică.
§ 2. La întemeierea, schimbarea şi suprimarea eparhiilor, în limitele teritoriului Bisericii
patriarhale, se va respecta can. 85, § 1; în celelalte cazuri, întemeierea, schimbarea şi suprimarea
eparhiilor este doar de competenţa Scaunului Apostolic.
Can. 178 - (cf 381) Episcopul eparhial, adică cel căruia îi este încredinţată eparhia spre
păstorire în nume propriu, o guvernează ca vicar şi trimis al lui Hristos; puterea pe care o
exercită acesta personal în numele lui Hristos, este proprie, ordinară şi imediată, chiar dacă în
ultimă instanţă exercitarea aceleiaşi puteri este guvernată de autoritatea supremă a Bisericii şi
poate fi circumscrisă în anumite limite, pentru utilitatea Bisericii sau a credincioşilor creştini.
Can. 179 - (cf 376) Episcopii cărora nu le-a fost încredinţată o eparhie de guvernat, în nume
propriu, orice altă funcţie exercită sau au exercitat în Biserică, se numesc Episcopi titulari.
Art. I
Despre alegerea Episcopilor
Can. 180 - (cf 378) Pentru ca cineva să fie considerat apt pentru episcopat se cere:
1° să se distingă prin credinţă fermă, ţinută morală bună, evlavie, râvnă pentru suflete şi
înţelepciune;
2° să se bucure de un bun renume;
3° să nu fie ţinut de legătura căsătoriei;
4° să aibă vârsta de cel puţin treizeci şi cinci de ani;
5° să fie constituit în hirotonirea preoţească de cel puţin cinci ani;
6° să fie doctor sau licenţiat sau cel puţin expert într-o ştiinţă sacră oarecare.
Can. 181 - § 1. Episcopii, în limitele teritoriului Bisericii patriarhale, sunt desemnaţi pentru
un scaun eparhial vacant sau pentru a îndeplini o altă funcţie oarecare prin alegere canonică,
conform normei cann. 947-957, exceptând cazul în care dreptul comun prevede altfel.
§ 2. Ceilalţi Episcopi sunt numiţi de Pontiful Roman, rămânând neschimbate cann. 149 şi 168.
Can. 182 - § 1. Numai membrii Sinodului Episcopilor Bisericii patriarhale pot propune
candidaţii apţi pentru episcopat; acestora le revine de asemenea sarcina de a aduna, conform
normei dreptului particular, informaţiile şi documentele care sunt necesare pentru a confirma
aptitudinile candidaţilor, după ce au audiat, dacă consideră oportun acest lucru, în secret şi
individual, câţiva preoţi sau chiar şi alţi credincioşi creştini distinşi prin înţelepciune şi viaţă
creştină deosebită.
§ 2. Episcopii vor comunica Patriarhului informaţiile în timp util, înainte de convocarea
Sinodului Episcopilor Bisericii patriarhale, iar Patriarhul - adăugând, dacă este cazul, informaţii
proprii - va trimite chestiunea tuturor membrilor Sinodului.
§ 3. Exceptând cazul în care dreptul particular aprobat de Pontiful Roman prevede altfel,
Sinodul Episcopilor Bisericii patriarhale va examina numele candidaţilor şi va alcătui prin vot
27

313

314

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

secret lista candidaţilor, care va fi trimisă de Patriarh Scaunului Apostolic pentru a obţine
consensul Pontifului Roman.
§ 4. Consensul Pontifului Roman, odată dat pentru fiecare candidat în parte, este valabil până
când va fi revocat în mod explicit, caz în care numele candidatului va fi şters de pe listă.
Can. 183 - § 1. Convocarea canonică fiind făcută, dacă două treimi din Episcopii care au
obligaţia de a participa la Sinodul Episcopilor Bisericii patriarhale sunt prezenţi la locul
desemnat, lăsaţi la o parte cei care sunt reţinuţi de un impediment legitim, Sinodul va fi declarat
canonic şi se poate trece la alegere.
§ 2. Episcopii îl vor alege în mod liber pe cel care, în faţa Domnului, îl consideră mai demn şi
apt.
§ 3. Pentru alegere se cere majoritatea absolută a voturilor celor care sunt prezenţi; după trei
votări fără rezultat, la a patra votare voturile vor fi date numai celor doi candidaţi care la a treia
votare au primit majoritatea voturilor.
§ 4. Dacă din cauza parităţii voturilor la a treia sau la a patra votare nu reiese cine este
candidatul pentru noua votare sau cine a fost ales, paritatea se elimină în favoarea celui care este
mai în vârstă în hirotonirea preoţească; dacă nici unul nu îi precede pe ceilalţi în hirotonirea
preoţească, atunci acela care este mai în vârstă.
Can. 184 - § 1. Dacă alesul este între cei cuprinşi în lista candidaţilor pentru care Pontiful
Roman şi-a dat deja consensul, Patriarhul îi va comunica celui ales, în secret, alegerea făcută.
§ 2. Dacă cel ales a acceptat alegerea, Patriarhul va înştiinţa informeze imediat Scaunul
Apostolic despre acceptarea alegerii şi despre ziua proclamării.
Can. 185 - § 1. Dacă alesul nu este între cei cuprinşi în lista candidaţilor, Patriarhul va
înştiinţa imediat Scaunul Apostolic despre alegerea făcută pentru a obţine consensul Pontifului
Roman, păstrându-se secretul de către toţi aceia care în vreun fel au ajuns să cunoască rezultatul
votării, chiar şi faţă de ales, până când a ajuns la Patriarh ştirea consensului.
§ 2. Obţinut consensul Pontifului Roman, Patriarhul îi va comunica în secret celui ales
alegerea şi va acţiona conform normei can. 184,§ 2.
Can. 186 - § 1. Dacă Sinodul Episcopilor Bisericii patriarhale nu se poate reuni, Patriarhul,
după consultarea Scaunului Apostolic, va cere voturile Episcopilor printr-o scrisoare; în acest
caz, pentru validitatea actului, Patriarhul trebuie să se folosească de opera a doi Episcopi
cercetători, care vor fi desemnaţi conform normei dreptului particular sau, dacă lipseşte, de către
Patriarh cu consimţământul Sinodului permanent.
§ 2. Cercetătorii, păstrând secretul, vor deschide scrisorile Episcopilor, vor număra voturile,
vor întocmi relatarea scrisă privind scrutinul desfăşurat şi o vor semna împreună cu Patriarhul.
§ 3. Dacă unul dintre candidaţi a obţinut în acest unic scrutin majoritatea absolută a voturilor
membrilor Sinodului, va fi considerat ales, iar Patriarhul va proceda conform normei can. 184
sau 185; în caz contrar va înainta chestiunea Scaunului Apostolic.
Can. 187 - § 1. Oricui, care este promovat la episcopat, îi este necesară prevederea canonică
prin care este constituit Episcop eparhial al unei eparhii determinate sau prin care îi este
încredinţată o altă sarcină determinată, în Biserică.
§ 2. (cf 380) Candidatul, înainte de hirotonirea episcopală, va face mărturisirea de credinţă şi
de asemenea promisiunea de ascultare faţă de Pontiful Roman, iar în Bisericile patriarhale, şi
promisiunea de ascultare faţă de Patriarh, în cele în care este supus Patriarhului, conform normei
dreptului.
Can. 188 - § 1. (= 379) Exceptând cazul în care este reţinut de un impediment legitim, cel
care va fi promovat la episcopat trebuie, în decurs de trei luni din ziua proclamării, dacă este

28

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

vorba de cel ales, sau de la primirea scrisorii apostolice, dacă este vorba de un numit, să
primească hirotonirea episcopală.
§ 2. (= 382 § 2) Episcopul eparhial trebuie să ia în posesiune canonică eparhia în decurs de
patru luni de la alegerea sau numirea sa.
Can. 189 - § 1. Episcopul eparhial intră în posesiunea canonică a eparhiei prin înscăunarea
legitimă, [ocazie] în care scrisoarea apostolică sau patriarhală de prevedere canonică se citeşte în
public.
§ 2. Despre înscăunarea săvârşită se va întocmi un document care trebuie semnat de către
însuşi Episcopul eparhial împreună cu cancelarul şi cel puţin doi martori, şi va fi păstrat în curia
eparhială.
§ 3. (= 382 § 1) Înainte de înscăunare, Episcopul eparhial nu se va amesteca, cu nici un drept,
nici prin sine însuşi şi nici prin altcineva, în conducerea eparhiei; dacă însă are vreo funcţie în
eparhie, o poate păstra şi exercita.
Art. II
Despre drepturile şi îndatoririle Episcopilor eparhiali
Can. 190 - (= 393) În toate problemele juridice ale eparhiei Episcopul eparhial o reprezintă
prin persoana sa.
Can. 191 - § 1. (= 391) Episcopul eparhial este cel care conduce eparhia care îi este
încredinţată, cu putere legislativă, executivă şi judecătorească.
§ 2. Episcopul eparhial exercită puterea legislativă prin el însuşi; exercită puterea executivă
fie prin el, fie prin Protosincel sau Sinceli, iar puterea judecătorească fie prin el, fie prin Vicarul
judecătoresc şi judecători.
Can. 192 - § 1. (cf 383 § 1) În exercitarea funcţiei sale pastorale, Episcopul eparhial se va
îngriji de toţi credincioşii creştini încredinţaţi lui, indiferent de vârstă, de stare, de naţiune sau de
Biserică sui iuris, fie că locuiesc în teritoriul eparhiei, fie că trăiesc acolo temporar, îndreptânduse cu suflet apostolic spre cei care, prin starea lor de viaţă, nu pot beneficia suficient de grija
pastorală ordinară, precum şi spre cei care s-au îndepărtat de practicarea religiei.
§ 2. Episcopul eparhial se va îngriji în mod special ca toţi credincioşii creştini încredinţaţi
grijii sale să favorizeze unitatea între creştini, potrivit principiilor aprobate de Biserică.
§ 3. (§ 4) Episcopul eparhial îi va considera încredinţaţi sieşi, în Domnul, şi pe cei nebotezaţi,
şi se va îngriji să strălucească şi pentru ei caritatea lui Hristos, prin mărturia credincioşilor
creştini care trăiesc în comuniunea bisericească.
§ 4. (= 384 a) Episcopul eparhial îi va urmări cu deosebită grijă pe preoţi, îi va audia ca
ajutoare şi consilieri, le va apăra drepturile şi va avea grijă să-şi îndeplinească obligaţiile
specifice stării lor şi să aibă la dispoziţie mijloacele şi instituţiile de care au nevoie pentru
cultivarea vieţii spirituale şi intelectuale.
§ 5. (cf 384 b) Episcopul eparhial va căuta să ia măsuri, conform normei dreptului, pentru o
subzistenţă corespunzătoare, pentru prevederea şi siguranţa socială corespunzătoare, precum şi
pentru asistenţa sanitară a clericilor şi a familiilor lor, dacă sunt căsătoriţi.
Can. 193 - § 1. (cf 384 b) Episcopul eparhial în a cărui grijă au fost încredinţaţi credincioşii
creştini ai unei alte Biserici sui iuris, are obligaţia gravă să ia toate măsurile pentru ca aceşti
credincioşi creştini să păstreze ritul propriei Biserici, să-l cultive şi să-l respecte după puterile lor
şi să favorizeze relaţiile cu autoritatea superioară a aceleiaşi Biserici.
§ 2. (= 383 § 2) Episcopul eparhial va prevedea măsuri pentru necesităţile spirituale ale
acestor credincioşi creştini, pe cât posibil, prin preoţii sau parohii aceleiaşi Biserici sui iuris şi

29

315

316

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

chiar prin credincioşii creştini, sau chiar printr-un Sincel, constituit pentru îngrijirea acestor
credincioşi creştini.
§ 3. Episcopii eparhiali care constituie astfel de preoţi, de parohi sau Sinceli pentru grija
credincioşilor creştini ai Bisericilor patriarhale, vor lua legătura cu Patriarhii cei interesaţi şi,
dacă sunt de acord, vor acţiona prin propria autoritate, înştiinţând cât mai repede Scaunul
Apostolic; dacă însă Patriarhii nu sunt de acord, indiferent din ce motiv, chestiunea va fi
transmisă Scaunului Apostolic.
Can. 194 - (= 383 § 2) Episcopul eparhial poate acorda demnităţi clericilor supuşi lui, excluşi
fiind toţi ceilalţi, însă oricum conform normelor dreptului particular al propriei Biserici sui iuris.
Can. 195 - (= 385) Episcopul eparhial va sprijini la maxim vocaţiile sacerdotale, diaconale,
monahale şi ale celorlalţi membri ai institutelor de viaţă consacrată şi misionare.
Can. 196 - § 1. (= 386 § 1) Episcopul eparhial are obligaţia de a propune şi de a explica
credincioşilor creştini adevărurile de credinţă care trebuie crezute şi aplicate în practică,
predicând el însuşi frecvent; de asemenea, se va îngriji să fie respectate cu toată grija prescrierile
dreptului care privesc slujirea cuvântului lui Dumnezeu, mai ales omilia şi instruirea catehetică,
în aşa fel încât tuturor să le fie transmisă în întregime doctrina creştină.
§ 2. Episcopul eparhial va apăra cu fermitate integritatea şi unitatea credinţei.
Can. 197 - (= 387) Episcopul eparhial, conştient de obligaţia sa de a oferi exemplu de
sfinţenie în caritate, umilinţă şi simplitate a vieţii, se va angaja prin toate mijloacele să
promoveze sfinţenia credincioşilor creştini, după vocaţia proprie fiecăruia şi, întrucât este
principalul administrator al tainelor lui Dumnezeu, se va strădui astfel încât credincioşii creştini
încredinţaţi grijii sale să crească în har prin frecventarea sacramentelor şi mai ales prin
participarea la Divina Liturghie şi, în plus, să cunoască pe deplin misterul pascal şi să-l trăiască
astfel încât să formeze un Trup unic în unitatea carităţii lui Hristos.
Can. 198 - (cf 388) Episcopul eparhial va celebra frecvent Divina Liturghie pentru poporul
eparhiei încredinţate lui; de asemenea, trebuie să celebreze şi în zilele prescrise de dreptul
particular al propriei Biserici sui iuris.
Can. 199 - § 1. (cf 835 § 1) Episcopul eparhial, în calitate de conducător, promotor şi apărător
al întregii vieţi liturgice în eparhia încredinţată lui, se va îngriji ca aceasta să fie sprijinită cât mai
mult posibil şi să fie organizată după prescrierile şi obiceiurile legitime propriei Biserici sui iuris.
§ 2. (cf 503) Episcopul eparhial se va îngriji ca în propria biserică catedrală să se celebreze cel
puţin o parte a laudelor divine, chiar zilnic, conform obiceiurilor legitime ale propriei Biserici sui
iuris; de asemenea, ca în fiecare parohie să se celebreze laudele divine, pe cât posibil în zilele de
duminică şi de sărbătoare, ca şi la solemnităţile deosebite şi în ajunul lor.
§ 3. (cf 389) Episcopul eparhial va conduce frecvent laudele divine în biserica catedrală sau în
altă biserică, mai ales în zilele de sărbătoare de poruncă şi la alte solemnităţi, când participă o
parte notabilă din popor.
Can. 200 - (cf 390) Este de datoria Episcopului eparhial să celebreze în toată eparhia
funcţiunile sacre care, conform prescrierilor cărţilor liturgice, vor fi celebrate de el însuşi în mod
solemn, îmbrăcat cu toate însemnele pontificale, nu însă şi în afara limitelor propriei eparhii, fără
consimţământul expres sau cel puţin presupus în mod raţional al Episcopului eparhial.
Can. 201 - § 1. (= 392) Întrucât Episcopul eparhial trebuie să apere unitatea Bisericii
universale, are obligaţia de a promova disciplina bisericească comună precum şi de a stărui
pentru respectarea tuturor legilor bisericeşti şi a obiceiurilor legitime.
30

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Episcopul eparhial va veghea să nu se strecoare abuzuri în disciplina bisericească, mai
ales în ceea ce priveşte slujirea cuvântului lui Dumnezeu, celebrarea sacramentelor şi
sacramentalelor, cultul lui Dumnezeu şi al Sfinţilor, în îndeplinirea voinţelor pioase.
Can. 202 - Episcopii eparhiali ai mai multor Biserici sui iuris, care îşi exercită puterea în
acelaşi teritoriu, se vor îngriji să favorizeze unitatea de acţiune, împreunându-şi părerile în
întâlniri periodice şi, unindu-şi forţele, să susţină operele comune îndreptate spre un progres mai
potrivit binelui religiei şi supravegherea mai eficientă a disciplinei bisericeşti.
Can. 203 - § 1. (= 394) Episcopul eparhial va favoriza în eparhie diferitele forme de apostolat
şi se va îngriji să coordoneze sub conducerea sa toate operele de apostolat, respectând specificul
propriu în toată eparhia sau în districtele ei particulare.
§ 2. Episcopul eparhial va stărui asupra obligaţiei pe care o au credincioşii creştini de a
practica apostolatul în funcţie de starea şi aptitudinile fiecăruia, şi îi va îndemna, în funcţie de
necesităţile locului şi timpului, să participe la diferitele opere de apostolat şi să le susţină.
§ 3. Episcopul eparhial va promova asociaţiile credincioşilor creştini care urmăresc direct sau
indirect un scop spiritual întemeindu-le, aprobându-le, lăudându-le sau recomandându-le, dacă
aşa este mai potrivit, conform normei dreptului.
Can. 204 - § 1. (= 395) Episcopul eparhial, chiar dacă are Episcop coadjutor sau Episcop
auxiliar, are obligaţia de a locui în propria eparhie.
§ 2. Exceptând cazul în care obligaţiile cer în mod legitim absenţa din propria eparhie,
Episcopul eparhial poate să lipsească din eparhia sa, pentru motive întemeiate, în fiecare an, nu
mai mult de o lună neîntreruptă sau întreruptă, cu condiţia să aibă grijă ca, prin absenţa sa,
eparhia să nu sufere vreo daună.
§ 3. În zilele solemnităţilor principale stabilite de dreptul particular, conform tradiţiei propriei
Biserici sui iuris, Episcopul eparhial nu va lipsi din eparhia proprie decât pentru un motiv grav.
§ 4. Dacă un Episcop eparhial care îşi exercită puterea în limitele teritoriului Bisericii
patriarhale a fost absent în mod nelegitim mai mult de şase luni din eparhia încredinţată lui,
Patriarhul va înainta imediat chestiunea Pontifului Roman; în celelalte cazuri o va face
Mitropolitul sau, dacă însuşi Mitropolitul a fost absent în mod nelegitim, o va face Episcopul
eparhial cel mai în vârstă în hirotonirea episcopală, supus aceluiaşi Mitropolit.
Can. 205 - § 1. (= 396 § 1) Episcopul eparhial are obligaţia să facă vizite canonice anuale în
întreaga eparhie sau într-o parte din ea, astfel încât cel puţin tot la cinci ani să viziteze canonic
întreaga eparhie personal sau, dacă este împiedicat în mod legitim, prin intermediul Episcopului
coadjutor sau a Episcopului auxiliar, sau prin intermediul Protosincelului sau a Sincelului, sau
prin intermediul unui alt preot.
§ 2. (= 397) Sunt supuse vizitei canonice a Episcopului eparhial persoanele, institutele
catolice, lucrurile şi locurile sacre care sunt în limitele eparhiei.
§ 3. Episcopul eparhial îi poate vizita pe membrii institutelor călugăreşti sau ai societăţilor de
viaţă comună după model călugăresc, de drept pontifical sau patriarhal şi casele lor numai în
cazurile prevăzute în mod expres de drept.
Can. 206 - § 1. (cf 399 § 1) Episcopul eparhial care îşi exercită puterea în limitele teritoriului
Bisericii patriarhale are obligaţia de a prezenta Patriarhului la fiecare cinci ani o dare de seamă
despre starea eparhiei încredinţate lui, după modul stabilit de Sinodul Episcopilor Bisericii
patriarhale; Episcopul va trimite cât mai repede o copie a dării de seamă Scaunului Apostolic.
§ 2. Ceilalţi Episcopi eparhiali trebuie să prezinte aceiaşi dare de seamă, la fiecare cinci ani,
Scaunului Apostolic şi, dacă este vorba de Episcopii vreunei Biserici patriarhale sau Biserici
mitropolitane sui iuris, vor trimite cât mai repede o copie a dării de seamă Patriarhului sau
Mitropolitului.
31

317

318

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 207 - (cf 383 § 2) Episcopul eparhial al oricărei Biserici sui iuris, chiar şi al Bisericii
latine, va informa Scaunul Apostolic cu ocazia dării de seamă cincinale asupra stării şi
necesităţilor credincioşilor creştini care, cu toate că sunt înscrişi în altă Biserică sui iuris, au fost
încredinţaţi grijii sale.
Can. 208 - § 1. (= 400 § 1) Episcopul eparhial care îşi exercită puterea în limitele teritoriului
Bisericii patriarhale, în decurs de cinci ani de la înscăunarea sa, va efectua vizita la Roma, dacă
se poate împreună cu Patriarhul, pentru a venera mormintele Sfinţilor Apostoli Petru şi Pavel şi
se va prezenta succesorului Sfântului Petru în primatul Bisericii universale.
§ 2. Ceilalţi Episcopi eparhiali trebuie să efectueze vizita la Roma, la fiecare cinci ani,
personal sau, dacă sunt împiedicaţi în mod legitim, prin intermediul altcuiva; însă, dacă este
vorba de Episcopii vreunei Biserici patriarhale, este de dorit ca vizita, cel puţin de câteva ori, să
fie făcută împreună cu Patriarhul.
Can. 209 - § 1. Episcopul eparhial trebuie să-l pomenească înaintea tuturor pe Pontiful
Roman, în semn de comuniune deplină cu el, în Divina Liturghie şi în laudele divine, conform
prescrierilor cărţilor liturgice, şi va avea grijă ca şi ceilalţi clerici ai eparhiei să o facă cu
fidelitate.
§ 2. Episcopul eparhial va fi pomenit de toţi clericii în Divina Liturghie şi în laudele divine,
conform prescrierilor cărţilor liturgice.
Can. 210 - § 1. (= 401 §§ 1-2) Episcopul eparhial care a împlinit vârsta de şaptezeci şi cinci
de ani sau care, datorită sănătăţii şubrede sau a altui motiv grav, se dovedeşte mai puţin apt
pentru îndeplinirea funcţiei sale, este rugat să prezinte renunţarea la funcţie.
§ 2. Renunţarea la funcţie a unui Episcop eparhial va fi prezentată Patriarhului, dacă este
vorba de un Episcop eparhial care îşi exercită puterea în limitele teritoriului Bisericii patriarhale;
în celelalte cazuri renunţarea va fi prezentată Pontifului Roman şi, în plus, dacă Episcopul
aparţine Bisericii patriarhale, va fi notificată Patriarhului cât mai repede.
§ 3. Pentru acceptarea renunţării, Patriarhul are nevoie de consimţământul Sinodului
permanent, exceptând cazul în care în prealabil s-a făcut invitaţie la renunţare de către Sinodul
Episcopilor Bisericii patriarhale.
Can. 211 - § 1. (= 402) Episcopul eparhial a cărui renunţare la funcţie a fost acceptată, obţine
titlul de Episcop emerit al eparhiei pe care a condus-o şi poate păstra sediul locuinţei sale în
aceeaşi eparhie, exceptând situaţia în care, în anumite cazuri, prin împrejurări speciale, Scaunul
Apostolic sau, dacă este vorba de o eparhie situată în limitele teritoriului Bisericii patriarhale,
Patriarhul cu consimţământul Sinodului Episcopilor Bisericii patriarhale, a prevăzut altfel.
§ 2. (cf § 2) Sinodul Episcopilor Bisericii patriarhale sau Consiliul Ierarhilor trebuie să se
îngrijească să se ia măsuri pentru o întreţinere corespunzătoare şi demnă pentru Episcopului
emerit, ţinând seama totuşi de obligaţia primordială pe care o are eparhia pe care a servit-o.
Art. III
Despre Episcopii coadjutori şi despre Episcopii auxiliari
Can. 212 - § 1. (= 403 § 1) Dacă nevoile pastorale ale eparhiei o sugerează, se va constitui, la
cererea Episcopului eparhial, unul sau mai mulţi Episcopi auxiliari.
§ 2. (= §§ 2-3) În împrejurări mai grave, chiar cu caracter personal, poate fi constituit, din
oficiu, un Episcop coadjutor cu drept de succesiune, înzestrat cu puteri speciale.

32

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 213 - § 1. (= 405 § 1) Episcopul coadjutor, pe lângă drepturile şi obligaţiile care sunt
stabilite de dreptul comun, le are şi pe acelea care sunt determinate prin scrisoarea de prevedere
canonică.
§ 2. Drepturile şi obligaţiile Episcopului coadjutor constituit de Patriarh le determină însuşi
Patriarhul, după consultarea Sinodului permanent; însă, dacă este vorba de a-i conferi unui
Episcop coadjutor toate drepturile şi obligaţiile Episcopului eparhial, se cere consimţământul
Sinodului Episcopilor Bisericii patriarhale.
§ 3. (cf 405 § 1) Drepturile şi obligaţiile Episcopului auxiliar sunt cele stabilite de dreptul
comun.
Can. 214 - § 1. (cf 404 § 1) Episcopul coadjutor şi Episcopul auxiliar, pentru a-şi lua
posesiunea canonică a funcţiei lor, trebuie să prezinte Episcopului eparhial scrisoarea de
prevedere canonică.
§ 2. Episcopul coadjutor trebuie, în plus, să prezinte scrisoarea de prevedere canonică
colegiului consilierilor eparhiali.
§ 3. (404 § 3) Dacă însă Episcopul eparhial este total împiedicat, este suficient ca Episcopul
coadjutor şi Episcopul auxiliar să prezinte scrisoarea de prevedere canonică colegiului
consilierilor eparhiali.
§ 4. (cf 404 § 2) La prezentarea scrisorii de prevedere canonică trebuie să fie prezent
cancelarul, care consemnează faptul în acte.
Can. 215 - § 1. (cf 406) Episcopul coadjutor ţine locul Episcopului eparhial absent sau
împiedicat; trebuie să fie numit Protosincel şi Episcopul eparhial trebuie să-i încredinţeze lui,
înaintea altora, ceea ce prin drept cere un mandat special.
§ 2. (cf 406 § 2) Episcopul eparhial, rămânând neschimbat § 1, îl va numi pe Episcopul
auxiliar ca Protosincel; însă, dacă sunt mai mulţi, pe unul îl va numi Protosincel, iar pe ceilalţi
Sinceli.
§ 3. (= 407 § 2) În evaluarea situaţiilor de importanţă majoră, mai ales cu caracter pastoral,
Episcopul eparhial îi va consulta mai întâi pe Episcopii auxiliari.
§ 4. (= 407 § 3) Episcopul coadjutor şi Episcopul auxiliar - întrucât sunt chemaţi să participe
la grija Episcopului eparhial - îşi vor exercita funcţia lor astfel încât în toate problemele să
acţioneze în deplin consens cu acesta.
Can. 216 - § 1. (= 408) Episcopul coadjutor şi Episcopul auxiliar, care nu sunt reţinuţi de un
impediment just, de fiecare dată când sunt solicitaţi de Episcopul eparhial, trebuie să împlinească
funcţiunile pe care ar trebui să le împlinească însuşi Episcopul eparhial.
§ 2. De regulă, Episcopul eparhial nu va încredinţa altora drepturile episcopale şi funcţiunile
pe care Episcopul coadjutor şi Episcopul auxiliar pot şi vor să le exercite.
Can. 217 - (= 410) Episcopul coadjutor şi Episcopul auxiliar au obligaţia reşedinţei în
eparhie, pe care nu o vor părăsi decât pentru scurt timp, în afara motivului unei însărcinări de
împlinit în afara eparhiei, sau din cauza concediului care nu se va prelungi mai mult de o lună.
Can. 218 - (= 411) În ceea ce priveşte renunţarea la funcţie a Episcopului coadjutor sau a
Episcopului auxiliar, se vor aplica cann. 210 şi 211, § 2; acestui Episcop i se atribuie titlul de
emerit al funcţiei pe care a îndeplinit-o anterior.
Art. IV
Despre scaunul eparhial vacant sau împiedicat
Can. 219 - (= 416) Scaunul eparhial devine vacant prin moartea, renunţarea, transferarea şi
prin destituirea Episcopului eparhial.
33

319

320

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 220 - Cu privire la scaunele eparhiale vacante, situate în limitele teritoriului Bisericii
patriarhale, pe lângă cann. 225-232, şi rămânând neschimbate cann. 222 şi 223, se vor respecta
următoarele:
1° Patriarhul va înştiinţa cât mai repede Scaunul Apostolic despre vacanţa scaunului eparhial;
2° până la numirea Administratorului eparhial, puterea ordinară a Episcopului eparhial trece
la Patriarh, exceptând cazul în care este prevăzut altfel prin dreptul particular al Bisericii
patriarhale sau de către Pontiful Roman;
3° Patriarhul este cel care numeşte Administratorul eparhiei în decurs de o lună utilă de la
împlinirea aducerii la cunoştinţă a vacanţei scaunului eparhial, după consultarea Episcopilor
curiei patriarhale, dacă aceştia există, altfel după consultarea Sinodului permanent; după trecerea
inutilă a lunii, numirea Administratorului este încredinţată Scaunului Apostolic;
4° Administratorul eparhiei, prin depunerea mărturisirii de credinţă în faţa Patriarhului, obţine
puterea pe care totuşi nu o va exercita decât după ce a luat posesiunea canonică a funcţiei, care
are loc prin prezentarea scrisorii referitoare la numirea sa, colegiului consilierilor eparhiali;
5° Patriarhul este cel care se va îngriji, astfel încât scaunului eparhial vacant să-i fie dat cât
mai repede un Episcop eparhial demn şi potrivit, fără a depăşi timpul stabilit prin dreptul comun.
Can. 221 - Cu excepţia scaunelor eparhiale vacante despre care este vorba în can. 220, în
celelalte cazuri de scaun eparhial vacant, pe lângă cann. 225-232, şi rămânând neschimbate cann.
222 şi 223, se vor respecta următoarele:
1° Mitropolitul, sau altfel cel care prezidează, conform normei can. 271, § 5, colegiul
consilierilor eparhiali, va înştiinţa cât mai repede Scaunul Apostolic despre vacanţa scaunului
eparhial şi, dacă este vorba de o eparhie a unei Biserici patriarhale, şi pe Patriarh;
2° (419) conducerea eparhiei, exceptând cazul în care Scaunul Apostolic a prevăzut altfel,
trece, până la instituirea Administratorului eparhial, la Episcopul auxiliar sau, dacă sunt mai
mulţi, la Episcopul auxiliar cel mai vârstă în hirotonirea episcopală sau, dacă nu există un
Episcop auxiliar, la colegiul consilierilor eparhiali; cei amintiţi mai înainte conduc interimar
eparhia cu puterea pe care dreptul comun o recunoaşte Protosincelului;
3° (cf 421 § 1) colegiul consilierilor eparhiali, în decurs de opt zile de la împlinirea aducerii la
cunoştinţă a vacanţei scaunului eparhial, trebuie să aleagă Administratorul eparhial, însă, pentru
validitatea alegerii, se cere majoritatea absolută a voturilor membrilor aceluiaşi colegiu;
4° (421 § 2) dacă în decurs de opt zile nu a fost ales Administratorul eparhial, sau dacă cel
ales nu îndeplineşte condiţiile cerute de can. 227, § 2 pentru validitatea alegerii, numirea
administratorului eparhial este încredinţată Mitropolitului sau, dacă acesta lipseşte sau este
împiedicat, Scaunului Apostolic;
5° Administratorul eparhiei, legitim ales sau numit, obţine imediat puterea şi nu are nevoie de
nici o confirmare; despre alegerea sa sau despre numirea de către Mitropolit, el va înştiinţa cât
mai repede Scaunul Apostolic şi, dacă aparţine unei Biserici patriarhale, şi pe Patriarh.
Can. 222 - (cf 409 § 1) Episcopul coadjutor, cu condiţia să fi luat deja posesiunea canonică a
funcţiei sale, odată cu vacanţa scaunului eparhial, devine prin dreptul însuşi Administratorul
eparhiei, până când va fi înscăunat ca Episcop eparhial.
Can. 223 - (cf 418 § 1) În cazul transferării la alt scaun eparhial, Episcopul trebuie să ia
posesiunea canonică a noii eparhii în decurs de două luni de la comunicarea transferării; între
timp însă, în precedenta eparhie:
1° are drepturile şi obligaţiile Administratorului eparhiei;
2° păstrează privilegiile onorifice ale Episcopilor eparhiali;
3° primeşte integral veniturile funcţiei precedente.

34

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 224 - § 1. (cf 481 § 2) Protosincelul şi Sincelii, odată cu scaunul eparhial vacant, îşi
încetează imediat funcţia, exceptând cazul în care sunt:
1° Episcopi hirotoniţi;
2° constituiţi în eparhia Patriarhului;
3° constituiţi într-o eparhie situată în limitele teritoriului Bisericii patriarhale, până când
Administratorul eparhial ia posesiunea canonică a funcţiei sale.
§ 2. (417) Ceea ce a fost făcut în mod legitim de către Protosincel şi Sinceli are vigoare până
la primirea ştirii certe despre vacanţa scaunului eparhial care, odată cu vacanţa scaunului
eparhial, îşi încetează imediat funcţia.
§ 3. (409 § 2) Episcopul auxiliar, odată cu vacanţa scaunului eparhial, îşi păstrează puterile
conferite de drept şi de exercitat sub autoritatea Administratorului eparhiei, pe care le avea ca
Protosincel sau Sincel în timpul scaunului eparhial ocupat, exceptând cazul în care este altfel
stabilit de către Scaunul Apostolic sau de dreptul particular al propriei Biserici patriarhale.
Can. 225 - § 1. (= 423) Se alege sau se numeşte un singur Administrator eparhial, obiceiul
contrar fiind dezaprobat.
§ 2. Dacă economul eparhial devine Administrator eparhial, consiliul pentru problemele
economice va alege interimar un alt econom eparhial.
Can. 226 - (437) La instituirea Administratorului eparhial, nici Patriarhul şi nici colegiul
consilierilor eparhiali nu pot reţine pentru sine o parte a puterii, nici determina durata exercitării
funcţiei, nici prestabili alte restricţii.
Can. 227 - § 1. (cf 425) Administratorul eparhiei se va distinge prin integritate, evlavie,
doctrină sănătoasă şi înţelepciune.
§ 2. În funcţia de Administrator eparhial poate fi ales sau numit valid numai un Episcop sau
un preot care nu este ţinut de legătura căsătoriei, care a împlinit vârsta de treizeci şi cinci de ani
şi nu a fost deja ales, numit sau transferat la acelaşi scaun eparhial; dacă aceste condiţii au fost
încălcate, actele celui care a fost ales sau numit Administrator al eparhiei sunt nule prin dreptul
însuşi.
Can. 228 - § 1. (= 428) În timp ce scaunul eparhial este vacant, nu se va inova nimic.
§ 2. Acelora care se îngrijesc de conducerea interimară a eparhiei le este interzis să facă ceva
ce ar putea aduce prejudiciu eparhiei sau drepturilor episcopale; acestora şi tuturor celorlalţi le
este interzis în mod special să sustragă, să distrugă sau să mute, fie personal, fie prin altcineva,
documente ale curiei eparhiale.
Can. 229 - (cf 427) Administratorul eparhial are aceleaşi drepturi şi obligaţii ca şi Episcopul
eparhial, exceptând cazul în care dreptul prevede altfel sau rezultă altfel din natura lucrurilor.
Can. 230 - Exceptând cazul în care a fost în mod legitim prevăzut altfel:
1° Administratorul eparhiei are dreptul la o justă remuneraţie, stabilită prin legea dreptului
particular sau determinată de obiceiul legitim, pe care trebuie să şi-o ia din bunurile eparhiei;
2° celelalte câştiguri care se cuvin Episcopului eparhial, în timp ce scaunul eparhial este
vacant, vor fi rezervate viitorului Episcop eparhial pentru necesităţile eparhiei, respectând
prescrierile dreptului particular care determină felul în care trebuie folosite câştigurile.
Can. 231 - § 1. (cf 430 § 2) Renunţarea Administratorului eparhiei va fi prezentată
Patriarhului, dacă acesta l-a desemnat pe Administrator, altfel colegiului consilierilor eparhiali,
caz în care nu este necesar să fie acceptată pentru a fi validă.
§ 2. Îndepărtarea Administratorului eparhiei, în limitele teritoriului Bisericii patriarhale, este
de competenţa Patriarhului, cu consimţământul Sinodului permanent; altfel este rezervată
Scaunului Apostolic.
35

321

322

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. După moartea, renunţarea sau îndepărtarea Administratorului eparhiei, va fi constituit
unul nou de către aceeaşi autoritate şi în acelaşi mod prescris pentru cel precedent.
§ 4. (cf 430 § 1) Administratorul eparhiei îşi încetează funcţia prin luarea în posesiune
canonică a eparhiei de către noul Episcop eparhial; noul Episcop eparhial îi poate cere o dare de
seamă privind administrarea.
Can. 232 - § 1. Economul eparhial, în timpul vacanţei scaunului eparhial, îşi va îndeplini
funcţia sub autoritatea Administratorului eparhial; economului eparhial îi este încredinţată
administrarea bunurilor bisericeşti care, din cauza vacanţei scaunului eparhial, nu au
administrator, exceptând cazul în care Patriarhul sau colegiul consilierilor eparhiali au prevăzut
altfel.
§ 2. În ceea ce priveşte renunţarea sau îndepărtarea economului eparhial, în timpul vacanţei
scaunului eparhial, se vor respecta can. 231, §§ 1 şi 2.
§ 3. Suprimat în orice fel dreptul economului eparhial în limitele teritoriului Bisericii
patriarhale, alegerea sau numirea noului econom îi revine Patriarhului, după consultarea
Episcopilor curiei patriarhale, dacă aceştia există, altfel după consultarea Sinodului permanent;
în celelalte cazuri economul este ales de colegiul consilierilor eparhiali.
§ 4. Economul eparhial trebuie să dea socoteală cu privire la administraţia sa noului Episcop
eparhial; după darea de seamă, dacă nu este confirmat de către acelaşi în funcţia sa, îşi încetează
funcţia.
Can. 233 - § 1. (cf 412-413) Când scaunul eparhial este atât de împiedicat prin captivitatea,
alungarea, exilul sau inabilitatea Episcopului eparhial încât acesta nu poate comunica cu
credincioşii creştini încredinţaţi lui nici măcar prin scrisoare, conducerea eparhiei este în mâinile
Episcopului coadjutor, exceptând cazul în care Patriarhul a prevăzut altfel, cu consimţământul
Sinodului permanent în eparhiile situate în limitele teritoriului Bisericii pe care o prezidează, sau
Scaunul Apostolic; dacă însă Episcopul coadjutor lipseşte sau este împiedicat, conducerea este în
mâinile Protosincelului, Sincelului sau a altui sacerdot apt, desemnat de Episcopul eparhial, care
prin dreptul însuşi are drepturile şi obligaţiile Protosincelului; Episcopul eparhial însă poate
desemna, la momentul potrivit, mai mulţi care să urmeze unul după altul în funcţie.
§ 2. (cf 413 § 2) Dacă aceştia lipsesc sau sunt împiedicaţi să-şi asume conducerea eparhiei,
colegiul consilierilor eparhiali are datoria să aleagă un sacerdot care să conducă eparhia.
§ 3. (cf 413 § 3) Cel care şi-a asumat conducerea eparhiei în limitele teritoriului Bisericii
patriarhale, îl va înştiinţa cât mai repede pe Patriarh despre scaunul eparhial împiedicat şi despre
asumarea funcţiei; în celelalte cazuri va înştiinţa Scaunul Apostolic şi, dacă aparţine de o
Biserică patriarhală, şi pe Patriarh.
Art. V
Despre Administratorii apostolici
Can. 234 - § 1. Uneori Pontiful Roman, din motive grave şi speciale, încredinţează
conducerea unei eparhii, cu scaunul ocupat sau vacant, unui Administrator apostolic.
§ 2. Drepturile, obligaţiile şi privilegiile Administratorului apostolic se deduc din scrisoarea
sa de numire.

36

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL II
DESPRE ORGANELE CARE AJUTĂ EPISCOPUL EPARHIAL ÎN CONDUCEREA
EPARHIEI
Art. I
Adunarea eparhială
Can. 235 - (cf 460) Adunarea eparhială îşi prestează opera în ajutorul Episcopului eparhial în
cele referitoare la necesităţile speciale sau la utilităţile eparhiei.
Can. 236 - (= 461 § 1) Adunarea eparhială va fi convocată ori de câte ori circumstanţele o
sugerează, după judecata Episcopului eparhial şi după ce a consultat consiliul preoţesc.
Can. 237 - § 1. (cf 462 § 1) Este de competenţa Episcopului eparhial să convoace adunarea
eparhială, să o prezideze el însuşi sau prin intermediul altuia, să o transfere, să o prelungească, să
o suspende sau să o dizolve.
§ 2. Când scaunul eparhial devine vacant, adunarea eparhială se suspendă prin dreptul însuşi
până când noul Episcop eparhial va decide asupra problemei.
Can. 238 - (cf 463) § 1. La adunarea eparhială trebuie să fie convocaţi şi trebuie să vină:
1° Episcopul coadjutor şi Episcopii auxiliari;
2° Protosincelul, Sincelii, Vicarul judecătoresc şi economul eparhial;
3° consilierii eparhiali;
4° rectorul seminarului major eparhial;
5° protopopii;
6° cel puţin un paroh din fiecare protopopiat, ales de toţi acei care în prezent au acolo grija
sufletelor; alegerea este prezidată de protopop; va fi ales de asemenea un alt preot care să-l
înlocuiască pe paroh în cazul în care ar fi împiedicat;
7° membrii consiliului preoţesc şi, în plus, câţiva delegaţi ai consiliului pastoral, dacă există,
aleşi de acelaşi consiliu, conform modului şi numărului prevăzute de dreptul particular;
8° câţiva diaconi, aleşi conform normei dreptului particular;
9° Superiorii mănăstirilor sui iuris şi câţiva dintre Superiorii tuturor celorlalte institute de
viaţă consacrată care au o casă în eparhie, aleşi conform modului şi numărului prevăzute de
dreptul particular;
10° laici aleşi de consiliul pastoral, dacă există, altfel după modul determinat de Episcopul
eparhial, astfel încât numărul laicilor să nu depăşească a treia parte a membrilor adunării
eparhiale.
§ 2. (463 § 2) Episcopul eparhial, dacă judecă oportun, poate invita la adunarea eparhială şi pe
alţii, inclusiv persoane din alte Biserici sui iuris, şi tuturor acestora le poate acorda chiar şi
dreptul de vot.
§ 3. (463 § 3) La adunarea eparhială pot fi invitaţi chiar şi câţiva observatori din Biserici sau
Comunităţi bisericeşti necatolice.
Can. 239 - (= 464) Cei care trebuie să vină la adunarea eparhială, chiar dacă sunt reţinuţi de
un impediment legitim, nu pot trimite un procurator care să participe la adunarea eparhială în
numele lor, în schimb îl vor înştiinţa pe Episcopul eparhial despre impediment.
Can. 240 - § 1. Rămânând neschimbat dreptul fiecărui credincios creştin de a indica chestiuni
de tratat în adunarea eparhială, este de competenţa exclusivă a Episcopului eparhial să
stabilească argumentele de tratat în această adunare.
37

323

324

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Episcopul eparhial va constitui la timpul potrivit una sau mai multe comisii a căror
sarcină este aceea de a pregăti argumentele de tratat în adunarea eparhială.
§ 3. Episcopul eparhial se va îngriji de asemenea ca, la timpul oportun, schema argumentelor
de tratat să fie transmisă tuturor celor care au fost convocaţi.
§ 4. (= 465) Toate chestiunile propuse vor fi supuse discuţiilor libere în sesiunile adunării
eparhiale.
Can. 241 - (cf 466) Unicul legislator în adunarea eparhială este Episcopul eparhial, ceilalţi
având doar vot consultativ; doar el singur semnează deciziile de orice fel luate în adunarea
eparhială; dacă acestea sunt promulgate în aceeaşi adunare, încep să oblige imediat, exceptând
cazul în care se prevede în mod expres altfel.
Can. 242 - Episcopul eparhial va comunica autorităţii determinate de dreptul particular al
propriei Biserici sui iuris textul legilor, declaraţiilor şi decretelor care au fost emise în adunarea
eparhială.
Art. II
Despre curia eparhială
Can. 243 - § 1. (cf 469) Episcopul eparhial trebuie să aibă aproape de sediul său curia
eparhială care îl ajută în conducerea eparhiei încredinţată lui.
§ 2. Aparţin de curia eparhială Protosincelul, Sincelii, Vicarul judecătoresc, economul
eparhial şi consiliul pentru problemele economice, cancelarul, judecătorii eparhiali, promotorul
dreptăţii şi apărătorul legăturii, notarii şi alte persoane care sunt angajate de Episcopul eparhial
pentru a îndeplini corect funcţiunile curiei eparhiale.
§ 3. Episcopul eparhial poate constitui şi alte funcţii în curia eparhială cerute de necesităţile
sau utilitatea eparhiei.
Can. 244 - § 1. (= 470) Numirea şi îndepărtarea din funcţii a acelora care exercită o funcţie în
curia eparhială îi revine Episcopului eparhial.
§ 2. (= 471) Toţi cei care sunt admişi la funcţii în curia eparhială trebuie:
1° să facă promisiunea că îşi vor îndeplini cu fidelitate funcţia, în modul determinat de drept
sau de Episcopul eparhial;
2° să respecte secretul, în limitele şi în modurile determinate de drept sau de Episcopul
eparhial.
1° Despre Protosincel şi despre Sinceli
Can. 245 - (= 475 § 1) În fiecare eparhie se va constitui Protosincelul, astfel încât, cu puterea
ordinară vicarială cu care este înzestrat conform normei dreptului comun, să-l ajute pe Episcopul
eparhial în conducerea întregii eparhii.
Can. 246 - (cf 476) Ori de câte ori o cere corecta conducere a eparhiei, pot fi constituiţi unul
sau mai mulţi Sinceli, adică cei care prin dreptul însuşi au aceiaşi putere pe care dreptul comun o
atribuie Protosincelului pentru o parte determinată a eparhiei sau pentru un anumit tip de
probleme sau în privinţa credincioşilor creştini înscrişi într-o altă Biserică sui iuris sau a unei
determinat grup de persoane.
Can. 247 - § 1. (477 § 1 a) Protosincelul şi Sincelii sunt numiţi în mod liber de către
Episcopul eparhial şi pot fi înlăturaţi de el în mod liber, rămânând neschimbat can. 215, §§ 1 şi
2.

38

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 478 § 1) Protosincelul şi Sincelul vor fi sacerdoţi celibatari, exceptând cazul în care
dreptul particular al propriei Biserici sui iuris stabileşte altfel, pe cât posibil dintre clericii
înscrişi eparhiei, în vârstă de peste treizeci de ani, doctori sau licenţiaţi, sau cel puţin competenţi
într-o ştiinţă sacră oarecare, recomandaţi de doctrina lor sănătoasă, integritatea morală,
înţelepciunea şi experienţa în tratarea problemelor.
§ 3. (= 478 § 2 b) Funcţia de Protosincel sau de Sincel nu va fi conferită rudelor de sânge ale
Episcopului eparhial, până la gradul patru inclusiv.
§ 4. Episcopul eparhial poate lua Protosincelul sau Sincelii chiar şi dintr-o altă eparhie sau
dintr-o altă Biserică sui iuris, însă cu consimţământul Episcopului lor eparhial.
Can. 248 - § 1. (cf 479 § 1-2) Exceptând cazul în care dreptul comun stabileşte în mod expres
altfel, Protosincelului în întreaga eparhie, iar Sincelilor în cadrul funcţiei conferite lor, le revine
aceeaşi putere executivă de conducere pe care o are Episcopul eparhial, cu excepţia acelor
probleme pe care Episcopul eparhial le-a rezervat sieşi sau altora, sau care prin drept necesită
mandatul său special, care, dacă nu este obţinut, actul pentru care este cerut un asemenea mandat
este nul.
§ 2. Protosincelului şi Sincelilor, în cadrul competenţei lor, le revin şi facultăţile obişnuite
acordate de Scaunul Apostolic Episcopului eparhial, precum şi executarea rescriptelor Scaunului
Apostolic sau ale Patriarhului, exceptând cazul în care a fost dată în mod expres o altă dispoziţie
sau a fost ales pentru sârguinţa personală a Episcopului eparhial.
Can. 249 - (= 480) Protosincelul şi Sincelii trebuie să raporteze Episcopului eparhial atât
principalele probleme de îndeplinit cât şi cele îndeplinite, şi niciodată să nu acţioneze contra
voinţei şi intenţiei sale.
Can. 250 - Protosincelii şi Sincelii preoţi, cât timp deţin funcţia, au privilegiile şi însemnele
primei demnităţi după cea episcopală.
Can. 251 - § 1. (= 481 § 1) Protosincelul şi Sincelii îşi pierd funcţia prin trecerea timpului
determinat, prin renunţare sau prin îndepărtare, acceptate de Episcopul eparhial.
§ 2. În timpul vacanţei scaunului eparhial, cu privire la Protosincel şi la Sinceli, se va respecta
can. 224.
§ 3. (481 § 2) În timp ce este suspendată funcţia Episcopului eparhial, este suspendată şi
puterea Protosincelului şi a Sincelilor, exceptând cazul în care sunt Episcopi hirotoniţi.
2° Despre cancelar şi ceilalţi notari şi despre arhiva curiei eparhiale
Can. 252 - § 1. (= 482) În curia eparhială va fi constituit cancelarul, care va fi preot sau
diacon, a cărui principală datorie este, exceptând cazul în care este stabilit altfel de dreptul
particular, de a se îngriji ca actele curiei să fie redactate şi puse în ordine şi păstrate în arhiva
curiei eparhiale.
§ 2. Dacă se consideră necesar, cancelarului îi poate fi dat un ajutor, care se va numi
vicecancelar.
§ 3. Cancelarul precum şi vicecancelarul sunt prin dreptul însuşi notari ai curiei eparhiale.
Can. 253 - § 1. (= 483) Pe lângă cancelar pot fi constituiţi alţi notari a căror semnătură
conferă garanţie oficială, şi anume: fie pentru orice act, fie numai pentru actele juridice, fie
numai pentru actele unei cauze determinate sau ale unei chestiuni.
§ 2. Notarii trebuie să aibă o reputaţie integră şi mai presus de orice suspiciune; în cauzele în
care poate fi în discuţie reputaţia unui cleric, notarul trebuie să fie sacerdot.
Can. 254 - (= 484) Notarii sunt cei care:
39

325

326

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° redactează actele şi documentele cu privire la decrete, dispoziţii, obligaţii sau altele care
cer opera lor;
2° întocmesc cu fidelitate procese verbale cu privire la cele săvârşite şi semnează actele
referitoare la aceste lucruri cu indicarea locului, zilei, lunii şi anului;
3° prezintă actele şi documentele, respectând cele prescrise, celor care cer acest lucru în mod
legitim, şi declară copiile lor conforme cu originalul.
Can. 255 - (= 485) Cancelarul şi ceilalţi notari pot fi înlăturaţi în mod liber din funcţie de
către Episcopul eparhial, însă nu de către Administratorul eparhiei, exceptând cazul în care are
consimţământul colegiului consilierilor eparhiali.
Can. 256 - § 1. (cf 486 § 2) Episcopul eparhial va constitui într-un loc sigur arhiva curiei
eparhiale, în care vor fi păstrate documentele referitoare la treburile eparhiei.
§ 2. Va fi întocmit cu toată grija şi atenţia inventarul documentelor care sunt păstrate în arhiva
curiei eparhiale, cu un scurt rezumat al lor.
Can. 257 - § 1. (= 487) Arhiva curiei eparhiale va fi închisă iar cheia de la aceasta o va avea
Episcopul eparhial şi cancelarul; nimănui nu îi este permis să intre în aceasta fără permisiunea
Episcopului eparhial sau a Protosincelului împreună cu cancelarul.
§ 2. Este dreptul celor interesaţi să primească, personal sau prin procurator, o copie autentică
după documentele care prin natura lor sunt publice, sau care privesc starea persoanei lor.
Can. 258 - (cf 488) Nu este permis să se scoată din arhiva curiei eparhiale documente decât
pentru scurt timp şi, în plus, cu permisiunea Episcopului eparhial sau a Protosincelului împreună
cu cancelarul.
Can. 259 - § 1. (= 489) În curia eparhială va exista, de asemenea, o arhivă secretă, sau, cel
puţin în arhiva curiei eparhiale un dulap închis în întregime şi încuiat, care să nu poată fi
înlăturat din loc [sic!], şi în care vor fi păstrate documentele ce trebuie ţinute sub secret.
§ 2. În fiecare an se vor distruge actele procedurilor folosite pentru aplicarea de pedepse în
materie de morală acuzaţilor decedaţi sau care s-au concluzionat în urmă cu un deceniu, păstrând
un scurt rezumat asupra faptei şi textul sentinţei definitive sau al decretului.
Can. 260 - § 1. (= 490) Numai Episcopul eparhial va avea cheia de la arhiva secretă sau de la
dulapul secret.
§ 2. În timp ce scaunul eparhial este vacant nu se va deschide arhiva secretă sau dulapul
secret, exceptând cazul de adevărată necesitate, de către însuşi Administratorul eparhiei.
§ 3. Din arhiva secretă sau din dulapul secret nu se vor scoate documente.
Can. 261 - § 1. (= 491 § 1) Episcopul eparhial se va îngriji ca actele şi documentele arhivelor
bisericilor catedrale, parohiale şi a celorlalte existente în limitele teritoriului eparhiei să fie
păstrate cu grijă şi, în plus, să se întocmească două exemplare ale inventarului actelor şi
documentelor, din care unul să se păstreze în arhiva proprie, iar celălalt în arhiva curiei
eparhiale.
§ 2. Pentru a examina sau a scoate actele şi documentele care aparţin acestor arhive se vor
respecta normele stabilite de Episcopul eparhial.
3° Despre economul eparhial şi despre consiliul pentru problemele economice
Can. 262 - § 1. (= 494 § 1) Episcopul eparhial, după ce a consultat colegiul consilierilor
eparhiali precum şi consiliul pentru problemele economice, va numi economul eparhial, care va
fi un credincios creştin expert în problemele economice şi se va distinge prin cinste.

40

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Economul eparhial este numit pentru o anumită perioadă de timp determinată de dreptul
particular; pe durata funcţiei sale nu va fi înlăturat decât pentru un motiv grav, ce va fi evaluat de
către Episcopul eparhial, după ce a consultat colegiul consilierilor eparhiali precum şi consiliul
pentru problemele economice.
§ 3. Economul eparhial este cel care, sub puterea Episcopului eparhial, care va determina cât
mai exact drepturile sale şi raporturile acestuia cu consiliul pentru problemele economice, va
administra bunurile temporare ale eparhiei, va veghea la administrarea bunurilor bisericeşti în
întreaga eparhie, va lua măsuri pentru conservarea, ocrotirea şi sporirea lor, va suplini acolo unde
administratorii locali sunt neglijenţi şi va administra personal bunurile bisericeşti care nu au un
administrator desemnat de drept.
§ 4. Economul eparhial trebuie să dea socoteală cu privire la administrare Episcopului
eparhial în fiecare an şi ori de câte ori acest lucru îi este cerut de către acelaşi Episcop; Episcopul
eparhial va examina socotelile prezentate de economul eparhial cu ajutorul consiliului pentru
problemele economice.
§ 5. În ceea ce privesc obligaţiile economului eparhial, când scaunul eparhial este vacant, se
va respecta can. 232.
Can. 263 - § 1. (cf 492 § 1) Episcopul eparhial va înfiinţa consiliul pentru problemele
economice, care constă dintr-un preşedinte, care este însuşi Episcopul eparhial şi din câteva
persoane competente, pe cât posibil experte şi în dreptul civil, care vor fi numite de către
Episcopul eparhial după ce a consultat colegiul consilierilor eparhiali, exceptând cazul în care a
fost deja prevăzut de dreptul particular al propriei Biserici sui iuris un alt mod echivalent,
rămânând neschimbat întotdeauna [faptul] că cel care a fost ales sau numit de alţii, are nevoie de
confirmarea Episcopului eparhial.
§ 2. Prin însuşi dreptul, economul eparhial este membru al consiliului pentru problemele
economice.
§ 3. Sunt excluşi din consiliul pentru problemele economice cei care sunt legaţi prin
consangvinitate sau prin alianţă cu Episcopul eparhial, până la gradul patru inclusiv.
§ 4. (cf 1277) Episcopul eparhial nu va neglija să audieze consiliul treburilor economice în
actele de importanţă majoră care privesc treburile economice; membrii acestuia, însă, au numai
vot consultativ, exceptând cazul în care, prin dreptul comun, în cazuri exprese speciale sau
printr-un document de înfiinţare, se cere consimţământul lor.
§ 5. (= 493) Pe lângă alte sarcini care îi sunt încredinţate prin însuşi dreptul comun, consiliul
pentru problemele economice va pregăti în fiecare an socoteala veniturilor şi a cheltuielilor care
se prevăd pentru conducerea întregii eparhii pentru anul ce urmează şi, de asemenea, va aproba
la sfârşitul anului, bilanţul veniturilor şi cheltuielilor.
Art. III
Despre consiliul preoţesc şi despre colegiul consilierilor eparhiali
Can. 264 - (cf 495) În eparhie trebuie constituit consiliul preoţesc, adică un grup de sacerdoţi
ce reprezintă preoţimea, care îl ajută pe Episcopul eparhial cu sfatul său, conform normei
dreptului, în cele ce privesc necesităţile operelor pastorale şi binele eparhiei.
Can. 265 - (= 496) Consiliul preoţesc va avea propriul statut aprobat de Episcopul eparhial,
rămânând neschimbate normele dreptului comun şi ale dreptului particular al propriei Biserici
sui iuris.
Can. 266 - (= 497) Pentru constituirea consiliului preoţesc se vor respecta acestea:
1° o parte corespunzătoare a membrilor va fi aleasă, conform normei dreptului particular al
propriei Biserici sui iuris, de sacerdoţii înşişi;

41

327

328

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° câţiva sacerdoţi trebuie să fie membri de drept, conform normei statutelor, adică să aparţină
consiliului în virtutea funcţiei încredinţate lor;
3° Episcopul eparhial are dreptul integru de a numi în mod liber alţi membri.
Can. 267 - § 1. (= 498) În alegerea membrilor consiliului preoţesc au voce activă şi pasivă:
1° toţi preoţii înscrişi în eparhie;
2° ceilalţi sacerdoţi care au domiciliul sau cvasi-domiciliul în eparhie şi care exercită în
acelaşi timp o funcţie oarecare în eparhie, pentru binele aceleiaşi eparhii.
§ 2. Ori de câte ori se prevede în statute, vocea activă şi pasivă poate fi conferită chiar şi altor
sacerdoţi care au domiciliul sau cvasi-domiciliul în eparhie.
Can. 268 - (= 499) Modul de a-i alege pe membri consiliului preoţesc va fi determinat în
statute astfel încât, pe cât posibil, sacerdoţii preoţimii să fie reprezentaţi mai ales în funcţie de
diferitele slujiri şi de diferitele protopopiate ale eparhiei.
Can. 269 - § 1. (= 500) Episcopul eparhial este cel care convoacă consiliul preoţesc, îl
prezidează şi determină chestiunile de tratat în acesta, sau le acceptă pe cele propuse de membri.
§ 2. Episcopul eparhial va audia consiliul preoţesc în treburile mai importante, iar în cazurile
indicate de dreptul comun trebuie chiar să-l consulte; are însă nevoie de consimţământul acestuia
numai în cazurile determinate în mod expres de dreptul comun, rămânând neschimbat dreptul
Patriarhului referitor la problemele eparhiei pe care el însuşi o conduce, să ceară doar părerea
consiliului preoţesc şi în aceste cazuri.
§ 3. Consiliul preoţesc nu poate acţiona niciodată fără Episcopul eparhial, unicul căruia îi
revine grija de divulga ceea ce s-a făcut în însuşi consiliul.
Can. 270 - § 1. (= 501) Membri consiliului preoţesc vor fi desemnaţi pe o durată de timp
determinată de statute, astfel încât, pe parcursul a cinci ani, să fie integral reînnoit consiliul sau o
parte a acestuia.
§ 2. Când scaunul eparhial devine vacant, consiliul preoţesc încetează, iar sarcinile sale sunt
îndeplinite de colegiul consilierilor eparhiali; în decurs de un an de la luarea în posesiune
canonică a eparhiei, Episcopul eparhial trebuie să constituie un nou consiliu preoţesc.
§ 3. În cazul în care consiliul preoţesc nu îşi îndeplineşte sarcina care i-a fost încredinţată
pentru binele eparhiei sau abuzează în mod grav de aceasta, Episcopul eparhial, după ce l-a
consultat pe Mitropolit sau, dacă este vorba de însuşi sediul mitropolitan, după ce l-a consultat pe
Episcopul eparhial cel mai în vârstă în hirotonirea episcopală, subordonat aceluiaşi Mitropolit, îl
poate dizolva, însă în decurs de un an trebuie să constituie un nou consiliu preoţesc.
Can. 271 - § 1. (cf 502) Episcopul eparhial trebuie să constituie colegiul consilierilor
eparhiali, căruia îi revin sarcinile determinate de drept.
§ 2. Colegiul consilierilor eparhiali este constituit pentru cinci ani, însă, după trecerea
acestora, continuă să-şi exercite sarcinile proprii, până când va fi constituit noul colegiu.
§ 3. Membrii colegiului consilierilor eparhiali trebuie să fie în număr de cel puţin şase şi cel
mult doisprezece; dacă din orice motiv în decursul perioadei de cinci ani nu mai are numărul
minim de membri ai colegiului, Episcopul eparhial va întregi cât mai repede colegiul prin
numirea de noi membri, altfel colegiul nu poate acţiona în mod valid.
§ 4. Membrii colegiului consilierilor eparhiali sunt numiţi în mod liber de către Episcopul
eparhial dintre aceia care, la momentul numirii, sunt membri ai consiliului preoţesc.
§ 5. (= 502 § 2) Episcopul eparhial prezidează colegiul consilierilor eparhiali; când scaunul
eparhial este vacant sau împiedicat, prezidează acela care ţine locul Episcopului eparhial în mod
interimar sau, dacă nu este constituit, sacerdotul cel mai în vârstă în sacra hirotonire din acelaşi
colegiu.

42

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 6. Ori de câte ori dreptul stabileşte că Episcopul eparhial are nevoie de consimţământul
colegiului consilierilor eparhiali, Patriarhului îi este suficient să consulte acest colegiu în
problemele eparhiei pe care el însuşi o conduce.
Art. IV
Despre consiliul pastoral
Can. 272 - (= 511) În eparhie, dacă circumstanţele pastorale o sugerează, se va constitui
consiliul pastoral care, sub autoritatea Episcopului eparhial, va studia, va aprecia şi va propune
concluzii practice privitoare la operele pastorale din aceasta.
Can. 273 - § 1. (= 512) Consiliul pastoral, care este o grupare doar consultativă, este compus
din clerici, călugări sau membri ai societăţilor de viaţă comună după model călugăresc şi mai
ales din laici, care sunt desemnaţi în modul determinat de Episcopul eparhial.
§ 2. Consiliul pastoral va fi constituit, pe cât posibil, în aşa fel încât credincioşii creştini ai
eparhiei să fie reprezentaţi ţinând seama de diferitele feluri de persoane, de asociaţii şi de alte
iniţiative.
§ 3. Împreună cu aceşti credincioşi creştini, Episcopul eparhial poate invita la consiliul
pastoral, în funcţie de oportunitate, chiar şi pe alţii, fie şi din altă Biserică sui iuris.
§ 4. Pentru consiliul pastoral nu vor fi desemnaţi decât credincioşi creştini care se disting prin
credinţă sigură, moravuri bune şi prudenţă.
Can. 274 - § 1. (= 513) Consiliul pastoral va fi constituit pe timp determinat, conform
prescrierilor statutelor date de Episcopul eparhial.
§ 2. Când scaunul eparhial devine vacant, consiliul pastoral încetează.
Can. 275 - (cf 514 § 1) Numai Episcopul eparhial este cel care va convoca consiliul pastoral,
în funcţie de necesităţile apostolatului, îl va prezida şi va publica ceea s-a tratat în acesta.
Art. V
Despre protopopi
Can. 276 - § 1. (553 § 1) Protopopul este un preot pus în fruntea unui protopopiat compus din
mai multe parohii, spre a împlini în acel loc, în numele Episcopului eparhial, sarcinile
determinate de drept.
§ 2. Îi revine Episcopului eparhial, după ce a consultat consiliul preoţilor, întemeierea,
schimbarea sau suprimarea acestor protopopiate, în funcţie de necesităţile activităţii pastorale.
Can. 277 - § 1. (cf 554) Pentru funcţia de protopop, [funcţie] care, rămânând neschimbat
dreptul particular al propriei Biserici sui iuris, nu trebuie să fie unită în mod stabil cu funcţia de
paroh al unei determinate parohii, Episcopul eparhial, după ce a audiat, dacă consideră oportun
acest lucru, parohii şi vicarii parohiali ai protopopiatului în cauză, va numi un preot distins prin
doctrină şi activitate apostolică, mai ales dintre parohi.
§ 2. Protopopul este numit pe o anumită perioadă de timp determinată de dreptul particular.
§ 3. Episcopul eparhial poate să-l înlăture din funcţie pe protopop pentru un motiv întemeiat.
Can. 278 - § 1. (= 555) Protopopul, pe lângă puterile şi facultăţile care îi sunt conferite de
dreptul particular, are dreptul şi obligaţia:
1° să promoveze şi să coordoneze activitatea pastorală comună;
2° să vegheze astfel încât clericii să ducă o viaţă corespunzătoare stării lor şi, în plus, să-şi
îndeplinească cu conştiinciozitate obligaţiile;
3° să se îngrijească pentru ca Divina Liturghie şi laudele divine să fie celebrate după
prescrierile cărţilor liturgice, pentru păstrarea cu grijă a podoabei şi strălucirii bisericilor şi a
43

329

330

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

obiectelor sacre, mai ales cu ocazia celebrării Divinei Liturghii şi cu privire la păstrarea Divinei
Euharistii, pentru ca registrele parohiale să fie completate şi păstrate corect, pentru ca bunurile
bisericeşti să fie administrate cu toată grija şi, în sfârşit, pentru a fi îngrijită cu atenţia cuvenită
casa parohială.
§ 2. În protopopiatul care îi este încredinţat, protopopul:
1° îşi va da silinţa astfel încât clericii să frecventeze întâlnirile pe care Ierarhul locului le
consideră oportune pentru a promova ştiinţele sacre şi activităţile pastorale;
2° se va îngriji astfel încât clericii să aibă asigurate ajutoare spirituale şi să aibă ce mai mare
atenţie faţă de cei care se găsesc în situaţii mai dificile sau sunt strâmtoraţi de probleme.
§ 3. Protopopul se va îngriji atunci când află că parohii şi familiile lor, dacă sunt căsătoriţi, au
o boală gravă, să nu le lipsească ajutoare spirituale şi materiale şi ca celor care au decedat să le
fie celebrate funerarii demne; să ia, de asemenea, măsuri pentru ca, cu ocazia îmbolnăvirii sau
decesului lor, să nu se piardă sau să fie duse registre, documente sau obiecte sacre şi alte lucruri
care aparţin Bisericii.
§ 4. Protopopul are obligaţia de a vizita parohiile după modul determinat de Episcopul
eparhial.
CAPITOLUL III
DESPRE PAROHII, DESPRE PAROHI I DESPRE VICARII PAROHIALI
Can. 279 - (cf 515 § 1) Parohia este o anumită comunitate de credincioşi creştini, constituită
în mod stabil într-o eparhie, a cărei grijă pastorală este încredinţată unui paroh.
Can. 280 - § 1. (= 518) De regulă parohia va fi teritorială, care să-i cuprindă pe toţi
credincioşii creştini dintr-un anumit teritoriu; dacă însă, după judecata Episcopului eparhial este
mai potrivit, după ce a consultat consiliul preoţesc, vor fi înfiinţate parohii personale determinate
de criterii de naţiune, de limbă, de înscriere la o altă Biserică sui iuris, sau chiar după alte raţiuni
bine definite.
§ 2. (= 515 § 2) Episcopul eparhial este cel care, după consultarea consiliul preoţesc, va
înfiinţa, va schimba şi va suprima parohiile.
§ 3. (= 515 § 3) Parohia legitim înfiinţată este prin dreptul însuşi persoană juridică.
Can. 281 - § 1. (cf 519) Parohul este preotul căruia, ca principal cooperator al Episcopului
eparhial, îi este încredinţată, ca unui păstor propriu, grija sufletelor într-o parohie determinată,
sub autoritatea aceluiaşi Episcop eparhial.
§ 2. (cf 520 § 1) O persoană juridică nu poate fi în mod valid paroh.
Can. 282 - § 1. (= 520 § 1 b) Episcopul eparhial, şi nu Administratorul eparhial, după
consultarea consiliului preoţesc şi cu consimţământul Superiorului major al unui institut
călugăresc sau al unei societăţi de viaţă comună după model călugăresc, poate întemeia o parohie
în biserica acelui institut sau societate, rămânând neschimbat can. 480.
§ 2. Această întemeiere trebuie să fie făcută printr-o convenţie, stipulată în scris, între
Episcopul eparhial şi Superiorul major al institutului călugăresc sau al societăţii de viaţă comună
după model călugăresc, prin care se stabileşte cu grijă ceea ce priveşte slujirea parohială ce va fi
îndeplinită, persoanele ce vor fi atribuite parohiei, treburile economice şi care sunt drepturile şi
obligaţiile membrilor aceluiaşi institut sau societate în acea biserică, şi care sunt ale parohului.
Can. 283 - Episcopul eparhial nu va retrage, decât din motive grave, anumite grupuri de
persoane, edificii şi locuri care sunt pe teritoriul parohiei şi nu sunt scoase prin drept, nici în
totalitate şi nici în parte, de sub grija parohului.

44

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 284 - § 1. (cf 523) Dreptul de a-i numi pe parohi îi revine numai Episcopului eparhial,
care îi numeşte în mod liber.
§ 2. (cf 682 § 1) Însă, pentru a încredinţa o parohie unui membru al unui institut călugăresc
sau a unei societăţi de viaţă comună după model călugăresc, Superiorul major propune
Episcopului eparhial pentru numire un preot corespunzător al institutului sau societăţii sale,
rămânând neschimbate convenţiile stipulate cu Episcopul eparhial sau cu o altă autoritate
determinată de dreptul particular al propriei Biserici sui iuris.
§ 3. (≠ 522) Parohul este stabil în funcţia sa, de aceea nu va fi numit pe timp determinat decât
dacă:
1° este vorba de un membru al unui institut călugăresc sau al unei societăţi de viaţă comună
după model călugăresc;
2° candidatul a consimţit în scris la aceasta;
3° este vorba de un caz special, situaţie în care este necesar consimţământul colegiului
consilierilor eparhiali;
4° dreptul particular al propriei Biserici sui iuris permite aceasta.
Can. 285 - § 1. (521 § 2) Pentru ca un preot să poată fi numit paroh trebuie să aibă moravuri
bune, doctrină sănătoasă, zel pentru suflete, prudenţă şi celelalte virtuţi şi înzestrări care sunt
cerute de drept pentru îndeplinirea lăudabilă a slujirii pastorale.
§ 2. Dacă preotul este legat prin căsătorie, moravurile bune se cer şi soţiei şi fiilor acestora
care locuiesc cu el.
§ 3. (= 524) Episcopul eparhial va atribui parohia vacantă celui pe care, luate în considerare
toate circumstanţele, îl consideră potrivit, excluzând orice considerent subiectiv; pentru a face
aprecierea cu privire la aptitudini, îl va audia pe protopop şi va face investigaţii potrivite,
ascultând, dacă consideră potrivit, şi alţi credincioşi creştini, mai ales clerici.
Can. 286 - (= 525) Când scaunul eparhial este vacant sau împiedicat, Administratorului
eparhiei sau celui care conduce în mod interimar eparhia, îi revine:
1° să-l numească paroh pe preotul propus de Superiorul major conform normei can. 284, § 2;
2° să numească paroh dintre ceilalţi preoţi, dacă scaunul eparhial este vacant sau împiedicat
de cel puţin un an.
Can. 287 - § 1. (= 526 § 1) Parohul va avea grija parohială a unei singure parohii; din cauza
lipsei de preoţi, însă, sau a altor împrejurări, se poate încredinţa aceluiaşi paroh grija mai multor
parohii învecinate.
§ 2. (526 § 2) În aceeaşi parohie va fi un singur paroh; dacă însă dreptul particular al propriei
Biserici sui iuris permite ca parohia să fie încredinţată mai multor preoţi, acelaşi drept particular
va determina cu claritate care sunt drepturile şi obligaţiile coordonatorului, care are conducerea
activităţii comune şi care, în plus, răspunde de aceasta în faţa Episcopului eparhial, şi care sunt
cele ale celorlalţi preoţi.
Can. 288 - (cf 527 § 1) Parohul obţine grija sufletelor prin prevedere canonică, pe care, cu
toate acestea, nu este licit să o exercite, decât după luarea în posesiune canonică a parohiei
conform normei dreptului particular.
Can. 289 - § 1. (cf 528 § 1) În exercitarea sarcinii de a învăţa, parohul are obligaţia să predice
cuvântul lui Dumnezeu tuturor credincioşilor creştini, astfel încât, înrădăcinaţi în credinţă,
speranţă şi caritate, aceştia să crească în Hristos, iar comunitatea creştină să dea acea mărturie de
caritate pe care Domnul a recomandat-o; de asemenea, instruirea catehetică să-i conducă pe
credincioşii creştini la cunoaşterea deplină a misterului mântuirii, potrivit vârstei fiecăruia;
pentru a face această instruire va căuta nu numai ajutorul membrilor institutelor călugăreşti sau a
societăţilor de viaţă comună după model călugăresc, ci şi cooperarea laicilor.
45

331

332

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 528 § 2) În realizarea sarcinii de a sfinţi, parohul se va îngriji ca celebrarea Divinei
Liturghii să fie centrul şi culmea întregii vieţi a comunităţii creştine; de asemenea se va strădui
astfel încât credincioşii creştini să se hrănească cu alimentul spiritual prin primirea frecventă şi
cu devotament a sacramentelor şi prin participarea conştientă şi activă la laudele divine; parohul,
de asemenea, îşi va aminti că sacramentul penitenţei favorizează cel mai mult dezvoltarea vieţii
creştine; de aceea, va fi disponibil să administreze acest sacrament, chemând pentru aceasta şi
alţi sacerdoţi, dacă e necesar, care să cunoască diferite limbi.
§ 3. (cf 529 § 1) În îndeplinirea sarcinii de a conduce, parohul se va îngriji în primul rând să-şi
cunoască propria turmă; însă, cum este în serviciul tuturor oilor, va favoriza dezvoltarea vieţii
creştine atât privinţa fiecărui credincios creştin în parte, cât şi în privinţa asociaţiile angajate mai
ales în apostolat, precum şi în ce priveşte întreaga comunitate parohială; va vizita de aceea casele
şi şcolile, în măsura în care o cere sarcina pastorală; se îngriji cu sârguinţă de adolescenţi şi
tineri; îi va urmări cu iubire părintească pe cei săraci şi pe infirmi; în sfârşit, va avea o grijă
specială pentru muncitori şi, în plus, se va strădui astfel încât credincioşii creştini să presteze
ajutor în operele de apostolat.
Can. 290 - § 1. (cf 532) În toate treburile juridice ale parohiei, parohul o reprezintă prin
persoana sa.
§ 2. (cf 530) Funcţiunile sacre cele mai importante, cum sunt celebrarea sacramentelor iniţierii
creştine, binecuvântarea căsătoriilor, rămânând neschimbat can. 302, § 2, funeraliile bisericeşti îi
revin parohului, astfel încât vicarilor parohiali nu le este permisă celebrarea decât cu permisiunea
cel puţin presupusă a parohului însuşi.
Can. 291 - (cf 531) Toate ofrandele, cu excepţia acelora despre care este vorba în cann. 715717, primite de paroh şi de toţi ceilalţi clerici ataşaţi parohiei cu ocazia împlinirii unei sarcini
pastorale, trebuie să fie depuse în fondul parohial, exceptând cazul în care rezultă voinţa contrară
a celui care oferă cu privire la ofrandele complet voluntare; este de competenţa Episcopului
eparhial, după consultarea consiliului preoţesc, să stabilească prescrieri prin care să fie prevăzută
destinaţia acestor ofrande precum şi o remunerare justă a parohului şi a tuturor celorlalţi clerici ai
parohiei, conform normei can. 390.
Can. 292 - § 1. (= 533) Parohul are obligaţia să locuiască în casa parohială aproape de
biserica parohială; cu toate acestea Ierarhul locului poate permite, pentru o cauză justă, să
locuiască în alt loc, cu condiţia ca prin aceasta serviciul parohial să nu sufere nici o daună.
§ 2. Exceptând cazul în care se opune un motiv grav, parohului îi este permis să lipsească în
fiecare an din parohie, pentru concediu, continuu sau cu întreruperi, nu mai mult de o lună; nu
sunt socotite în timpul de concediu zilele în care parohul se dedică anual exerciţiilor spirituale;
dacă, însă, parohul vrea să lipsească din parohie mai mult de o săptămână, are obligaţia de a-l
înştiinţa despre aceasta pe propriul Ierarh al locului.
§ 3. Episcopul eparhial este cel care stabileşte norme care să asigure pe durata absenţei
parohului, cum să se prevadă pentru îngrijirea parohiei, prin intermediul unui sacerdot înzestrat
cu puterile şi facultăţile necesare.
Can. 293 - Parohul îşi va aminti că trebuie să ofere botezaţilor şi nebotezaţilor, catolicilor şi
necatolicilor, prin convieţuirea cotidiană şi atenţia sa, exemplul unui serviciu cu adevărat
sacerdotal şi pastoral şi că trebuie să dea mărturie de adevăr şi de viaţă în faţa tuturor şi, ca bun
păstor, să-i caute şi pe aceia care, cu toate că sunt botezaţi în Biserica catolică, se abţin de la
primirea sacramentelor sau, mai mult, au abandonat credinţa.
Can. 294 - (cf 534) Parohul va celebra frecvent Divina Liturghie pentru poporul parohiei
încredinţate lui, iar în zilele prescrise de dreptul particular al propriei Biserici sui iuris este chiar
obligat să celebreze.
46

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 295 - (cf 536-537) În parohie vor exista, conform normei dreptului particular al propriei
Biserici sui iuris, consilii potrivite pentru tratarea treburilor pastorale şi economice.
Can. 296 - § 1. (= 535) În parohie vor exista registre parohiale, adică registrul botezaţilor, al
căsătoriilor, al decedaţilor şi alte registre, conform normelor dreptului particular al propriei
Biserici sui iuris sau, dacă acestea lipsesc, cu cele stabilite de Episcopul eparhial însuşi; parohul
se va îngriji ca registrele parohiale, respectând aceleaşi norme, să fie completate şi păstrate cum
trebuie.
§ 2. În registrul botezaţilor vor fi adnotate şi înscrierea botezatului într-o determinată Biserică
sui iuris, conform normei can. 37, administrarea ungerii cu sfântul mir, precum şi tot ceea ce
priveşte starea canonică a credincioşilor creştini având în vedere căsătoria, rămânând
neschimbate cele prevăzute în can. 840, § 3, având în vedere adopţia şi tot astfel hirotonirea
sacră sau voturile perpetue într-un institut călugăresc; aceste adnotări vor fi consemnate
totdeauna în certificatul de botez.
§ 3. Certificatele eliberate, privitoare la starea canonică a credincioşilor creştini, precum şi
toate documentele care pot avea importanţă juridică, vor fi semnate de parohul însuşi sau de un
delegat al său şi vor avea ştampila parohială.
§ 4. În parohie va exista o arhivă, în care vor fi păstrate registrele parohiale împreună cu
scrisorile Ierarhilor şi celelalte documente, care este necesar sau util să fie păstrate; toate acestea
vor fi inspectate de către Episcopul eparhial sau de către delegatul său cu ocazia vizitei canonice
sau cu o altă ocazie potrivită, iar parohul se va îngriji ca acestea să nu ajungă în mâini străine.
§ 5. Chiar şi registrele parohiale mai vechi vor fi păstrate conform normei dreptului particular.
Can. 297 - § 1. (cf 538 § 1) Parohul îşi încetează funcţia prin renunţarea acceptată de
Episcopul eparhial, prin trecerea timpului determinat, prin îndepărtare sau prin transferare.
§ 2. La împlinirea vârstei de şaptezeci şi cinci de ani, parohul este rugat să prezinte renunţarea
la funcţie Episcopului eparhial care, după luarea în considerare a tuturor circumstanţelor cu
privire la persoană şi loc, va decide dacă o acceptă sau o amână; Episcopul eparhial va prevedea
întreţinerea corespunzătoare şi locuinţa celui ce renunţă, fiind atent la normele dreptului
particular ale propriei Biserici sui iuris.
Can. 298 - (= 539) Dacă o parohie devine vacantă sau dacă parohul este împiedicat, indiferent
din ce motiv, să-şi îndeplinească serviciul pastoral în parohie, Episcopul eparhial va numi cât
mai repede un sacerdot ca administrator al parohiei.
Can. 299 - § 1. (= 540) Administratorul parohiei are aceleaşi drepturi şi obligaţii ca parohul,
exceptând cazul în care este stabilit altfel de către Episcopul eparhial.
§ 2. Administratorului parohiei nu îi este permis să facă ceva ce poate prejudicia drepturilor
parohului sau care poate dăuna bunurilor parohiale.
§ 3. La terminarea sarcinii sale, administratorul parohiei va prezenta o dare de seamă
parohului.
Can. 300 - § 1. (= 541) Când o parohie devine vacantă precum şi când parohul este total
împiedicat să-şi exercite serviciul pastoral, înainte de numirea administratorului parohiei, vicarul
parohial îşi asumă interimar grija parohiei, iar dacă sunt mai mulţi, cel dintre ei care este mai în
vârstă hirotonirea preoţească sau, dacă vicarii lipsesc, parohul cel mai apropiat; Episcopul
eparhial, însă, va determina la timp care parohie este considerată cea mai apropiată de alta.
§ 2. Cel care îşi asumă în mod interimar conducerea parohiei îl va înştiinţa imediat despre
aceasta pe Episcopul eparhial.

47

333

334

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 301 - § 1. (cf 545 § 1) În cazul în care pentru îndeplinirea corespunzătoare a grijii
pastorale în parohie este necesar sau oportun, parohului îi pot fi ataşaţi unul sau mai mulţi vicari
parohiali, care trebuie să fie preoţi.
§ 2. Vicarul parohial poate fi constituit fie pentru întreaga parohie fie pentru o determinată
parte a parohiei.
§ 3. (= 547) Vicarul parohial este numit în mod liber de către Episcopul eparhial, după
audierea parohului, dacă nu judecă prudent altfel, şi, dacă este vorba de un membru al unui
institut călugăresc sau al unei societăţi de viaţă comună după model călugăresc, respectând can.
284, § 2.
Can. 302 - § 1. (= 548 § 1) Drepturile şi obligaţiile vicarului parohial se deduc din dreptul
comun şi cel particular, precum şi din scrisoarea Episcopului eparhial şi sunt exercitate sub
autoritatea parohului; însă, dacă nu este prevăzut în mod expres altfel, şi cu excepţia obligaţiei
despre care este vorba în can. 294, vicarul parohial trebuie, în virtutea funcţiei, să-l ajute pe
paroh în întreg serviciul parohial şi, dacă situaţia o cere, să ţină locul parohului.
§ 2. (cf 1111 § 1) Vicarul parohial nu este înzestrat însă în virtutea funcţiei cu facultatea de a
binecuvânta căsătoriile; totuşi această facultate, chiar şi generală, i-o poate conferi pe lângă
Ierarhul locului şi parohul în limitele parohiei; această facultate, dacă i-a fost conferită, vicarul
parohial o poate conferi şi altor sacerdoţi pentru fiecare caz în parte.
§ 3. (cf 548 § 3) Vicarul parohial, ca şi cooperator al parohului, îşi va dedica zilnic opera
generoasă şi activă în serviciul pastoral; între paroh şi vicarul parohial va exista un raport fratern,
caritate reciprocă şi respect, se vor ajuta reciproc cu sfaturi, sprijin şi exemplu în a lua măsuri
pentru grija parohială, cu voinţă concordă şi cu angajament comun.
§ 4. (550 §§ 1.3) Vicarul parohial are obligaţia să locuiască în parohie, conform prescrierilor
Episcopului eparhial sau obiceiurilor legitime; referitor la perioada de concediu, însă, vicarul
parohial are acelaşi drept ca parohul.
Can. 303 - (cf 552) Vicarul parohial poate fi înlăturat de către Episcopul eparhial pentru un
motiv just; însă, dacă vicarul parohial este membru al unui institut călugăresc sau al unei
societăţi de viaţă comună după model călugăresc, se va respecta can. 1391, § 2.
CAPITOLUL IV
DESPRE RECTORII BISERICILOR
Can. 304 - (cf 556) Rectorul unei biserici este preotul căruia i-a fost încredinţată grija vreunei
biserici, care nu este nici parohială şi nici anexată casei unui institut de viaţă consacrată.
Can. 305 - § 1. (= 557) Rectorul unei biserici este numit de către Episcopul eparhial,
rămânând neschimbat dreptul Superiorului major al institutului călugăresc sau al unei societăţi
de viaţă comunitară după model călugăresc de a propune spre numire un preot corespunzător din
institutul său sau din societate.
§ 2. Chiar dacă biserica aparţine vreunui institut de viaţă consacrată clericală, de drept
pontifical sau patriarhal, este de competenţa Episcopului eparhial să numească rectorul bisericii
propus de Superior.
§ 3. Dacă biserica este unită cu un seminar sau cu un alt colegiu, care sunt conduse de preoţi,
rectorul seminarului sau al colegiului este totodată şi rectorul bisericii, exceptând cazul în care
Episcopul eparhial a stabilit altfel.
Can. 306 - § 1. (= 558) În biserica încredinţată lui nu este licit ca rectorul bisericii să
îndeplinească funcţiuni parohiale decât cu consimţământul sau, dacă este cazul, cu delegaţie din
partea parohului, rămânând neschimbat can. 336, § 2.
48

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 559) Rectorul unei biserici poate celebra în aceasta Divina Liturghie şi laudele divine,
rămânând neschimbate statutele legitime de înfiinţare şi, în plus, în aşa fel încât, după judecata
Ierarhului locului, acestea să nu prejudicieze în nici un fel serviciului parohial.
Can. 307 - (= 560) Ierarhul locului, dacă consideră potrivit acest lucru, poate da dispoziţie
rectorului bisericii să celebreze în biserica încredinţată lui anumite funcţiuni sacre, chiar şi
parohiale, precum şi ca biserica să rămână deschisă pentru unele grupuri de credincioşi creştini.
Can. 308 - (= 561) Fără permisiunea cel puţin presupusă a rectorului bisericii sau a unei
autorităţi superioare, nu este licit pentru nimeni să celebreze în biserică Divina Liturghie sau
laudele divine, să administreze sacramentele sau să îndeplinească alte funcţiuni sacre; această
permisiune însă trebuie dată sau negată conform normei dreptului.
Can. 309 - (= 562) Rectorul bisericii, sub autoritatea Ierarhului locului şi respectând statutele
legitime şi drepturile câştigate, trebuie să se îngrijească pentru ca Divina Liturghie, sacramentele
şi laudele divine să fie celebrate în biserică, după prescrierile cărţilor liturgice şi ale dreptului,
pentru ca îndatoririle să fie îndeplinite cu fidelitate, pentru ca bunurile bisericeşti să fie
administrate cu atenţie, pentru a se lua măsuri în vederea păstrării şi înfrumuseţării obiectelor
sacre şi a edificiilor sacre şi să prevadă ca nimic să nu se facă din ceea ce nu corespunde
sfinţeniei locului sau respectului datorat casei lui Dumnezeu.
Can. 310 - (cf 563) Rectorul bisericii poate fi înlăturat de către Episcopul eparhial pentru un
motiv just; dacă însă rectorul bisericii este membru al unui institut călugăresc sau al unei
societăţi de viaţă comună după model călugăresc, se va respecta can. 1391, § 2.

49

335

336

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL VIII
DESPRE EXARHATE I DESPRE EXARHI
Can. 311 - § 1. Exarhatul este o parte a poporului lui Dumnezeu care, din cauza unor
împrejurări speciale, nu este înfiinţat în eparhie şi care, pe criterii teritoriale sau din alte motive,
este încredinţată păstoririi unui Exarh.
§ 2. La înfiinţarea, schimbarea şi suprimarea exarhatului situat în limitele teritoriului Bisericii
patriarhale, se va respecta can. 85, § 3; înfiinţarea, schimbarea şi suprimarea celorlalte exarhate
este numai de competenţa Scaunului Apostolic.
Can. 312 - Exarhul conduce exarhatul, fie în numele celui care l-a numit, fie în nume propriu;
aceasta trebuie să rezulte din înfiinţarea sau schimbarea exarhatului.
Can. 313 - Ceea ce se spune în drept despre eparhii sau despre Episcopii eparhiali, este
valabil şi pentru exarhate şi Exarhi, exceptând cazul în care este prevăzut în mod expres altfel
sau rezultă din natura lucrurilor.
Can. 314 - § 1. În limitele teritoriului Bisericii patriarhale, Exarhul este numit de Patriarh cu
consimţământul Sinodului permanent, stabilite rămânând cann. 181-188, dacă este vorba de un
Exarh care trebuie să fie hirotonit Episcop; în celelalte cazuri, numirea Exarhului este numai de
competenţa Scaunului Apostolic.
§ 2. Exarhul numit de Patriarh nu poate fi înlăturat din funcţie fără consimţământul Sinodului
Episcopilor Bisericii patriarhale.
§ 3. Exarhul ia în posesiune canonică exarhatul încredinţat lui prin prezentarea decretului de
numire celui care conduce interimar exarhatul.
Can. 315 - § 1. Exarhul, constituit în afara teritoriului Bisericii patriarhale, poate cere
Patriarhului preoţi corespunzători care să-şi asume grija pastorală a credincioşilor creştini pentru
exarhat, iar Patriarhul, pe cât posibil, va satisface cererea Exarhului.
§ 2. Preoţii trimişi de Patriarh în exarhat, pe timp limitat sau nelimitat, sunt consideraţi ataşaţi
exarhatului şi sunt supuşi în toate puterii Exarhului.
Can. 316 - Recursul împotriva decretelor Exarhului care conduce exarhatul în numele
Pontifului Roman sau în numele Patriarhului, se face respectiv la Scaunul Apostolic sau la
Patriarh; împotriva decretelor Exarhului care conduce exarhatul în nume propriu, recursul se face
conform normei de drept obişnuite.
Can. 317 - Exarhul are obligaţia de a vizita mormintele sfinţilor Apostoli Petru şi Pavel,
conform normei can. 208, exceptaţi fiind Exarhii care conduc exarhatul încredinţat lor în numele
Patriarhului.
Can. 318 - § 1. Exarhul numit de Patriarh trebuie să trimită Patriarhului un raport scris la
fiecare cinci ani asupra stării spirituale şi temporare a exarhatului.
§ 2. Exarhul numit de Pontiful Roman trebuie să facă acelaşi raport Scaunului Apostolic la
fiecare cinci ani şi, dacă aparţine de o Biserică Patriarhală, să trimită cât mai repede şi
Patriarhului o copie a raportului.
Can. 319 - § 1. Exarhul este obligat [să respecte] legile adunării eparhiale, ale curiei
eparhiale, ale consiliului preoţilor, ale colegiului consilierilor eparhiali şi ale consiliului pastoral,
adaptate locurilor şi persoanelor, după judecata autorităţii care a întemeiat sau mutat exarhatul.

50

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă nu se poate constitui colegiul consilierilor conform normei can. 271, § 3, Exarhul va
constitui un grup din preoţii cei mai prudenţi, cel puţin trei, aleşi, pe cât posibil, dintre membri
consiliului preoţesc, dacă acesta există, al cărui consimţământ sau sfat trebuie să-l ceară ori de
câte ori dreptul stabileşte că Episcopul eparhial are nevoie de consimţământul sau de sfatul
colegiului consilierilor eparhiali.
Can. 320 - § 1. Conducerea exarhatului vacant sau împiedicat trece la Protosincel sau, dacă
acesta nu există, la parohul cel mai în vârstă vechi în hirotonirea preoţească.
§ 2. Celui căruia îi revine conducerea interimară a exarhatului trebuie să înştiinţeze cât mai
repede autoritatea căreia îi revine numirea Exarhului, pentru [ca această autoritate] să prevadă;
între timp, însă, se poate folosi de toate puterile şi facultăţile, fie ordinare, fie delegate, pe care le
avea Exarhul, exceptând cazul în care acestea au fost încredinţate pentru sârguinţa personală a
Exarhului.
Can. 321 - § 1. Exarhul, care nu a fost hirotonit Episcop, pe durata sarcinii sale, are
privilegiile şi însemnele demnităţii imediat următoare cele episcopale.
§ 2. În ceea ce priveşte păstrarea sau pierderea privilegiilor şi însemnelor, după îndeplinirea
sarcinii, se va respecta dreptul particular.

TITLUL IX
DESPRE ADUNĂRILE IERARHILOR MAI MULTOR BISERICI SUI IURIS
Can. 322 - § 1. (cf 447-459) Acolo unde este oportun, după judecata Scaunului Apostolic,
Patriarhii, Mitropoliţii Bisericilor mitropolitane sui iuris, Episcopii eparhiali şi, dacă statutele o
prevăd, chiar şi ceilalţi Ierarhi ai locului ai mai multor Biserici sui iuris, chiar şi ai Bisericii
latine, care îşi exercită puterea lor asupra aceleiaşi naţiuni sau regiuni, sunt convocaţi de Patriarh
sau de o altă autoritate desemnată de Scaunul Apostolic, în adunări periodice, la perioade
stabilite, astfel încât într-un schimb luminos de prudenţă şi experienţă şi, împreunându-şi
părerile, să existe o înţelegere sfântă de forţe spre binele comun al Bisericilor, prin care să se
favorizeze unitatea acţiunii, ajutorarea operelor comune, promovarea mai expeditivă pentru
binele religiei şi în plus să se păstreze mai eficient disciplina bisericească.
§ 2. Deciziile acestei adunări nu au puterea juridică de a obliga, exceptând cazul în care este
vorba despre cele ce nu prejudiciază în nici un fel ritul fiecărei Biserici sui iuris, puterii
Patriarhilor, Sinoadelor, Mitropoliţilor şi Consiliilor Ierarhilor; de asemenea aceste decizii
trebuie să fie stabilite împreună de cel puţin două treimi din voturile membrilor ce au vot
deliberativ şi care au fost aprobate de Scaunul Apostolic.
§ 3. O decizie, chiar dacă e luată prin vot unanim, care într-un fel oarecare depăşeşte
competenţa acestei adunări, este lipsită de orice putere până când nu este aprobată de către însuşi
Pontiful Roman.
§ 4. Fiecare adunare a Ierarhilor mai multor Biserici sui iuris îşi va întocmi propriile statute în
care va fi favorizată, pe cât posibil, şi participarea Ierarhilor Bisericilor care nu sunt în deplină
comuniune cu Biserica catolică; statutele, pentru a avea valoare, trebuie aprobate de Scaunul
Apostolic.

51

337

338

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL X
DESPRE CLERICI
Can. 323 - § 1. (cf 207 § 1) Clericii, care se mai numesc şi slujitori sacri, sunt credincioşi
creştini care, aleşi de autoritatea competentă a Bisericii, prin darul Spiritului Sfânt primit în sacra
hirotonire, sunt destinaţi să fie slujitori ai Bisericii, participând la misiunea şi puterea lui Hristos
Păstorul.
§ 2. În baza sacrei hirotoniri, clericii se disting de ceilalţi credincioşi creştini prin divina
instituţie.
Can. 324 - Clericii, uniţi între ei în comuniune ierarhică şi constituiţi în diferite grade,
participă în mod diferit la unica slujire bisericească, divin instituită.
Can. 325 - (= 1009) Clericii, în baza sacrei hirotoniri, se disting în: Episcopi, preoţi şi
diaconi.
Can. 326 - Clericii sunt constituiţi în gradele hirotonirii prin însăşi sacra hirotonire; nu îşi pot
însă exercita puterea decât conform normei dreptului.
Can. 327 - Dacă pe lângă Episcopi, preoţi sau diaconi, şi alţi miniştri, constituiţi într-o
hirotonire minoră şi numiţi în general clerici minori, sunt admişi sau instituiţi în serviciul
poporului lui Dumnezeu sau pentru a exercita funcţiuni ale sacrei liturghii, aceştia sunt conduşi
numai de dreptul particular al propriei Biserici sui iuris.
CAPITOLUL I
DESPRE FORMAREA CLERICILOR
Can. 328 - (cf 232) Biserica are propriul drept şi obligaţie să-şi formeze clericii şi ceilalţi
slujitori ai săi; această îndatorire se exercită în mod singular şi mai intens în înfiinţarea şi
conducerea seminarelor.
Can. 329 - § 1. (cf 233 § 1) Opera de promovare a vocaţiilor, mai ales pentru slujirile sacre,
aparţine întregii comunităţi creştine, care prin co-responsabilitatea sa trebuie să fie atentă la
necesităţile slujirii Bisericii universale astfel:
1° părinţii, învăţătorii şi alţi educatori primari ai vieţii creştineşti, se vor îngriji astfel încât,
animând familiile şi şcolile în spirit evanghelic, copiii şi tinerii să poată asculta şi răspunde în
mod liber Domnului care îi cheamă prin Spiritul Sfânt;
2° clericii şi mai ales parohii se vor strădui să distingă şi să încurajeze vocaţiile atât în
adolescenţi cât şi în ceilalţi, chiar şi mai vârstnici;
3° Episcopul eparhial este cel care va stimula turma, unindu-şi forţele cu alţi Ierarhi, pentru
promovarea vocaţiilor şi coordonarea celor începute.
§ 2. Dreptul particular va prevedea instituirea operelor fie regionale fie, pe cât posibil,
eparhiale, în toate Bisericile, pentru promovarea vocaţiilor, care trebuie să fie deschise
necesităţilor întregii Biserici, în special cele misionare.
Can. 330 - § 1. (cf 242 § 1) Sinodul Episcopilor Bisericii patriarhale sau Consiliul Ierarhilor
este cel care va elabora un plan pentru formarea clericilor, în care să fie explicat cât mai
amănunţit dreptul comun pentru seminarele situate în limitele teritoriului propriei Biserici; în
celelalte cazuri, Episcopul eparhial este cel care va întocmi un plan asemănător pentru propria sa
eparhie, rămânând neschimbat can. 150, § 3; acestor autorităţi le revine competenţa de a
modifica acest plan.
52

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Planul formării clericilor, chiar prin intermediul convenţiilor, poate fi comun unei întregi
regiuni sau naţiuni, sau chiar şi unei alte Biserici sui iuris, fiind atent ca acesta să nu fie în
detrimentul specificului riturilor.
§ 3. (cf 243) Planul formării clericilor, respectând cu fidelitate dreptul comun şi având în
vedere tradiţia propriei Biserici sui iuris, trebuie să cuprindă, pe lângă altele, norme speciale
pentru formarea personală, spirituală, doctrinară şi pastorală a seminariştilor, precum şi pentru
fiecare disciplină ce trebuie predată şi pentru organizarea cursurilor şi a examenelor.
Art. I
Despre înfiinţarea şi conducerea seminarelor
Can. 331 - § 1. (≠ 234) În seminarul minor sunt formaţi în primul rând cei care prezintă
semne ale vocaţiei la slujirile sacre, pentru ca să poată fi recunoscută cu mai multă uşurinţă şi
claritate şi să poată fi cultivată cu mai multă dedicaţie; conform normei dreptului particular, pot
fi formaţi şi cei care, cu toate că nu prezintă semne ale chemării la starea clericală, pot fi formaţi
să exercite unele slujiri sau opere de apostolat. Apoi, celelalte institute care, conform propriilor
statute, servesc aceluiaşi scop, chiar dacă au nume diferit, sunt echivalate seminarului minor.
§ 2. (cf 237. 241) În seminarul major este mai deplin cultivată, încercată şi confirmată vocaţia
celor care, în baza semnelor certe, sunt consideraţi deja corespunzători pentru primirea statornică
a slujirilor sacre.
Can. 332 - § 1. (cf 234) În fiecare eparhie se va înfiinţa un seminar minor, dacă aşa o cere
binele Bisericii şi dacă o permit puterile şi resursele.
§ 2. Trebuie înfiinţat un seminar major care să servească ori unei eparhii foarte mari ori, dacă
nu întregii Biserici sui iuris, cel puţin mai multor eparhii ale aceleiaşi Biserici sui iuris - prin
convenţiile necesare -, chiar şi diferitelor Biserici sui iuris care au o eparhie în acea regiune sau
naţiune, astfel încât numărul seminariştilor să fie corespunzător celui al conducătorilor şi al
profesorilor bine pregătiţi; în acelaşi timp formarea se va prevedea prin suficiente subvenţii şi
prin cea mai bună uniune a forţelor, astfel încât să nu-i lipsească nimic.
Can. 333 - Deşi este de dorit ca elevilor unei Biserici sui iuris să li se rezerve un seminar, în
primul rând cel minor, totuşi în acelaşi seminar pot fi admişi, în împrejurări speciale, chiar şi
seminariştii altor Biserici sui iuris.
Can. 334 - § 1. (cf 237) Seminarul pentru propria eparhie este înfiinţat de Episcopul eparhial;
seminarul comun mai multor eparhii este înfiinţat de către Episcopii eparhiali ai aceloraşi eparhii
sau de către autoritatea superioară, însă cu consimţământul Consiliului Ierarhilor, dacă este vorba
despre Mitropolitul Bisericii mitropolitane sui iuris, sau cu consimţământul Sinodului
Episcopilor Bisericii patriarhale, dacă este vorba de Patriarh.
§ 2. Episcopii eparhiali, pentru ai căror supuşi a fost înfiinţat seminarul comun, nu pot înfiinţa
în mod valid alt seminar, fără consimţământul autorităţii care a înfiinţat seminarul comun sau,
dacă este vorba despre un seminar înfiinţat de înşişi Episcopii eparhiali, fără consimţământul
unanim al părţilor care şi-au dat acordul sau fără consimţământul autorităţii superioare.
Can. 335 - § 1. (= 238) Seminarul înfiinţat în mod legitim este, prin dreptul însuşi, persoană
juridică.
§ 2. În toate treburile juridice ale seminarului, rectorul aceluiaşi îl reprezintă, exceptând cazul
în care dreptul particular sau statutele seminarului stabilesc altfel.
Can. 336 - § 1. (cf 263) Seminarul comun mai multor eparhii este supus Ierarhului desemnat
de cei care au înfiinţat seminarul.
53

339

340

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (= 262) Seminarul face excepţie de la regimul parohial; pentru toţi cei care sunt în
seminar, funcţiile parohiale sunt îndeplinite de rectorul seminarului sau de delegatul său,
excepţie făcând materia căsătoriei şi rămânând neschimbat can. 734.
Can. 337 - § 1. (cf 239 § 3) Seminarul va avea propriul statut în care vor fi determinate în
primul rând scopul specific al seminarului şi competenţa autorităţilor; de asemenea vor fi
stabilite modalitatea numirii sau alegerii, durata în funcţie, drepturile, obligaţiile şi justa
remunerare a conducătorilor, a funcţionarilor, a profesorilor şi a consilierilor, precum şi
modalităţile prin care aceştia, dar şi seminariştii vor participa la grija rectorului, mai ales la
respectarea disciplinei seminarului.
§ 2. (cf 243) Seminarul va avea de asemenea propriul regulament, în care se vor aplica
normele planului formării clericilor, adaptate împrejurărilor speciale şi se vor defini într-un mod
mai concret punctele cele mai importante ale disciplinei seminarului care privesc, în respectarea
statutelor, formarea seminariştilor, viaţa cotidiană şi ordinea întregului seminar.
§ 3. Statutul seminarului are nevoie de aprobarea autorităţii care a înfiinţat seminarul, căreia îi
revine competenţa, dacă este cazul, să le modifice; acestea [statutele], referitoare la regulament,
îi revin autorităţii determinate în statut.
Can. 338 - § 1. (cf 239 § 1) Fiecare seminar va avea un rector şi, dacă este nevoie, un econom
şi alţi conducători şi funcţionari.
§ 2. (cf 260) Rectorul este cel care se va îngriji, conform normei statutului, de conducerea
generală a seminarului, îi va îndemna pe toţi să respecte statutul şi regulamentul seminarului, va
coordona opera celorlalţi conducători şi funcţionari şi să încurajeze unitatea şi colaborarea
întregului seminar.
Can. 339 - § 1. (cf 239 § 2) Va fi, de asemenea, cel puţin un părinte spiritual, distinct de
rector; în afara acestuia, seminariştii pot cere în mod liber direcţia spirituală oricărui alt preot,
aprobat de rector.
§ 2. (cf 240 § 1) Pe lângă confesorii obişnuiţi, vor fi desemnaţi sau invitaţi şi alţi confesori,
respectându-se integral dreptul seminariştilor de a se mărturisi oricărui alt confesor, chiar şi din
afara seminarului, rămânând neschimbată disciplina seminarului.
§ 3. (cf 240 § 2) Pentru judecarea persoanelor nu este permis să se ceară părerea confesorilor
sau a părinţilor spirituali.
Can. 340 - § 1. (cf 253 § 1) Dacă se instituie în acelaşi seminar cursurile pentru predarea
disciplinelor, va fi un număr corespunzător de profesori bine selecţionaţi, fiecare cu adevărat
expert în ştiinţa sa, iar în seminarul major vor avea corespunzătoarele grade academice.
§ 2. (254) Profesorii, prin intermediul unei pregătiri aduse la zi şi cooperând între ei şi cu
îndrumătorii seminarului, trebuie să contribuie la formarea integrală a viitorilor slujitori ai
Bisericii, atenţi fiind la unitatea credinţei şi la formarea în diferitele discipline.
§ 3. (cf 252 § 3) Profesorii de ştiinţe sacre, urmând vestigiile sfinţilor Părinţi şi ale Doctorilor
elogiaţi de Biserică, mai ales de cea din Orient, din luminosul tezaur lăsat de aceştia, vor explica
doctrina sănătoasă.
Can. 341 - § 1. (= 264) Autoritatea care a înfiinţat seminarul este cea care se va îngriji să
prevadă cheltuielile seminarului, chiar prin intermediul impozitelor sau a ofrandelor, despre care
se vorbeşte în cann. 1012 şi 1014.
§ 2. (= 264) Sunt supuse impozitului pentru seminar şi casele călugărilor, exceptând cazul în
care acestea se întreţin numai din pomană, sau în care este sediul actual de studii despre care
vorbesc cann. 471, § 2 şi 536, § 2.

54

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. II
Despre formarea la slujire
Can. 342 - § 1. (= 241 § 1) Vor fi admişi în seminar numai elevii care dovedesc, prin
documentele cerute conform normei statutului, că sunt corespunzători.
§ 2. (241 § 2) Nimeni nu va fi primit dacă dovedeşte cu certitudine primirea sacramentelor
botezului şi a ungerii cu sfântul mir.
§ 3. Cei care în prealabil au fost seminarişti în alt seminar sau într-un institut călugăresc sau
într-o societate de viaţă comună după model călugăresc, nu vor fi admişi decât dacă au obţinut
atestatul din partea rectorului sau a Superiorului, mai ales privitor la motivul demiterii sau al
părăsirii [seminarului, institutului sau a societăţii respective].
Can. 343 - Seminariştii, chiar dacă sunt admişi într-un seminar al altei Biserici sui iuris sau
într-unul comun mai multor Biserici sui iuris, vor fi formaţi după propriul rit, obiceiul contrar
fiind respins.
Can. 344 - § 1. Adolescenţii şi tinerii care trăiesc în seminarul minor vor păstra obişnuinţa
corespunzătoare cu propriile lor familii şi cu cei de vârsta lor, de care au nevoie pentru o creştere
psihologică sănătoasă, mai ales afectivă; vor evita însă, cu grijă, conform normelor psihologiei şi
pedagogiei sănătoase, tot ceea ce poate diminua în orice fel alegerea liberă a stării lor.
§ 2. Ajutaţi de o direcţie spirituală potrivită, seminariştii se vor obişnui să ia decizii personale
şi responsabile în lumina Evangheliei şi să-şi cultive diferitele calităţi înnăscute, fără să omită
nici una din virtuţile corespunzătoare naturii umane.
§ 3. Curriculum studiilor din seminarele minore va cuprinde ceea ce se cere în fiecare naţiune
pentru începerea studiilor superioare şi, ori de câte ori programa studiilor o permite, şi cele ce
sunt mai ales utile pentru primirea la slujirile sacre; îndeobşte se va avea grijă ca seminariştii să
poată obţine titlul de studii civile, pentru a putea continua studiile şi în altă parte, dacă se ajunge
la această alegere.
§ 4. Seminariştii cu o vârstă mai înaintată vor fi formaţi fie în seminar, fie într-un institut
special, ţinând cont şi de formarea precedentă a fiecăruia.
Can. 345 - Formarea seminariştilor va fi perfecţionată în seminarul major, completând în
fiecare caz ceea ce a lipsit la formarea în seminarul minor, integrând formarea spirituală,
intelectuală şi pastorală, astfel încât să devină slujitori ai lui Hristos în mijlocul Bisericii, lumina
şi sarea lumii contemporane.
Can. 346 - § 1. (cf 244) Cei care aspiră la slujirile sacre vor fi formaţi astfel încât să cultive în
Spiritul Sfânt o comuniune familiară cu Hristos şi să-l caute în toate pe Dumnezeu astfel încât,
impulsionaţi de iubirea lui Hristos Păstorul, să fie dornici să-şi dăruiască propria viaţa pentru ca
toţi oamenii să câştige împărăţia lui Dumnezeu.
§ 2. Se vor alimenta în fiecare zi, mai ales din cuvântul lui Dumnezeu şi din sacramente, cu
forţă pentru viaţa lor spirituală şi cu putere pentru munca de apostolat:
1° prin meditarea atentă şi constantă a cuvântului lui Dumnezeu şi cu o fidelă explicaţie
conform Părinţilor, seminariştii se vor obişnui să-şi conformeze cât mai mult propria viaţă cu
viaţa lui Hristos şi, întăriţi mereu în credinţă, speranţă şi caritate, să exerseze trăirea după
modelul Evangheliei;
2° (cf 246 § 1) vor participa asiduu la Divina Liturghie, care să fie izvor şi culme atât a
întregii vieţi a seminarului, cât şi a întregii vieţi creştineşti;
3° vor învăţa să celebreze totdeauna laudele dumnezeieşti conform propriului rit pentru a-şi
alimenta viaţa spirituală;
4° acordând o mare valoare direcţiei spirituale, vor învăţa să-şi examineze bine conştiinţa şi să
primească frecvent sacramentul penitenţei;
55

341

342

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

5° o vor urma cu evlavie filială pe Sfânta Fecioară Maria, Mama lui Dumnezeu, pe care
Hristos a constituit-o ca Mama tuturor oamenilor;
6° se vor încuraja toate practicile evlavioase care conduc spiritul de rugăciune şi care sunt
tăria şi apărarea chemării apostolice, în primul rând pe cele ce sunt recomandate de venerata
tradiţie a propriei Biserici sui iuris; oricum, se recomandă retragerile spirituale şi învăţarea
funcţiilor sacre, îndemnarea spre calea spirituală;
7° seminariştii vor fi educaţi la asentimentul Bisericii şi în serviciul ei, precum şi la virtutea
ascultării şi a cooperării fraterne;
8° vor fi ajutaţi să cultive şi celelalte virtuţi care au mare relevanţă pentru vocaţia lor, precum
deosebirea spiritelor, castitatea, tăria sufletească; vor aprecia şi vor cultiva acele virtuţi care sunt
mai preţuite între oameni şi care dau valoare slujitorului lui Hristos, dintre care sunt sinceritatea
sufletească, grija continuă pentru dreptate, spiritul sărăciei, păstrarea fidelă a promisiunilor,
politeţea în comportament, modestia în conversaţie, unite cu caritatea.
§ 3. În seminar, normele disciplinare se vor aplica conform maturităţii seminariştilor astfel
încât, seminariştii, în timp ce învaţă treptat să se controleze, folosindu-se înţelept de libertate, se
vor obişnui să înveţe să acţioneze spontan şi conştiincios.
Can. 347 - (cf 248) Formarea doctrinară va tinde să-i facă pe seminarişti, înzestraţi cu cultura
generală a locurilor şi a timpurilor lor şi cercetând eforturile şi realizările inteligenţei omeneşti,
să dobândească o doctrină amplă şi solidă în ştiinţele sacre astfel încât, erudiţi cu o mai plină
inteligenţă a credinţei şi întăriţi de lumina Învăţătorului Hristos, să-i poată lumina mai eficace pe
oamenii timpului lor şi să poată sluji adevărului.
Can. 348 - § 1. (250) Pentru cei care sunt destinaţi sacerdoţiului, studiile seminarului major,
rămânând neschimbat can. 345, se completează cu cursuri filosofice şi teologice, care pot fi
parcurse fie pe rând, fie concomitent; aceste studii vor cuprinde cel puţin şase ani compleţi, astfel
încât timpul dedicat disciplinelor filosofice să fie de doi ani integrali, iar cel dedicat studiilor
teologice să fie de patru ani integrali.
§ 2. Cursurile filosofico-teologie vor începe prin introducerea în misterul lui Hristos şi în
economia mântuirii şi nu vor fi concluzionate până ce nu se arată, ţinând seama de ordinea şi
ierarhia adevărurilor doctrinei catolice, relaţia şi compoziţia coerentă a tuturor disciplinelor între
ele.
Can. 349 - § 1. (cf 251) Formarea filosofică va tinde să completeze formarea în ştiinţele
umane; de aceea, ţinându-se cont de înţelepciunea antichităţii şi a epocii actuale, fie a întregii
familii umane fie mai ales a propriei culturi, să se caute în primul rând patrimoniul filosofic
veşnic valabil.
§ 2. Cursurile istorice şi sistematice vor fi predate astfel încât seminariştii, cu discernământ
intelectual, să poată distinge mai uşor adevărul de fals şi, cu mintea deschisă către Dumnezeu
care vorbeşte, să poată continua cu adevărat cercetările teologice şi să fie cât mai potriviţi pentru
îndeplinirea slujbelor prin angajarea de conversaţii chiar şi cu oamenii culţi ai acestor timpuri.
Can. 350 - § 1. (cf 252 § 1) Disciplinele teologice vor fi predate în lumina credinţei, astfel
încât seminariştii să pătrundă în mod profund doctrina catolică, extrasă din Revelaţia divină şi să
o exprime în cultura proprie, astfel încât ea să poată fi hrana propriei vieţi spirituale şi să fie un
instrument foarte util în angajarea la slujire.
§ 2. Sfânta Scriptură trebuie să fie sufletul întregii teologii şi să informeze toate disciplinele
sacre; de aceea se va preda, pe lângă o metodă exegetică îngrijită, capitolele principale ale
economiei mântuirii, precum şi temele mai importante ale teologiei biblice.
§ 3. Liturgica va fi predată ţinându-se seama de ponderea ei specială, ca izvor necesar al
doctrinei şi al adevăratului spirit creştin.

56

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. (cf 256 § 2) Până când unitatea pe care Hristos o vrea pentru Biserica sa nu va fi deplin
realizată, ecumenismul trebuie va fi una dintre dimensiunile necesare oricărei discipline
teologice.
Can. 351 - (cf 256 § 2) Profesorii de ştiinţe sacre, deoarece predau cu mandatul autorităţii
bisericeşti, transmit în mod fidel doctrina propusă de aceasta şi se vor supune cu umilinţă, întru
totul, magisterului constant şi conducerii Bisericii.
Can. 352 - § 1. (cf 255) Formarea pastorală va fi adaptată condiţiilor locurilor şi timpurilor,
înzestrării seminariştilor fie celibatari fie căsătoriţi şi necesităţilor slujirilor pentru care ei se
pregătesc.
§ 2. (cf 256 § 1) Seminariştii vor fi formaţi în primul rând în arta catehetică şi omiletică, în
celebrarea liturgică, în administrarea parohiei, în dialogul evanghelizator cu necredincioşii sau
necreştinii sau cu credincioşii creştini mai puţin fervenţi, în apostolatul social şi în folosirea
instrumentelor de comunicare socială, fără neglijarea disciplinelor auxiliare ca psihologia şi
sociologia pastorală.
§ 3. (cf 257 § 1) Chiar dacă seminariştii se pregătesc să-şi însuşească slujirea în propria lor
Biserică sui iuris, vor fi formaţi în spiritul cu adevărat universal, pentru care să fie pregătiţi să ia
parte la deservirea sufletelor oriunde pe pământ; de aceea vor fi învăţaţi cu privire la necesităţile
Bisericii universale, şi mai ales în privinţa apostolatului ecumenic şi al evanghelizării.
Can. 353 - (cf 258) Conform normei dreptului particular, se vor efectua exerciţii şi probe care
să contribuie mai ales la întărirea formării pastorale, cum sunt serviciul social sau cel caritabil,
formarea catehetică, şi în special ucenicia pastorală în cursul formării filosofico-teologice şi
ucenicia diaconală înainte de hirotonirea preoţească.
Can. 354 - (cf 236) Formarea proprie a diaconilor ce nu sunt destinaţi sacerdoţiului, se va
adapta la normele date mai sus, astfel încât curriculum studiilor să dureze cel puţin trei ani,
avându-se în vedere tradiţiile propriei Biserici sui iuris referitoare la diaconia liturgică, a
cuvântului şi a carităţii
Can. 355 - (cf 1027) Cei care vor fi hirotoniţi, vor fi învăţaţi în mod corespunzător cu privire
la obligaţiile clericilor şi vor fi educaţi să le primească şi să le îndeplinească din tot sufletul.
Can. 356 - § 1. Rectorul seminarului va trimite în fiecare an un raport referitor la progresul
formării seminariştilor Episcopului lor eparhial, sau eventual Superiorului major; va raporta apoi
despre starea seminarului celor ce au înfiinţat seminarul.
§ 2. (cf 259 § 2) Episcopul eparhial sau Superiorul major, în scopul de a ajuta formarea
seminariştilor lor, va vizita frecvent seminarul, mai ales dacă este vorba despre cei care trebuie
promovaţi la hirotonirile sacre.
CAPITOLUL II
DESPRE ÎNSCRIEREA CLERICILOR ÎNTR-O EPARHIE
Can. 357 - § 1. (cf 265) Fiecare cleric trebuie să fie înscris ca şi cleric într-o eparhie sau întrun exarhat, sau într-un institut călugăresc, sau într-o societate de viaţă comună după model
călugăresc, sau într-un institut ori într-o asociaţie care are dreptul de la Scaunul Apostolic sau, în
limitele teritoriului Bisericii pe care o prezidează, de la Patriarh cu consimţământul Sinodului
permanent, de a-şi înscrie clerici.
§ 2. Ceea ce este stabilit referitor la înscrierea clericilor într-o eparhie sau demiterea din
aceasta, este valabil, cu referinţele de rigoare, şi pentru alte persoane juridice amintite mai sus
57

343

344

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

precum şi, dacă dreptul particular o prevede, pentru însăşi Biserica patriarhală, exceptând cazul
în care este prevăzut în mod expres altfel.
Can. 358 - (cf 266 § 1) Prin hirotonirea diaconală cineva este înscris ca şi cleric al eparhiei
pentru al cărei serviciu a fost hirotonit, exceptând cazul în care, conform normei dreptului
particular al propriei Biserici sui iuris, a fost deja înscris în aceeaşi eparhie.
Can. 359 - (= 267 § 1) Pentru ca un cleric deja înscris într-o oarecare eparhie să poată trece în
mod valid într-o altă eparhie, trebuie să obţină de la Episcopul său eparhial o scrisoare de
demitere, iscălită de acelaşi, şi de asemenea o scrisoare de înscriere de la Episcopul eparhial al
eparhiei în care doreşte să se înscrie, iscălită de asemenea de acesta.
Can. 360 - § 1. (cf 268 § 1) Transferul clericului într-o altă eparhie, păstrând înscrierea, se
face pentru un timp determinat, reînnoită chiar de mai multe ori, prin intermediul unei convenţii
scrise, stipulată între cei doi Episcopi eparhiali, în care sunt stabilite drepturile şi îndatoririle
clericului sau ale părţilor.
§ 2. După trecerea a cinci ani de la legitimul transfer, clericul va fi înscris prin dreptul însuşi
în eparhia care l-a găzduit dacă, faţă de această dorinţă a sa manifestată în scris ambilor Episcopi
eparhiali, nici unul dintre aceştia, în decurs de patru luni, nu şi-au manifestat în scris o poziţie
contrară.
Can. 361 - (= 271 § 1 a) Nu se va refuza, decât pentru o adevărată necesitate a propriei
eparhii sau a Bisericii sui iuris, clericului care cere trecerea sau transferul în altă eparhie care
suferă de o penurie gravă de clerici, mai ales pentru evanghelizare, cauză a Bisericii universale,
cu condiţia ca acesta să fie pregătit şi apt să îndeplinească această slujire.
Can. 362 - § 1. (cf 271 § 3) Din motive juste, clericul poate fi rechemat din transfer de către
propriul său Episcop eparhial, sau trimis înapoi de către Episcopul eparhial care l-a găzduit,
respectând convenţiile încheiate şi echitatea.
§ 2. (cf 271 § 2) La reîntoarcerea legitimă din transfer în propria eparhie, rămân stabilite şi
apărate toate drepturile pe care le-ar fi avut dacă ar fi rămas înscris în aceasta, prin slujirea sacră.
Can. 363 - (cf 272) Pe un cleric al eparhiei nu-l poate înscrie sau demite din aceasta şi nici
nu-i poate acorda în mod valid permisiunea de transfer:
1° Administratorul Bisericii patriarhale fără consimţământul Sinodului permanent; Exarhul
patriarhal şi Administratorul eparhial fără consimţământul Patriarhului;
2° în celelalte cazuri, Administratorul eparhiei, dacă nu a trecut un an de la vacanţa scaunului
eparhial şi atunci cu consimţământul colegiului consilierilor eparhiali.
Can. 364 - (cf 267 § 2) Înscrierea unui cleric într-o eparhie nu încetează decât cu înscrierea
validă într-o altă eparhie sau cu pierderea stării clericale.
Can. 365 - § 1. (cf 269) Pentru trecerea sau transferul licit se cer motive juste, cum sunt
folosul Bisericii sau binele clericului însuşi; permisiunea nu îi va fi refuzată însă decât pentru
motive grave.
§ 2. Dacă dreptul particular al unei Biserici sui iuris stabileşte astfel, pentru trecerea legitimă
în eparhia unei alte Biserici sui iuris se cere de asemenea ca Episcopul eparhial care îl demite pe
cleric, să obţină consimţământul autorităţii determinate de acelaşi drept particular.
Can. 366 - § 1. (cf 269) Episcopul eparhial nu va înscrie în eparhia sa un cleric străin decât
dacă:
1° o cer necesităţile sau folosul eparhiei;
58

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° se convinge el însăşi de aptitudinile clericului pentru îndeplinirea slujirii, mai ales dacă
clericul parvine dintr-o altă Biserică sui iuris.
3° constată dintr-un document legitim demiterea legitimă din eparhie şi are din partea
Episcopului eparhial care l-a demis, la nevoie sub secret, mărturii favorabile despre curriculum
vitae şi moravurile clericului;
4° clericul a declarat în scris că vrea să se dedice serviciului noii eparhii conform normei
dreptului.
§ 2. Episcopul eparhial va face cunoscut cât mai repede Episcopului eparhial precedent despre
înscrierea săvârşită în eparhia sa.
CAPITOLUL III
DESPRE DREPTURILE I ÎNDATORIRILE CLERICILOR
Can. 367 - Clericii au ca primă obligaţie să anunţe tuturor Împărăţia lui Dumnezeu şi să
reprezinte dragostea lui Dumnezeu faţă de oameni, în slujirea cuvântului şi a sacramentelor, ba
chiar prin întreaga lor viaţă, astfel încât toţi, iubindu-l pe Dumnezeu mai mult ca pe orice şi
iubindu-se reciproc, să fie edificaţi şi să crească în Trupul lui Hristos care este Biserica.
Can. 368 - (cf 276) Clericii sunt ţinuţi dintr-un motiv special la perfecţiunea pe care o
propune Hristos discipolilor săi, deoarece prin sacra hirotonire sunt consacraţi lui Dumnezeu
într-un mod nou, pentru a deveni instrumente mai eficiente ale lui Hristos, eternul Sacerdot, în
serviciul poporului lui Dumnezeu, şi pentru a fi în acelaşi timp model exemplar pentru turmă.
Can. 369 - § 1. (cf 276 § 2) Clericilor le incumbă să citească şi să mediteze zilnic cuvântul lui
Dumnezeu astfel încât, făcuţi audiatori fideli şi atenţi ai lui Hristos, să devină slujitori adevăraţi
ai predicării; să fie zeloşi în rugăciuni, în celebrările liturgice şi mai ales în devotamentul faţă de
taina Euharistiei; să-şi examineze zilnic conştiinţa şi să primească frecvent sacramentul
penitenţei; să o cinstească pe Sfânta Maria, pururea Fecioară, Mama lui Dumnezeu, şi să implore
de la ea harul de a se conforma Fiului ei şi să îndeplinească celelalte practici evlavioase ale
propriei Biserici sui iuris.
§ 2. Să dea o consideraţie deosebită direcţiei spirituale şi la timpurile stabilite să facă,
conform prescrierilor dreptului particular, retragerile spirituale.
Can. 370 - (= 273) Clericii au obligaţia specială de a acorda res-pect şi ascultare Pontifului
Roman, Patriarhului şi Episcopului eparhial.
Can. 371 - § 1. (= 274 § 1) Clericii, având îndeplinite cerinţele dreptului, au dreptul să obţină
de la propriul lor Episcop eparhial o oarecare funcţie, slujire sau sarcină pe care să o
îndeplinească în serviciul Bisericii.
§ 2. Clericii vor primi şi vor îndeplini cu fidelitate orice funcţie, slujire sau sarcină
încredinţată lor de către autoritatea competentă, ori de câte ori necesităţile Bisericii o cer, după
judecata aceleiaşi autorităţi.
§ 3. Pentru a putea exercita însă o profesie civilă, se cere permisiunea Ierarhului propriu.
Can. 372 - § 1. (cf 279) Clericilor, după ce şi-au completat formarea ce se cere pentru
hirotonirile sacre, le incumbă să nu înceteze să se dedice ştiinţelor sacre, ci dimpotrivă se vor
strădui să dobândească o cunoaştere şi o practică mai profundă şi adusă la zi de către aceleaşi,
prin cursuri de perfecţionare aprobate de propriul lor Ierarh.
§ 2. Vor frecventa, de asemenea, şi întâlnirile pe care Ierarhul le judecă oportune, pentru
promovarea ştiinţelor sacre şi a metodelor pastorale.
§ 3. Nu vor neglija însuşirea ştiinţelor profane, mai ales a acelora care au o legătură mai
strânsă cu ştiinţele sacre, convenabil oamenilor culţi.
59

345

346

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 373 - (≠ 277) Celibatul clericilor, ales pentru împărăţia cerurilor şi atât de corespunzător
sacerdoţiului, va fi stimat pretutindeni, conform tradiţiei Bisericii universale; tot astfel trebuie
ţinută la mare cinste starea clericilor legaţi prin căsătorie, consfinţită de secole prin practica
Bisericii primitive şi a Bisericilor orientale.
Can. 374 - (cf 277 § 3) Clericii celibatari şi căsătoriţi trebuie să strălucească prin frumuseţea
castităţii; dreptul particular este cel care stabileşte mijloacele oportune pentru atingerea acestui
scop.
Can. 375 - Clericii căsătoriţi vor oferi un exemplu strălucit celorlalţi credincioşi creştini, prin
conducerea vieţii de familie şi prin educarea fiilor.
Can. 376 - (cf 280) Pe cât posibil, se va favoriza lăudabila viaţă comună între clericii
celibatari pentru a se ajuta reciproc în cultivarea vieţii spirituale şi intelectuale, şi pentru a putea
coopera mai bine în slujirea lor.
Can. 377 - (276 § 2, 3°) Toţi clericii trebuie să celebreze laudele divine, conform dreptului
particular al propriei Biserici sui iuris.
Can. 378 - (276 § 2, 2°) Clericii vor celebra des Divina Liturghie, conform normei dreptului
particular, mai ales în zilele de duminică şi în sărbătorile de poruncă; este viu recomandată
celebrarea zilnică.
Can. 379 - (= 275) Clericii, uniţi prin legătura carităţii cu confraţii oricărei Biserici sui iuris,
vor lucra toţi la acelaşi scop, adică la edificarea Corpului lui Hristos şi de aceea, în orice condiţie
ar fi şi chiar dacă au funcţii diferite, vor coopera între ei şi se vor ajuta reciproc.
Can. 380 - (cf 233 § 1) Clericii îşi vor da silinţa să promoveze toate vocaţiile care tind la
slujirea sacră şi la viaţa în institutele de viaţă consacrată, nu numai prin predici, cateheză sau prin
alte mijloace oportune, ci, în primul rând, prin mărturia vieţii şi a slujirii lor.
Can. 381 - § 1. Arzând de zelul apostolic, clericii vor fi pentru toţi exemplu de binefacere şi
ospitalitate mai ales faţă de bolnavi, loviţi de soartă, persecutaţi, exilaţi şi refugiaţi.
§ 2. (cf 843 § 1) Clericii, dacă nu sunt împiedicaţi de un motiv just, sunt obligaţi să furnizeze
ajutoare derivate din bunurile spirituale ale Bisericii, mai ales din cuvântul lui Dumnezeu şi din
sacramente, credincioşilor creştini care le cer în mod oportun, dispuşi să le primească în mod
corect şi să nu li se interzică dreptul de a primi sacramentele.
§ 3. (cf 275 § 2) Clericii vor cunoaşte şi vor promova demnitatea laicilor şi rolul pe care îl au
în misiunea Bisericii, mai ales vor recunoaşte diferitele harisme ale laicilor şi, de asemenea, vor
folosi competenţa şi experienţa lor spre binele Bisericii, în special prin modalităţile prevăzute de
drept.
Can. 382 - (cf 285 § 1) Clericii se vor abţine absolut de la tot ceea ce, conform normelor
determinate detaliat de dreptul particular, nu se cuvine propriului statut şi de asemenea vor evita
tot ceea ce este străin.
Can. 383 - Clericii, chiar dacă nu este un rău să aibă aceleaşi drepturi civile şi politice ca şi
ceilalţi cetăţeni, totuşi:
1° (285 § 3) sunt opriţi să-şi asume funcţii publice care comportă o participare la exercitarea
puterii civile;

60

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° (289 § 1) întrucât serviciul militar corespunde mai puţin stării clericale, nu se vor angaja ca
voluntari, decât cu permisiunea Ierarhului propriu;
3° (289 § 2) se vor folosi de excepţiile pe care legile civile, convenţiile sau obiceiurile le
acordă în favoarea exercitării sarcinilor şi funcţiilor publice străine stării clericale, precum şi de
la serviciul militar.
Can. 384 - § 1. (cf 287) În calitate de slujitori ai reconcilierii tuturor în dragostea lui Hristos,
clericii se vor strădui să promoveze pacea, unitatea şi înţelegerea sprijinită pe dreptate între
oameni.
§ 2. Nu vor lua parte activă în partidele politice şi nici în conducerea asociaţiilor sindicale,
decât dacă, după judecata Episcopului eparhial, sau dacă dreptul particular prevede astfel, a
Patriarhului sau a altei autorităţi, o cere apărarea drepturilor Bisericii sau promovarea binelui
comun.
Can. 385 - § 1. Plini de spiritul sărăciei lui Hristos, clericii se vor strădui, prin simplitatea
vieţii, să fie mărturisitori, în faţa lumii, ai bunurilor veşnice şi, cu discernământ spiritual, să
destineze bunurile temporare unei folosinţe corecte; însă bunurile care le revin cu ocazia
exercitării funcţiilor, slujirilor sau a sarcinilor bisericeşti, după ce-şi reţin pentru ei ceea ce este
nevoie pentru subzistenţa corespunzătoare şi pentru îndeplinirea obligaţiilor propriei stări, le vor
folosi şi le vor împărţi pentru operele de apostolat sau de caritate.
§ 2. (286) Clericilor le este interzis să facă, prin ei sau prin alţii, afaceri sau activităţi
neguţătoreşti, în beneficiul lor sau al altora, exceptând cazul în care le este permis de autoritatea
determinată de dreptul particular al propriei Biserici sui iuris sau de către Scaunul Apostolic.
§ 3. (= 285 § 4) Clericilor le este interzisă cămătăria, chiar cu bunuri proprii, decât după
consultarea Episcopului eparhial sau, dacă este cazul, a Superiorului major.
Can. 386 - § 1. (= 283 § 1) Deşi nu au obligaţia reşedinţei oficiale, clericii nu vor părăsi
eparhia lor pe un timp notabil, determinat de dreptul particular, fără permisiunea măcar
presupusă a Ierarhului locului.
§ 2. Clericul care locuieşte în afara propriei eparhii, în ceea ce priveşte obligaţia stării
aceluiaşi cleric, este supus Episcopului eparhial al locului; dacă va locui un timp mai îndelungat
acolo, îl va înştiinţa fără întârziere pe Ierarhul locului.
Can. 387 - (cf 284) Referitor la îmbrăcămintea pe care trebuie să o poarte clericii, se va
respecta dreptul particular.
Can. 388 - Clericii nu se pot folosi de drepturile şi de însemnele legate de demnităţile
conferite, în afara locurilor în care autoritatea care le-a conferit demnitatea îşi exercită puterea,
sau care a consimţit în scris la concesiunea aceleiaşi demnităţi fără nici o excepţie, sau exceptând
cazul în care aceştia însoţesc autoritatea care le-a conferit demnitatea sau o reprezintă, sau dacă
au obţinut consimţământul Ierarhului locului.
Can. 389 - Clericii se vor strădui să evite orice dispute; dacă totuşi se iveşte între ei o cauză
contencioasă oarecare, se vor încredinţa forului Bisericii, iar aceasta se va face, pe cât posibil, şi
când este vorba de o cauză contencioasă între clerici şi alţi credincioşi creştini.
Can. 390 - § 1. (cf 281) Clericii au dreptul la o întreţinere corespunzătoare, şi pentru aceasta
vor primi o remuneraţie ca răsplată pentru îndeplinirea funcţiei sau a sarcinii încredinţate lor, iar
[remuneraţia], dacă este vorba de clerici căsătoriţi, trebuie să fie suficientă şi pentru întreţinerea
familiei lor, exceptând cazul în care s-a prevăzut deja suficient în alt fel.
§ 2. Tot astfel mai au dreptul să li se prevadă, lor şi familiilor lor, dacă sunt căsătoriţi,
măsurile corespunzătoare de precauţie şi de siguranţă socială precum şi asistenţa sanitară; pentru
61

347

348

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ca acest drept să poată duce la rezultat, clericii sunt obligaţi să contribuie cu partea lor, conform
dreptului particular, la instituţia despre care vorbeşte can. 1021, § 2.
Can. 391 - (cf 278 § 1) Este dreptul integral al clericilor, rămânând neschimbat can. 578, § 3,
să se asocieze cu alţii în vederea urmăririi unor scopuri corespunzătoare stării clericale; este însă
de competenţa Episcopului eparhial să judece în mod autentic privitor la această corespondenţă.
Can. 392 - (= 283 § 2) Clericii au dreptul la un concediu anual cuvenit, a cărui durată va fi
determinată de dreptul particular.
Can. 393 - Clericii, indiferent de condiţia lor, vor purta în inimă grija pentru toate Bisericile,
şi de aceea se vor arăta gata de a servi, oriunde necesită urgenţă, mai ales pentru a-şi exercita
slujba în misiuni sau regiuni care suferă de o precară lipsă de clerici, cu permisiunea sau la
îndemnul propriului Episcop eparhial sau Superior.
CAPITOLUL IV
DESPRE PIERDEREA STĂRII CLERICALE
Can. 394 - Sacra hirotonire, odată primită în mod valid, nu poate fi niciodată anulată; un
cleric îşi pierde totuşi starea clericală prin:
1° sentinţă judecătorească sau decret administrativ, care declară invalidă sacra hirotonire;
2° pedeapsa depunerii, impusă legitim;
3° rescriptul Scaunului Apostolic sau, conform normei can. 397, al Patriarhului; acest rescript
nu poate fi dat în mod licit de către Patriarh şi nu este dat nici de către Scaunul Apostolic
diaconilor fără motive grave, iar cel privitor la preoţi fără motive foarte grave.
Can. 395 - (= 292) Clericul care, conform normei dreptului, îşi pierde starea clericală, pierde
prin aceasta şi drepturile proprii stării clericale şi nu mai este ţinut la nici o obligaţie a statutului
clerical, rămânând neschimbat însă can. 396; îi este interzisă exercitarea puterii ordinare,
rămânând neschimbate cann. 725 şi 735, § 2; prin dreptul însuşi este privat de toate funcţiile,
slujbele şi sarcinile şi de orice putere delegată.
Can. 396 - (= 291) Exceptând cazul în care sacra hirotonire a fost declarată invalidă,
pierderea stării clericale nu comportă dispensa de obligaţia celibatului, care este acordată numai
de Pontiful Roman.
Can. 397 - Patriarhul, cu consimţământul Sinodului Episcopilor Biserici patriarhale sau, dacă
este pericol în aşteptare, a Sinodului permanent, poate acorda pierderea stării clericale acelor
clerici care au domiciliul sau cvasi-domiciliul în limitele teritoriului propriei Biserici patriarhale,
care nu sunt obligaţi la celibat sau, dacă sunt ţinuţi, să nu ceară dispensă de la această obligaţie;
în celelalte cazuri chestiunea va fi înaintată Scaunului Apostolic.
Can. 398 - (cf 293) Cel ce a pierdut starea clericală prin rescriptul Scaunului Apostolic poate
fi admis din nou în rândul clericilor numai de către Scaunul Apostolic; însă, cine a obţinut
pierderea stării clericale de la Patriarh, poate fi din nou admis între clerici şi de către Patriarh.

62

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XI
DESPRE LAICI
Can. 399 - (cf 207 § 2) Prin numele de laici se înţeleg, în acest Cod, credincioşii creştini
cărora le este proprie şi specială particularitatea lumească şi care, trăind în lume, participă la
misiunea Bisericii, dar nu sunt nici constituiţi în sacra hirotonire şi nici înscrişi în starea
călugărească.
Can. 400 - (= 224) Laicii, pe lângă drepturile şi obligaţiile care sunt comune tuturor
credincioşilor creştini şi care sunt prevăzute în alte canoane, au aceleaşi drepturi şi obligaţii
prevăzute în canoanele acestui titlu.
Can. 401 - (cf 225 § 2) Laicii sunt în primul rând cei care, prin propria chemare, vor căuta
Împărăţia lui Dumnezeu, administrând lucrurile temporare, orânduindu-le [voinţei] lui
Dumnezeu, şi de aceea vor fi mărturisitorii lui Hristos în viaţa particulară, familială şi politicosocială şi îl vor arăta şi altora, vor lupta pentru legi drepte în societate şi vor contribui la sfinţirea
lumii după modelul fermentului, strălucind prin credinţă, speranţă şi caritate.
Can. 402 - (= 227) Este dreptul laicilor să li se recunoască în chestiunile cetăţii terestre, acea
libertate care li se cuvine tuturor cetăţenilor; folosindu-se însă de această libertate, se vor îngriji
să aibă grijă ca acţiunile lor să fie îmbibate de spiritul evanghelic şi vor lua seama la doctrina
propusă de magisterul Bisericii, ferindu-se să nu expună propria lor părere, în chestiunile
nedecise, ca fiind doctrina Bisericii.
Can. 403 - § 1. Rămânând neschimbat dreptul şi obligaţia de a respecta oriunde propriul rit,
laicii au dreptul să participe activ la celebrările liturgice ale oricărei Biserici sui iuris, conform
prescrierilor cărţilor liturgice.
§ 2. (cf 230 § 2) Dacă necesităţile Bisericii sau o utilitate reală recomandă astfel, şi lipsesc
slujitorii sacri, se pot încredinţa laicilor unele funcţii ale slujitorilor sacri, conform normei
dreptului.
Can. 404 - § 1. (= 229) Pe lângă formarea catehetică pe care trebuie să o aibă încă din
copilărie, laicii au dreptul şi obligaţia de a dobândi o cunoaştere, adaptată la aptitudinile
intelectuale şi condiţiile fiecăruia, a doctrinei revelate de Hristos, şi transmisă de magisterul
autentic al Bisericii, nu numai pentru a putea trăi conform aceleiaşi doctrine, ci chiar să o poată
expune şi, dacă este nevoie, să o apere.
§ 2. [Laicii] au şi dreptul de a dobândi acea cunoaştere mai deplină în ştiinţele sacre care este
predată în universităţile bisericeşti de studii sau în facultăţi, sau în institutele de ştiinţe
călugăreşti, frecventând cursurile şi primind gradele academice.
§ 3. Tot astfel, respectând prescrierile privind aptitudinea cerută, ei au capacitatea de a primi
de la autoritatea bisericească competentă mandatul de a preda disciplinele sacre.
Can. 405 - Patrimoniul liturgic, teologic, spiritual şi disciplinar va fi studiat conştiincios de
către laici, astfel încât să fie favorizată bunăvoinţa reciprocă şi stima precum şi unitatea de
acţiune între laicii diferitelor Biserici sui iuris, iar diversitatea riturilor să nu dăuneze binelui
comun al societăţii în care trăiesc, ci mai degrabă să-i conducă zi de zi mai mult la acelaşi bine.
Can. 406 - (cf 225 § 1) Laicii, amintindu-şi de obligaţia prevăzută în can. 14, vor şti că
aceasta este şi mai urgentă în acele împrejurări în care oamenii nu pot audia Evanghelia şi nu-l
pot cunoaşte pe Hristos decât prin ei.

63

349

350

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 407 - (= 226) Laicii care trăiesc în starea conjugală, conform propriei lor vocaţii, au
obligaţia specială să lucreze la edificarea poporului lui Dumnezeu prin intermediul căsătoriei şi
al familiei.
Can. 408 - § 1. (228 § 2) Laicii care se disting prin ştiinţa cerută, experienţă şi cinste, vor fi
audiaţi de către autorităţile bisericeşti ca experţi sau sfătuitori, fie individual, fie ca membri ai
diferitelor consilii sau adunări, ca cele parohiale, eparhiale sau patriarhale.
§ 2. (cf 228 § 2) Pe lângă sarcinile bisericeşti la care laicii sunt admişi prin dreptul comun, ei
pot fi însărcinaţi de către autoritatea competentă şi cu alte sarcini, cu excepţia celor care cer
hirotonirea sacră sau care sunt în mod expres interzise laicilor de către dreptul particular al
propriei Biserici sui iuris.
§ 3. Referitor la exercitarea unei sarcini bisericeşti, laicii sunt supuşi pe deplin autorităţii
bisericeşti.
Can. 409 - § 1. (= 231) Laicii care sunt încredinţaţi permanent sau temporar unui serviciu
special al Bisericii, au obligaţia de a dobândi formarea adecvată care se cere pentru îndeplinirea
corespunzătoare a sarcinii lor şi pentru a îndeplini această sarcină în mod conştiincios, cu dăruire
şi cu grijă.
§ 2. Ei au dreptul la o remuneraţie justă, adaptată la condiţia lor, cu care să poată întreţine în
mod decent, respectând şi prevederile dreptului civil, propriile necesităţi şi cele ale familiilor lor,
astfel încât să li se prevadă, lor şi familiilor lor, măsurile corespunzătoare de precauţie şi de
siguranţă socială, precum şi asistenţa sanitară.

64

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XII
DESPRE MONAHI I CEILALŢI CĂLUGĂRI I MEMBRI AI ALTOR INSTITUTE
DE VIAŢĂ CONSACRATĂ
CAPITOLUL I
DESPRE MONAHI I CEILALŢI CĂLUGĂRI
Art. I
Canoane generale
Can. 410 - (573) Starea călugărească este un mod stabil de viaţă comună într-un oarecare
institut aprobat de Biserică, în care credincioşii creştini, urmându-l mai îndeaproape pe Hristos,
Învăţătorul şi Exemplul Sfinţeniei, sub acţiunea Spiritului Sfânt, sunt consacraţi, în baza unui
titlu nou şi special, prin voturile publice ale ascultării, castităţii şi sărăciei, pe care să le respecte
sub un Superior legitim, conform normei statutelor, renunţă la lume şi se dedică în totalitate
dobândirii perfecţiunii carităţii perfecte în serviciul Împărăţiei lui Dumnezeu, pentru edificarea
Bisericii şi mântuirea lumii ca semne care prevestesc gloria cerească.
Can. 411 - (574 § 1) Starea călugărească va fi încurajată şi promovată de către toţi.
1° Despre dependenţa călugărilor de Episcopul eparhial, de Patriarh, de Scaunul
Apostolic
Can. 412 - § 1. (cf 590) Toţi călugării sunt supuşi Pontifului Roman ca Superior suprem şi au
obligaţia de a i se supune şi în virtutea votului ascultării.
§ 2. (= 591) Pentru a prevedea binele institutelor şi nevoile apostolatului cât mai bine,
Pontiful Roman, în baza primatului său asupra Bisericii universale, având în vedere folosul
comun, poate să scoată de sub conducerea Episcopului eparhial institutele de viaţă consacrată şi
să le supună sieşi sau altei autorităţi bisericeşti.
Can. 413 - (cf 589) În privinţa conducerii interne şi disciplinei călugăreşti, institutele
călugăreşti, dacă dreptul nu prevede altfel, dacă sunt de drept pontifical, sunt supuse imediat şi
exclusiv Scaunului Apostolic; însă, dacă sunt de drept patriarhal sau eparhial, sunt supuse
imediat Patriarhului sau Episcopului eparhial, rămânând neschimbat can. 418, § 2.
Can. 414 - § 1. (cf 595) În privinţa mănăstirilor şi a congregaţiilor de drept eparhial,
Episcopul eparhial are competenţa:
1° să aprobe tipicele mănăstirilor şi statutele congregaţiilor, precum şi modificările introduse
în acestea, conform normei dreptului, rămânând neschimbate cele ce au fost aprobate de către
autoritatea superioară;
2° (595 § 2) să dispenseze de la aceleaşi tipice sau statute care depăşesc puterea Superiorilor
călugări şi care sunt cerute în mod legitim aceluiaşi, în fiecare caz şi sub formă de act;
3° să viziteze mănăstirile, chiar şi cele dependente, precum şi fiecare casă a congregaţiilor din
teritoriul său ori de câte ori face acolo vizita canonică, sau ori de câte ori raţiunile într-adevăr
speciale, după judecata sa, îl îndeamnă să o facă.
§ 2. Aceste drepturi sunt de competenţa Patriarhului, referitor la ordinele şi congregaţiile de
drept patriarhal care îşi au casa principală în limitele teritoriului Bisericii pe care o prezidează;
altfel, aceleaşi drepturi faţă de toate ordinele precum şi mănăstirile şi congregaţiile care nu sunt
de drept eparhial sunt doar de competenţa Scaunului Apostolic.
§ 3. Dacă o congregaţie de drept eparhial se extinde în alte eparhii, nu se poate modifica nimic
în mod valid în aceleaşi statute decât cu consimţământul Episcopului eparhial al eparhiei în care
65

351

352

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

îşi are sediul casa principală, după ce totuşi au fost consultaţi Episcopii eparhiali în ale căror
eparhii sunt situate celelalte case.
Can. 415 - § 1. (678 § 1) Toţi călugării sunt supuşi puterii Ierarhului locului în ceea ce
priveşte celebrarea publică a cultului divin, predicarea cuvântului lui Dumnezeu poporului,
educarea călugărească şi morală a credincioşilor creştini şi mai ales a copiilor, formarea
catehetică şi liturgică, demnitatea stării clericale, precum şi diferitele opere care se referă la
apostolat.
§ 2. (628 § 2) Episcopul eparhial este cel care are dreptul şi obligaţia de a vizita fiecare
mănăstire şi casă a ordinelor sau congregaţiilor situate pe teritoriul său, în ceea ce priveşte aceste
lucruri, ori de câte ori face acolo vizita canonică, sau ori de câte ori, după judecata sa, motive
grave îl îndeamnă să o facă.
§ 3. (681 § 1) Episcopul eparhial nu poate încredinţa călugărilor opere de apostolat sau
însărcinări pentru eparhia proprie, decât cu consimţământul Superiorilor competenţi, rămânând
neschimbat dreptul comun şi respectându-se disciplina călugărească, caracterul propriu şi scopul
specific institutelor.
§ 4. (cf 1320) Călugării care au comis un delict în afara casei şi nu au fost pedepsiţi de către
propriul Superior, după ce a fost prevenit de Ierarhul locului, pot fi pedepsiţi de acesta, chiar
dacă au ieşit din casă în mod legitim şi s-au reîntors în casă.
Can. 416 - (cf 678 § 3) Patriarhii, şi de asemenea Ierarhii locului, vor promova întâlnirile cu
Superiorii călugărilor la timpul stabilit şi ori de câte ori consideră oportun, pentru ca,
împreunându-şi părerile, să acţioneze în concordanţă cu privire la operele de apostolat exercitate
de către membri.
Can. 417 - (cf 683 § 2) Dacă s-au strecurat abuzuri în casele institutelor de drept patriarhal
sau pontifical, ori în bisericile acestora, iar Superiorul a neglijat să ia măsuri, după ce a fost
admonestat de către Ierarhul locului, acelaşi Ierarh al locului are obligaţia să înainteze imediat
cazul autorităţii căreia îi este supus imediat acelaşi institut.
2° Despre Superiorii şi despre membrii institutelor călugăreşti
Can. 418 - § 1. (620) Superiorii majori sunt: Preşedintele confederaţiei monastice, Superiorul
mănăstirii sui iuris, Superiorul general al ordinului sau al congregaţiei; Superiorul provincial,
vicarii acestora şi alţii, care au putere asemănătoare provincialilor, şi de asemenea cei care, dacă
lipsesc cei de mai sus, le urmează între timp în mod legitim în funcţie.
§ 2. Numele de Superior al monahilor şi a celorlalţi călugări nu îl include pe Ierarhul locului
şi nici pe Patriarh, rămânând neschimbate canoanele care atribuie Patriarhului sau Ierarhului
locului o putere asupra lor.
Can. 419 - § 1. (592 § 1) Preşedintele confederaţiei monastice, Superiorul mănăstirii sui iuris
neconfederate şi Superiorul general al ordinului sau al congregaţiei trebuie să trimită cel puţin la
fiecare cinci ani autorităţii căreia îi sunt imediat supuşi, o relatare privind starea institutului pe
care îl conduc, după formula stabilită de aceeaşi autoritate.
§ 2. Superiorii institutelor de drept eparhial sau patriarhal vor trimite o copie a relatării şi
Scaunului Apostolic.
Can. 420 - § 1. (628 § 1) Superiorii majori pe care tipicul mănăstirii sau statutele ordinului
sau congregaţiei îi desemnează la sarcina de vizitator, la timpul fixat de acestea, vor vizita
personal sau prin alţii, dacă sunt împiedicaţi în mod legitim, toate casele supuse lor.
§ 2. Membrii se vor comporta cu încredere faţă de vizitator, căruia trebuie să-i răspundă la
întrebările puse lor în mod legitim, conform adevărului, în caritate; nimeni nu are voie să-i

66

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

împiedice în nici un fel pe membri de la această obligaţie, sau să împiedice în alt fel scopul
vizitei.
§ 3. Ierarhul locului trebuie să viziteze toate casele călugăreşti, dacă Superiorul major, care
este competent de drept să viziteze, în decurs de cinci ani nu le-a vizitat şi, admonestat fiind de
Ierarhul locului, a neglijat să o facă.
Can. 421 - (cf 619) Superiorii au obligaţia gravă să se îngrijească astfel încât membrii
încredinţaţi lor să-şi conformeze viaţa după tipic sau statutele proprii; Superiorii îi vor ajuta pe
membri prin exemplu şi îndemnuri pentru a-şi atinge scopul stării călugăreşti, se vor îngriji în
mod corespunzător de nevoile lor personale, se vor îngriji şi îi vor cerceta cu râvnă pe cei
bolnavi, îi vor certa pe cei neastâmpăraţi, îi vor mângâia pe cei slabi de suflet, vor fi răbdători
faţă de toţi.
Can. 422 - § 1. (627) Superiorii vor avea un consiliu permanent constituit conform normei
tipicului sau statutelor, de a cărui operă se vor folosi în exercitarea funcţiilor lor; în cazurile
prescrise de drept sunt obligaţi să ceară consimţământul sau sfatul lor, conform normei can. 934.
§ 2. Prin dreptul particular se va stabili dacă în casele în care trăiesc mai puţin de şase membri
trebuie avut consiliul sau nu.
Can. 423 - (634 § 1) Mănăstirea, confederaţia monastică, ordinul şi congregaţia, provinciile
lor şi casele legitim înfiinţate, sunt prin dreptul însuşi persoane juridice; tipicul sau statutele pot
însă exclude sau restrânge capacitatea lor de a dobândi, de a poseda, de a administra sau de a
înstrăina bunurile temporare.
Can. 424 - (635 § 2) În tipic sau în statute se vor stabili normele privitoare la folosirea şi
administrarea bunurilor, pentru a favoriza, exprima şi ocroti propria sărăcie.
Can. 425 - Bunurile temporare ale institutelor călugăreşti sunt reglementate de cann. 1007 1054, exceptând cazul în care dreptul comun prevede altfel sau rezultă altfel din natura
lucrurilor.
Can. 426 - Călugării, toţi şi fiecare în parte, Superiorii şi supuşii, trebuie nu numai să respecte
cu fidelitate şi integral voturile pe care le-au depus, ci şi să-şi conformeze viaţa după tipic sau
statute, respectând cu fidelitate spiritul şi intenţiile fondatorilor, şi astfel să tindă la
perfecţionarea stării lor.
Can. 427 - (cf 672) Călugării, toţi şi fiecare în parte, sunt legaţi de obligaţiile prescrise pentru
clerici prin dreptul comun, exceptând cazul în care dreptul prevede altfel sau rezultă altfel din
natura lucrurilor.
Can. 428 - (266 § 2) Un membru cu voturi perpetue este înscris în institutul călugăresc ca şi
cleric prin hirotonirea diaconală sau, în cazul unui cleric deja înscris într-o eparhie, prin
profesiunea perpetuă.
Can. 429 - Scrisorile călugărilor trimise Superiorilor lor, precum şi Ierarhului locului,
Patriarhului, Legatului Pontifului Roman şi Scaunului Apostolic, şi tot astfel scrisorile pe care le
primesc de la aceiaşi, nu sunt supuse nici unei inspecţii.
Can. 430 - Nu este licit să se confere călugărilor titluri ale unor demnităţi sau funcţii pur
onorifice, exceptând cazul în care, dacă tipicul sau statutele o permit, este vorba de titlurile
funcţiilor de Superiori majori pe care călugării le-au exercitat deja.

67

353

354

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 431 - § 1. Un călugăr, din momentul primei profesiuni, fără consimţământul scris dat de
către propriul Superior major, nu poate fi promovat la o demnitate sau la o funcţie în afara
propriului institut, cu excepţia celor pe care le conferă Sinodul Episcopilor Bisericii patriarhale
prin intermediul alegerii, şi rămânând neschimbat can. 89, § 2; după îndeplinirea sarcinii trebuie
să se întoarcă la mănăstire, la ordin sau la congregaţie.
§ 2. (705) Călugărul care va fi Patriarh, Episcop sau Exarh:
1° rămâne legat de voturi şi trebuie să respecte celelalte obligaţii ale profesiunii, cu excepţia
celor pe care, după judecata sa prudentă, sunt incompatibile cu demnitatea sa; este lipsit de voce
activă şi pasivă în propria mănăstire, ordin sau congregaţie; este scos de sub autoritatea
Superiorilor şi în virtutea votului ascultării rămâne supus numai Pontifului Roman;
2° odată îndeplinită sarcina, cel ce se reîntoarce la mănăstire, ordin sau congregaţie, pentru
restul celorlalte rămânând neschimbate cann. 62 şi 211, poate avea voce activă şi pasivă, dacă
tipicul sau statutele o permit.
§ 3. (= 706 § 3) Călugărul care va fi Patriarh, Episcop sau Exarh:
1° dacă prin profesiune şi-a pierdut capacitatea de a dobândi stăpânirea bunurilor, are uzul,
uzufructul şi administrarea bunurilor care îi parvin; Patriarhul, Episcopul eparhial sau Exarhul
dobândesc însă proprietatea pentru Biserica patriarhală, pentru eparhie, pentru exarhat; ceilalţi [o
dobândesc] pentru mănăstire sau ordin;
2° dacă prin profesiune nu şi-a pierdut stăpânirea asupra bunurilor, îşi recuperează uzul,
uzufructul şi administrarea bunurilor pe care le avea; cele care îi parvin ulterior, le dobândeşte
deplin, pentru sine;
3° în ambele cazuri, bunurile care-i parvin nu cu titlu personal, trebuie să le dispună conform
voinţei donatorilor.
Can. 432 - (= 706 § 3) Mănăstirea dependentă, casa sau provincia unui institut călugăresc ale
oricărei Biserici sui iuris, chiar şi ale Bisericii latine, care sunt înscrise cu consimţământul
Scaunului Apostolic la o altă Biserică sui iuris, trebuie să respecte dreptul acestei Biserici,
rămânând neschimbate prescrierile tipicului sau ale statutelor, care privesc conducerea internă a
aceluiaşi institut şi privilegiile acordate de Scaunul Apostolic.
Art. II
Despre mănăstiri
Can. 433 - § 1. Se numeşte mănăstire o casă călugărească în care membrii tind spre
perfecţiunea evanghelică respectând regulile şi tradiţiile vieţii monastice.
§ 2. Mănăstirea sui iuris este cea care nu depinde de o altă mănăstire şi se conduce după
propriul tipic aprobat de autoritatea competentă.
Can. 434 - (589) O mănăstire este de drept pontifical dacă este întemeiată de Scaunul
Apostolic sau a fost recunoscută ca atare printr-un decret al aceluiaşi; este de drept patriarhal
dacă este stavropighie; este de drept eparhial dacă este întemeiată de Episcop şi nu a obţinut
decretul de recunoaştere din partea Scaunului Apostolic.
1° Despre înfiinţarea şi desfiinţarea mănăstirilor
Can. 435 - § 1. Episcopul eparhial este cel care înfiinţează o mănăstire sui iuris după
consultarea Patriarhului, în limitele teritoriului Bisericii patriarhale sau, în celelalte cazuri, după
consultarea Scaunului Apostolic.
§ 2. Înfiinţarea mănăstirii stavropighie este rezervată Patriarhului.

68

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 436 - § 1. Orice mănăstire sui iuris poate avea mănăstiri dependente, dintre care unele
sunt filiale dacă, prin însuşi actul de întemeiere sau prin decretul dat după tipic, pot aspira la
condiţia de mănăstire sui iuris; altele în schimb sunt auxiliare.
§ 2. Pentru înfiinţarea validă a unei mănăstiri dependente se cere consimţământul scris al
autorităţii căreia îi este supusă mănăstirea sui iuris şi al Episcopului eparhial al locului în care
această mănăstire se întemeiază.
Can. 437 - § 1. (cf 611) Licenţa pentru înfiinţarea unei mănăstiri, chiar dependentă, atrage
după sine dreptul de a avea o biserică şi de a săvârşi slujirile sacre, precum şi de a exercita opere
de pietate, care, conform normei tipicului, sunt proprii mănăstirii, rămânând neschimbate
clauzele legitim anexate.
§ 2. Pentru a construi şi deschide o şcoală, o casă de oaspeţi sau o altă casă separată de
mănăstire, se cere pentru fiecare mănăstire consimţământul scris al Episcopului eparhial.
§ 3. (612) Pentru ca mănăstirea să fie transformată pentru alte întrebuinţări, se cer aceleaşi
formalităţi ca şi pentru înfiinţarea ei, exceptând cazul în care transformarea se referă numai la
conducerea interioară şi la disciplina călugărească.
Can. 438 - § 1. În limitele teritoriului Bisericii pe care o conduce, patriarhul are dreptul, din
motive grave, să desfiinţeze o mănăstire sui iuris sau filiala de drept eparhial ori stavropighie, cu
consimţământul Sinodului permanent şi la cererea sau, după consultarea Episcopului eparhial,
dacă mănăstirea este de drept eparhial, şi după consultarea Superiorului mănăstirii sau a
Preşedintelui confederaţiei, dacă mănăstirea este confederată, rămânând neschimbat recursul
suspensiv la Pontiful Roman.
§ 2. Celelalte mănăstiri sui iuris sau filiale pot fi suprimate numai de Scaunul Apostolic.
§ 3. Mănăstirea auxiliară poate fi desfiinţată printr-un decret dat de Superiorul mănăstirii de
care depinde, conform normei tipicului şi cu consimţământul Episcopului eparhial.
§ 4. Bunurile mănăstirii sui iuris desfiinţate trec la confederaţie, dacă a fost confederată; altfel
trec la eparhie sau, dacă a fost stavropighie, la Biserica patriarhală; în schimb bunurile mănăstirii
dependente desfiinţate trec la mănăstirea sui iuris; decizia privitoare însă la bunurile mănăstirii
de drept pontifical desfiinţate este rezervată Scaunului Apostolic ţinându-se seama în orice caz
de voinţa donatorilor.
Can. 439 - § 1. Mai multe mănăstiri sui iuris din aceeaşi eparhie supuse Episcopului eparhial,
pot constitui o confederaţie cu consimţământul scris al aceluiaşi Episcop eparhial care aprobă
statutele confederaţiei.
§ 2. Confederaţia între mai multe mănăstiri sui iuris ale diferitelor eparhii sau stavropighii
situate în limitele teritoriului unei Biserici patriarhale, poate fi constituită după ce au fost
consultaţi Episcopii eparhiali care sunt interesaţi şi cu consimţământul Patriarhului, căruia îi este
rezervat şi dreptul de a aproba statutele confederaţiei.
§ 3. În celelalte cazuri, pentru constituirea unei confederaţii, se va recurge la Scaunul
Apostolic.
Can. 440 - § 1. Agregarea unei mănăstiri sui iuris care nu este confederată şi separarea uneia
confederate de confederaţie este rezervată aceleaşi autorităţi de care aminteşte can. 439.
§ 2. Confederaţia, însă, în limitele teritoriului Bisericii patriarhale, nu poate fi desfiinţată
decât de Patriarh cu consimţământul Sinodului Episcopilor Bisericii patriarhale, după consultarea
Episcopilor eparhiali interesaţi şi a Preşedintelui confederaţiei, rămânând neschimbat recursul
suspensiv la Pontiful Roman; desfiinţarea celorlalte confederaţii este rezervată Scaunului
Apostolic.
§ 3. Hotărârea referitoare la bunurile ce aparţin aceleiaşi confederaţii desfiinţate este rezervată
autorităţii care a desfiinţat confederaţia, rămânând neschimbată voinţa donatorilor; în acest caz
Patriarhul are nevoie de consimţământul Sinodului permanent.
69

355

356

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° Despre Superiorii mănăstirilor, Sinaxe şi economi
Can. 441 - § 1. (596 § 1) În mănăstiri, Superiorii şi Sinaxele au acea putere care este
determinată de dreptul comun şi de tipic.
§ 2. În mănăstirile sui iuris, Superiorii au puterea de conducere ori de câte ori li s-a acordat în
mod expres de drept sau de autoritatea cărora îi sunt supuşi, rămânând neschimbat can. 979.
§ 3. Puterea Preşedintelui confederaţiei monastice, pe lângă cele stabilite de dreptul comun,
va fi determinată în statutele aceleiaşi confederaţii.
Can. 442 - Rămânând neschimbat tipicul mănăstirii sui iuris care poate pretinde mai mult,
pentru ca cineva să fie apt să-şi asume funcţia de Superior al unei mănăstiri sui iuris se cere să fi
depus profesiunea perpetuă, să aibă cel puţin zece ani de la profesiune şi să fi împlinit patruzeci
de ani.
Can. 443 - § 1. (cf 625) Superiorul mănăstirii sui iuris este ales în Sinaxă, întrunită conform
normelor tipicului şi respectându-se cann. 947-960, rămânând neschimbat dreptul Episcopului
eparhial de a prezida personal sau prin altcineva Sinaxa de alegere.
§ 2. În alegerea Superiorului unei mănăstiri sui iuris confederate, prezidează Sinaxa de
alegere, personal sau prin altcineva, Preşedintele aceleaşi confederaţii.
Can. 444 - § 1. (cf 624 § 1) Funcţia de superior al unei mănăstiri sui iuris se atribuie pe timp
nedeterminat, dacă tipicul nu prevede altfel.
§ 2. Dacă tipicul nu prescrie altfel, Superiorii mănăstirilor dependente sunt constituiţi, pe timp
determinat în acelaşi tipic, de către Superiorul mănăstirii sui iuris, cu consimţământul consiliului
său, dacă mănăstirea este filială, iar dacă mănăstirea este auxiliară cu consultarea aceluiaşi
consiliu.
§ 3. Superiorii care au împlinit vârsta de şaptezeci şi cinci de ani, sau care din cauza sănătăţii
precare ori dintr-un alt motiv grav au devenit mai puţin apţi pentru a-şi îndeplini funcţia, îşi vor
prezenta Sinaxei renunţarea la funcţie [Sinaxă căreia îi revine să o accepte].
Can. 445 - (626) Membrii Sinaxei de alegere vor face tot posibilul pentru a-i alege pe cei pe
care, în Domnul, îi recunosc într-adevăr demni şi potriviţi în funcţia de Superior, şi se vor abţine
de la orice abuz şi mai ales de la a-şi procura voturi atât pentru sine cât şi pentru alţii.
Can. 446 - (629) Superiorul va locui în mănăstirea proprie şi nu o va părăsi decât conform
normei tipicului.
Can. 447 - § 1. (cf 636) Pentru administrarea bunurilor temporare, în mănăstire va exista un
econom, care îşi va îndeplini funcţia sub conducerea Superiorului.
§ 2. Superiorul mănăstirii sui iuris nu va exercita în acelaşi timp şi funcţia de econom al
aceleiaşi mănăstiri; însă funcţia de econom, într-o mănăstire dependentă, deşi e mai bine să fie
distinctă de funcţia de Superior, totuşi poate fi compatibilă cu aceasta, dacă necesitatea o cere.
§ 3. Economul este numit de către Superiorul mănăstirii sui iuris, cu consimţământul
consiliului său, dacă tipicul nu dispune altfel.
3° Despre admiterea în mănăstirea sui iuris şi despre noviciat
Can. 448 - Pentru ca cineva să fie admis într-o mănăstire sui iuris se cere să fie mişcat de
intenţie dreaptă (cf 597 § 1), să fie capabil să conducă viaţa monastică şi să nu deţină vreun
impediment stabilit de drept.
Can. 449 - (cf 597 § 2) Înainte de a fi admis la noviciat, candidatul trebuie să petreacă în
mănăstire un timp determinat de tipic, sub grija specială a unui membru experimentat.
70

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 450 - (cf 643 § 1) Rămânând neschimbate prescrierile tipicului care pretind şi altele, nu
pot fi admişi în mod valid la noviciat:
1° acatolicii;
2° cei care au fost pedepsiţi cu pedeapsă canonică, cu excepţia pedepselor din can. 1426, § 1;
3° cei care sunt ameninţaţi de o gravă pedeapsă în urma unui delict, de care sunt acuzaţi în
mod legitim;
4° cei care nu au împlinit încă vârsta de optsprezece ani, exceptând cazul în care este vorba de
o mănăstire în care se face profesiunea temporară, caz în care este suficientă vârsta de
şaptesprezece ani;
5° cei care intră în mănăstire introduşi prin violenţă, frică gravă sau înşelăciune, sau cei pe
care Superiorul îi primeşte, indus în acelaşi fel;
6° soţii, pe perioada căsătoriei;
7° cei legaţi de legătura profesiunii călugăreşti sau de altă legătură sacră într-un institut de
viaţă consacrată, exceptând cazul în care este vorba de o trecere legitimă.
Can. 451 - Nimeni nu poate fi admis în mod licit la noviciatul unei mănăstiri al unei alte
Biserici sui iuris fără permisiunea Scaunului Apostolic, decât dacă este vorba de un candidat care
a fost destinat unei mănăstiri dependente, despre care vorbeşte can. 432, al propriei Biserici.
Can. 452 - § 1. (cf 644) Clericii înscrişi într-o eparhie nu pot fi admişi în mod licit la noviciat
decât după consultarea Episcopului eparhial propriu; nici nu pot fi admişi în mod licit dacă
Episcopul eparhial se opune pentru că părăsirea [eparhiei] provoacă o daună gravă sufletelor,
care altfel nu poate fi nicicum evitată, sau dacă este vorba de cei care, fiind destinaţi hirotonirilor
sacre în mănăstire, deţin vreun impediment stabilit de drept.
§ 2. Tot astfel, nu pot fi admişi în mănăstire în mod licit părinţii a căror operă este necesară
pentru întreţinerea şi educaţia fiilor, sau fiii care trebuie să vină în ajutorul tatălui sau al mamei,
al bunicului sau al bunicii, aflaţi în mare nevoie, exceptând cazul în care mănăstirea a prevăzut
altfel cu privire la acest lucru.
Can. 453 - § 1. (≠ 641) Superiorul mănăstirii sui iuris este cel care va admite la noviciat, după
ce a consultat consiliul său.
§ 2. Superiorul însuşi trebuie să constate, utilizând mijloace potrivite, aptitudinea şi deplina
libertate a candidatului în alegerea stării monastice.
§ 3. (cf 645 § 3) Referitor la documentele pe care candidaţii le vor prezenta sau la diferitele
mărturii [certificate] ce vor fi adunate privitor la buna conduită şi la aptitudinile lui, se vor
observa prescrierile tipicului.
Can. 454 - În tipic vor fi precizate nomele referitoare la zestre, dacă e cerută, pe care
candidaţii o vor pune la dispoziţie şi va fi administrată sub supravegherea specială Ierarhului
locului, precum şi cele referitoare la restituirea integrală a zestrei, fără câştigurile realizate deja
din aceasta, celui care, din orice motiv, părăseşte mănăstirea.
Can. 455 - Noviciatul începe prin îmbrăcarea hainei monastice sau printr-un alt mod prescris
de tipic.
Can. 456 - § 1. Mănăstirea sui iuris poate avea propriii novici, care sunt iniţiaţi în viaţa
călugărească în aceeaşi mănăstire, sub conducerea unui membru potrivit.
§ 2. (cf 647 § 2) Noviciatul, pentru a fi valid, trebuie făcut chiar în aceeaşi mănăstire sui iuris
sau, la decizia Superiorului, după consultarea consiliul său, în altă mănăstire sui iuris a aceleiaşi
confederaţii.

71

357

358

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Dacă însă vreo mănăstire sui iuris, fie confederată, fie neconfederată, nu poate îndeplini
prescrierile ce privesc formarea novicilor, Superiorul este obligat să trimită novicii în altă
mănăstire în care acele prescrieri sunt respectate în mod conştiincios.
Can. 457 - § 1. (cf 648 § 1) Noviciatul, pentru a fi valid, trebuie să se facă pe un timp de trei
ani integrali şi neîntrerupţi; în mănăstirile în care însă profesiunea temporară premerge
profesiunii perpetue, este suficient un an de noviciat.
§ 2. (649 § 1) În fiecare an de noviciat, o absenţă mai scurtă de trei luni, fie continuă, fie
întreruptă, nu afectează validitatea, însă timpul lipsit, dacă depăşeşte 15 zile, trebuie suplinit.
§ 3. (≠ 648 § 3) Noviciatul nu se va extinde peste trei ani, rămânând neschimbat can. 461, § 2.
Can. 458 - § 1. (≠ 648 § 3) La formarea novicilor se va numi ca magistru, conform normei
tipicului, un membru care se distinge prin prudenţă, caritate, pietate, ştiinţă şi respectarea vieţii
monastice şi are cel puţin zece ani de profesiune.
§ 2. Drepturile şi obligaţiile acestui magistru, mai ales în ceea ce priveşte modul de formare a
novicilor şi a relaţiilor cu Sinaxa şi cu Superiorul mănăstirii, vor fi determinate în tipic.
Can. 459 - § 1. În timpul noviciatului incumbă fără întrerupere ca, sub conducerea
magistrului, novicele să fie format prin studierea tipicului, prin meditaţii pioase şi rugăciune
stăruitoare, însuşindu-şi în mod temeinic ceea ce ţine de voturi şi de virtuţi, prin exerciţii
potrivite pentru extirparea viciilor, pentru stăpânirea pornirilor naturale şi pentru dobândirea
virtuţilor.
§ 2. În timpul noviciatului, novicii nu vor fi destinaţi operelor din afara mănăstirii (cf 652 §
5), şi nici nu vor lipsi de la opera căreia s-au dedicat datorită studiului literaturii, ştiinţelor sau
artelor.
Can. 460 - Novicele nu poate renunţa în mod valid, în nici un fel, la bunurile sale, nici nu le
poate supune obligaţiilor [=ipotecă], rămânând neschimbat can. 467, § 1.
Can. 461 - § 1. (653 § 1) Novicele poate părăsi în mod liber mănăstirea sui iuris, sau poate fi
demis de către Superior sau de către Sinaxă dintr-o cauză justă, conform tipicului.
§ 2. Terminat noviciatul, dacă e judecat ca fiind apt, novicele va fi admis la profesiune, altfel
va fi demis; dacă însă există dubiul privitor la aptitudinea lui, timpul noviciatului poate fi
prelungit, conform normei tipicului, însă nu mai mult de un an.
4° Despre consacrarea sau profesiunea monastică
Can. 462 - § 1. (cf 654) Starea monastică este asumată definitiv prin profesiunea perpetuă, în
care sunt cuprinse cele trei voturi perpetue: al ascultării, al castităţii şi al sărăciei.
§ 2. În emiterea profesiunii se vor respecta prescrierile tipicului şi ale cărţilor liturgice.
Can. 463 - În ceea ce priveşte diferitele grade ale profesiunii monastice, se va respecta tipicul
mănăstirii, rămânând neschimbată valoarea juridică a profesiunii, conform dreptului comun.
Can. 464 - (656) Pentru validitatea profesiunii monastice perpetue se cere ca:
1° noviciatul să fi fost îndeplinit în mod valid;
2° novicele să fie admis la profesiune de către Superiorul propriu al mănăstirii sui iuris, cu
consimţământul consiliului său, şi profesiunea să fie primită de către acelaşi Superior, personal
sau prin altcineva;
3° profesiunea să nu fie exprimată şi nici emisă sau primită prin forţă, frică gravă sau
înşelăciune;
4° să fie îndeplinite cele cerute de tipic, pentru validitatea profesiunii.

72

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 465 - Cele prescrise de dreptul comun cu privire la profesiunea temporară, sunt valabile
şi pentru mănăstirile în care, conform tipicului, această profesiune precede profesiunea perpetuă.
Can. 466 - Profesiunea monastică perpetuă duce la invaliditatea actelor contrare voturilor,
dacă actele pot fi anulate.
Can. 467 - § 1. (cf 668 § 4) Candidatul la profesiunea monastică perpetuă trebuie în termen
de şaizeci de zile înaintea profesiunii să renunţe la toate bunurile pe care le are în acel moment,
în favoarea cui doreşte, cu condiţia că va urma profesiunea; renunţarea făcută înaintea acestui
termen este nulă prin dreptul însuşi.
§ 2. După emiterea profesiunii, se va face imediat tot ceea ce este necesar pentru ca
renunţarea să aibă efect şi pentru dreptul civil.
Can. 468 - § 1. (cf 668 § 5) Orice bun temporar primit care-i parvine sub orice titlu
membrului, după profesiunea perpetuă, este dobândit de mănăstire.
§ 2. (639 § 1 e 3) Referitor la datoriile şi obligaţiile pe care le-a contractat un membru după
profesiunea perpetuă, cu permisiunea Superiorului, va trebui să răspundă mănăstirea; însă dacă a
contractat datorii fără permisiunea Superiorului, trebuie să răspundă membrul însuşi.
§ 3. Rămâne totuşi stabilit ca, împotriva celui ce a obţinut ceva, în urma contractului, să se
poată oricând intenta acţiune.
Can. 469 - (cf 266 § 2) Odată emisă profesiunea perpetuă, membrul îşi pierde prin dreptul
însuşi orice funcţie, dacă are vreuna, precum şi propria eparhie, şi pe lângă aceasta este ataşat
mănăstirii cu drepturi depline.
Can. 470 - Documentul de emitere a profesiunii perpetue, semnat de membrul însuşi şi de
către cel care a primit profesiunea, chiar şi prin delegaţie, va fi păstrat în arhiva mănăstirii;
Superiorul propriei mănăstiri sui iuris trebuie să-l înştiinţeze despre aceasta cât mai repede pe
parohul la care este înregistrat botezul membrului.
5° Despre formarea membrilor şi despre disciplina monastică
Can. 471 - § 1. (cf 659 § 1) Modalitatea formării membrilor va fi determinată în tipic astfel
încât aceştia să fie stimulaţi mereu să ajungă cât mai deplin la sfinţenia vieţii şi să-şi
desăvârşească înzestrările naturale prin studierea doctrinei sfinte şi prin dobândirea culturii
umaniste după nevoile timpurilor şi astfel să devină mai apţi pentru practicarea artelor şi a
operelor asumate legitim de către mănăstire.
§ 2. (cf 659 § 2) Formarea monahilor care sunt destinaţi hirotonirilor sacre trebuie, pe lângă
acestea, să fie făcută conform planului de formare al clericilor, despre care vorbeşte can. 330, în
aceeaşi mănăstire, dacă aceasta are un sediu de studii conform normei can. 340 § 1, ori în alt
seminar sau institut de studii superioare aprobat de către autoritatea bisericească, sub conducerea
unui îndrumător experimentat.
Can. 472 - (cf 1019 § 1) Superiorul mănăstirii sui iuris poate da membrilor săi cu voturi
perpetue, conform normei tipicului, scrisorile de demitere pentru sacra hirotonire; aceste scrisori
vor fi trimise Episcopului eparhial al locului unde este situată mănăstirea, chiar şi dacă este
dependentă, sau dacă este vorba de o mănăstire stavropighie, Episcopului desemnat de către
Patriarh.
Can. 473 - § 1. (cf 663) În fiecare mănăstire se vor celebra zilnic laudele divine, conform
tipicului şi obiceiului legitim; de asemenea se va celebra în fiecare zi Divina Liturghie, cu
excepţia zilelor excluse de către prescrierile cărţilor liturgice.
§ 2. Superiorii mănăstirilor se vor îngriji ca toţi membrii, conform normei tipicului:
73

359

360

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° să participe zilnic la laudele divine şi la Divina Liturghie ori de câte ori se celebrează, dacă
nu sunt împiedicaţi în mod legitim; le incumbă îndeletnicirea cu contemplarea realităţilor divine
şi dedicarea cu sârguinţă la alte exerciţii de pietate;
2° să poată avea acces liber şi frecvent la părinţii spirituali şi la confesori;
3° (663 § 5) în fiecare an să dedice câteva zile retragerii spirituale.
Can. 474 - § 1. (664) Membrii mănăstirilor vor primi des, conform normei tipicului,
sacramentul penitenţei.
§ 2. (cf 630 § 1) Rămânând neschimbat tipicul care îndeamnă ca mărturisirea să fie făcută la
anumiţi confesori, toţi membrii mănăstirii pot primi sacramentul penitenţei de la oricare sacerdot
înzestrat cu facultatea de a administra acest sacrament, rămânând neschimbată disciplina
monastică.
Can. 475 - § 1. (cf 630 § 3 e 969 § 2) În fiecare mănăstire, în funcţie de numărul membrilor,
vor fi desemnaţi de către însuşi Superiorul mănăstirii mai mulţi părinţi spirituali şi confesori,
dacă este vorba despre preoţi-monahi ai aceleiaşi mănăstiri, înzestraţi cu facultatea de a
administra sacramentul penitenţei; altfel [vor fi desemnaţi] de către Ierarhul locului după ce l-a
audiat pe Superiorul mănăstirii sui iuris, care în prealabil trebuie să se consulte cu comunitatea
interesată.
§ 2. (cf 567) Pentru mănăstirile în care nu există preoţi-monahi, Ierarhul locului va desemna
în acelaşi fel un sacerdot care va celebra în mod regulat Divina Liturghie în mănăstire şi va
predica cuvântul lui Dumnezeu, rămânând neschimbat can. 612, § 2.
Can. 476 - (669) Membrii mănăstirii, atât în mănăstire cât şi în afara ei, vor purta haina
monastică prescrisă de propriul tipic.
Can. 477 - § 1. (667) În mănăstire se va respecta clauzura în modul prescris de tipic,
rămânând neschimbat dreptul Superiorului de a admite, sub formă de act şi dintr-o cauză gravă,
în părţile supuse clauzurii persoane de alt sex, în afară de cele care pot intra în clauzură, conform
tipicului.
§ 2. Părţile mănăstirii ce sunt supuse clauzurii vor fi indicate în mod vizibil.
§ 3. Superiorul mănăstirii sui iuris este cel care prescrie cu grijă limitele clauzurii sau
schimbării acesteia pentru o cauză justă, cu consimţământul consiliului său şi după înştiinţarea
făcută Episcopului eparhial.
Can. 478 - (665 § 1) Superiorul mănăstirii poate permite membrilor să petreacă în afara
mănăstirii un timp determinat de tipic; pentru absenţa ce depăşeşte un an, dacă nu intervine din
cauza studiilor sau a bolii, se cere permisiunea autorităţii căreia îi este supusă mănăstirea.
Can. 479 - (cf 778) Dacă, după judecata Ierarhului locului, pentru formarea catehetică a
poporului este necesar ajutorul mănăstirilor, toţi Superiorii solicitaţi de acelaşi Ierarh trebuie să îl
dea poporului, personal sau prin altcineva, în propriile biserici.
Can. 480 - (≠ 520 § 1) În biserica unei mănăstiri nu poate fi întemeiată o parohie, iar monahii
nu pot fi numiţi parohi, fără consimţământul Patriarhului în limitele teritoriului Bisericii pe care
o conduc, sau al Scaunului Apostolic în celelalte cazuri.
6° Despre pustnici
Can. 481 - (cf 603) Pustnicul este un membru al unei mănăstiri sui iuris care se dedică în
întregime contemplării celor cereşti şi se separă total de oameni şi de lume.

74

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 482 - Pentru a începe în mod legitim viaţa de pustnic, se cere ca membrul să fi obţinut
permisiunea din partea Superiorului mănăstirii sui iuris căreia îi aparţine, cu consimţământul
consiliului său, şi să-şi fi petrecut viaţa în mănăstire cel puţin şase ani, socotiţi din la ziua
profesiunii perpetue.
Can. 483 - Locul în care trăieşte pustnicul va fi desemnat de către Superiorul mănăstirii şi va
fi separat în mod special de lume şi de celelalte părţi ale mănăstirii; dacă însă locul este în afara
incintei mănăstirii, se cere şi consimţământul scris al Episcopului eparhial.
Can. 484 - Pustnicul depinde de Superiorul mănăstirii şi este obligat de canoanele referitoare
la călugări şi de tipicul mănăstirii, ori de câte ori acestea se pot împăca cu viaţa de pustnic.
Can. 485 - Superiorul mănăstirii sui iuris, cu consimţământul consiliului său, poate pune
capăt vieţii de pustnic, pentru un motiv just, chiar contra voinţei pustnicului.
7° Despre mănăstirea stavropighie
Can. 486 - § 1. Patriarhul, după consultarea Episcopului eparhial şi cu consimţământul
Sinodului permanent, pentru un motiv grav, poate acorda starea de mănăstire stavropighie, prin
însuşi actul înfiinţării, unei mănăstiri sui iuris.
§ 2. Mănăstirea stavropighie este supusă imediat Patriarhului astfel încât numai acesta are
aceleaşi drepturi şi obligaţii cu ale Episcopul eparhial faţă de mănăstire, în privinţa membrilor
înscrişi în aceeaşi şi în privinţa persoanelor care trăiesc zi şi noapte în mănăstire; celelalte
persoane ataşate însă mănăstirii sunt supuse imediat şi exclusiv Patriarhului numai în ceea ce
priveşte funcţia sau sarcina lor.
8° Despre trecerea la o altă mănăstire
Can. 487 - § 1. (cf 684-685) Un membru nu poate trece de la o mănăstire sui iuris la alta ce
aparţine aceleiaşi confederaţii fără consimţământul scris al Preşedintelui confederaţiei.
§ 2. Pentru a trece de la o mănăstire ce nu e confederată la o altă mănăstire supusă aceleiaşi
autorităţi se cere consimţământul aceleiaşi autorităţi; dacă însă mănăstirea la care se trece este
supusă altei autorităţi, se cere şi consimţământul acelei autorităţi.
§ 3. Patriarhul, Episcopul eparhial şi Preşedintele confederaţiei nu pot da acest consimţământ
decât după consultarea Superiorului mănăstirii sui iuris de la care se face trecerea.
§ 4. Pentru validitatea trecerii la o mănăstire ce aparţine altei Biserici sui iuris se mai cere şi
consimţământul Scaunului Apostolic.
§ 5. Trecerea se face prin admiterea de către Superiorul noii mănăstiri sui iuris, acordată cu
consimţământul Sinaxei.
Can. 488 - § 1. Cel care trece la altă mănăstire sui iuris ce aparţine aceleaşi confederaţii nici
nu va mai face noviciatul şi nici nu va emite o nouă profesiune, şi din ziua trecerii îşi pierde
drepturile şi este dezlegat de obligaţiile faţă de mănăstirea anterioară, îşi însuşeşte drepturile şi
obligaţiile celeilalte şi, dacă este cleric, va fi înscris în aceasta ca şi cleric.
§ 2. Cel care trece de la o mănăstire sui iuris la o altă mănăstire sui iuris, care nu aparţine nici
unei confederaţii sau face parte dintr-una diferită, va respecta prescrierile tipicului mănăstirii la
care se face trecerea, în ceea ce priveşte obligaţia de a face noviciatul şi de a emite profesiunea;
dacă însă în tipic nu se prevede acest lucru, nu va face noviciatul şi nici nu va emite o nouă
profesiune, ci efectul trecerii are loc din ziua în care s-a făcut trecerea, exceptând cazul în care
Superiorul mănăstirii îi pretinde să petreacă în mănăstire câtva timp, nu mai mult de un an, ca
experiment; după trecerea timpului de experimentare, ori va fi înscris în mod stabil în noua

75

361

362

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

mănăstire de către Superior, cu consimţământul consiliului său sau a Sinaxei, conform normei
tipicului, ori se va reîntoarce la mănăstirea precedentă.
§ 3. Dacă trecerea se face de la o mănăstire sui iuris la un ordin sau la o congregaţie, se vor
respecta, cu referinţele de rigoare, cann. 544 şi 545.
§ 4. Mănăstirea sui iuris pe care o părăseşte un membru, păstrează bunurile care din cauza
membrului însuşi au fost câştigate; în ceea ce priveşte zestrea, aceasta se cuvine, din ziua
trecerii, fără fructele deja maturate, mănăstirii la care s-a făcut trecerea.
9° Despre exclaustrare şi despre părăsirea mănăstirii
Can. 489 - § 1. (cf 686 § 1) Indultul de exclaustrare dintr-o mănăstire sui iuris nu poate fi
acordat unui membru cu voturi perpetue, la cererea aceluiaşi membru, decât de autoritatea căreia
îi este supusă mănăstirea, după ce l-a audiat pe Superiorul mănăstirii sui iuris împreună cu
consiliul său.
§ 2. Episcopul eparhial nu poate acorda acest indult decât pentru trei ani.
Can. 490 - (686 § 3) La cererea Superiorului mănăstirii sui iuris, cu consimţământul
consiliului său, exclaustrarea poate fi impusă de către autoritatea căreia îi este supusă mănăstirea,
din motive grave, respectând echitatea şi caritatea.
Can. 491 - (687) Membrul exclaustrat rămâne legat voturilor şi este ţinut de celelalte obligaţii
ale profesiunii monastice care sunt compatibile cu starea sa; trebuie să depună haina monastică;
pe timpul exclaustrării este lipsit de voce activă şi pasivă; în locul Superiorului propriei
mănăstiri, este supus, şi în virtutea votului ascultării, Episcopului eparhial al locului în care
locuieşte.
Can. 492 - § 1. (691) Membrul cu voturi perpetue nu va cere indultul de a părăsi mănăstirea şi
de a reveni la viaţa lumească decât din motive foarte grave, cântărite cu atenţie în faţa Domnului;
cererea o va înainta Superiorului mănăstirii sui iuris care, împreună cu votul său şi al consiliului
său, le va trimite Scaunului Apostolic.
§ 2. Acest indult este rezervat Scaunului Apostolic.
Can. 493 - § 1. (692) Indultul de a părăsi mănăstirea şi de a reveni la viaţa lumească, acordată
în mod legitim şi comunicată membrului, dacă actul prin care i s-a adus la cunoştinţă nu a fost
respins de către membrul însuşi, prin dreptul însuşi aceasta atrage după sine dispensa de la voturi
şi de la toate obligaţiile izvorâte din profesiune, nu însă şi de cele anexate sacrei hirotoniri, dacă
membrul este constituit în hirotonirea sacră.
§ 2. (≠ 690) Dacă membrul care a părăsit mănăstirea şi a revenit la viaţa lumească este primit
din nou în mănăstire, reîncepe noviciatul şi profesiunea, ca şi când nu ar fi fost încorporat
niciodată în viaţa călugărească.
Can. 494 - § 1. (≠ 693) Monahul cu voturi perpetue şi constituit în hirotonirea sacră, dacă a
obţinut indultul de a părăsi mănăstirea şi de a reveni la viaţa lumească, nu poate exercita sacra
hirotonire până când nu găseşte un Episcop eparhial binevoitor care să-l primească.
§ 2. Episcopul eparhial îl poate primi fie fără nici o condiţie, fie ca experiment pentru cinci
ani; în primul caz monahul este înscris în eparhie prin dreptul însuşi, iar în celălalt caz după
expirarea celor cinci ani, dacă nu cumva a fost demis în mod expres înaintea acestui termen.
Can. 495 - (cf 665 § 2) Membrul care, după emiterea profesiunii lipseşte ilegitim din
mănăstire, trebuie să se reîntoarcă la mănăstire fără întârziere; Superiorii trebuie să-l cerceteze cu
grijă şi, dacă revine mişcat de o adevărată penitenţă, să-l primească; altfel, conform normei
dreptului, îl vor pedepsi sau chiar îl vor demite.
76

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 496 - § 1. (cf 688 § 2) Cel care în timpul profesiunii temporare, având motive grave,
vrea să părăsească mănăstirea şi să revină la viaţa lumească, va înainta cererea către Superiorul
mănăstirii sui iuris.
§ 2. Superiorul va trimite această cerere, împreună cu votul său şi al consiliului său,
Episcopului eparhial care este, chiar dacă e vorba de o mănăstire de drept pontifical, cel care va
acorda indultul de a părăsi mănăstirea şi de a reveni la viaţa lumească, exceptând cazul în care
dreptul particular rezervă aceasta Patriarhului pentru mănăstirile situate în limitele teritoriului
Bisericii patriarhale.
10° Despre demiterea monahilor
Can. 497 - § 1. (694 § 1) Prin dreptul însuşi se consideră demis din mănăstire membrul care:
1° a abandonat în mod public credinţa catolică;
2° a celebrat căsătoria sau a încercat aceasta, chiar şi numai la starea civilă.
§ 2. În aceste cazuri Superiorul mănăstirii sui iuris, după consultarea consiliului său, fără
întârziere, după ce a adunat dovezi, va emite o declaraţie asupra faptului, pentru ca demiterea să
fie constatată în mod juridic, şi va înştiinţa cât mai repede, despre aceasta, autoritatea căreia
mănăstirea îi este imediat supusă.
Can. 498 - § 1. (703) Membrul care este cauza fie a unui iminent şi foarte grav scandal
extern, fie a unei daune aduse mănăstirii, poate fi dat afară imediat de către Superiorul mănăstirii
sui iuris, cu consimţământul consiliului său, depunând imediat haina monastică.
§ 2. Superiorul mănăstirii sui iuris, dacă e cazul, se va îngriji să fie promovat procesul de
demitere conform normei dreptului, sau va înainta cazul autorităţii căreia îi este supusă
mănăstirea.
§ 3. Membrului dat afară din mănăstire, dacă este constituit în hirotonirea sacră, i se interzice
exercitarea hirotonirii sacre, exceptând cazul în care autoritatea căreia îi este supusă mănăstirea
hotărăşte altfel.
Can. 499 - (cf 688 § 2) În timpul profesiunii temporare, membrul poate fi demis de către
Superiorul mănăstirii sui iuris, cu consimţământul consiliului său, conform can. 552 §§ 2 şi 3,
însă pentru ca demiterea să fie validă, trebuie să fie confirmată de către Episcopul eparhial sau,
dacă dreptul particular prescrie astfel pentru mănăstirile situate în limitele teritoriului Bisericii
patriarhale, de către Patriarh.
Can. 500 - § 1. (cf 699 § 1) Pentru demiterea unui membru cu voturi perpetue, rămânând
neschimbat can. 497, este competent Preşedintele confederaţiei monastice sau Superiorul
mănăstirii sui iuris ce nu e confederată, având şi unul şi altul consimţământul propriului consiliu,
care, în acest caz, pentru validitate, trebuie să fie compus, împreună cu Superiorul, din cel puţin
cinci membri, astfel încât, dacă lipsesc sau sunt absenţi consilierii ordinari, să fie chemaţi alţii,
conform normei tipicului sau statutelor confederaţiei; votarea însă trebuie să fie secretă.
§ 2. (cf 697 2°) Pentru a hotărî validitatea demiterii, pe lângă alte condiţii stabilite eventual în
tipic, se cere ca:
1° cauzele demiterii să fie grave, culpabile şi dovedite juridic, însoţite de lipsa îndreptării;
2° demiterea să fie precedată de două avertismente, cu o ameninţare formală de demitere, care
însă au rămas fără rezultat, exceptând cazul în care natura cauzei demiterii exclude aceasta;
3° cauzele demiterii vor fi comunicate în scris membrului, dându-i-se după fiecare
avertisment, deplina posibilitate de a se apăra;
4° să fi trecut timpul util, stabilit de tipic, după ultimul avertisment.
§ 3. Răspunsurile membrului date în scris vor fi anexate la actele care se înaintează celor
amintiţi în § 1.
77

363

364

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. (cf 700) Decretul de demitere nu poate fi trimis spre executare decât dacă este aprobat de
către autoritatea căreia îi este supusă mănăstirea.
Can. 501 - § 1. (cf 700) Decretul de demitere trebuie notificat cât mai repede membrului
interesat.
§ 2. Membrul poate face însă fie recurs contra decretului de demitere în termen de
cincisprezece zile, cu efect suspensiv, fie poate să ceară ca această cauză să fie tratată pe cale
judiciară, exceptând cazul în care decretul de demitere a fost confirmat de către Scaunul
Apostolic.
§ 3. De recursul contra decretului de demitere se ocupă Scaunul Apostolic sau, dacă este
vorba de un membru care are domiciliul în limitele teritoriului Bisericii patriarhale, Patriarhul.
§ 4. Dacă însă cauza trebuie tratată pe cale judiciară, de aceasta se ocupă tribunalul autorităţii
imediat superioare celei care a confirmat decretul de demitere; Superiorul care a dat însă decretul
de demitere va înainta actele adunate aceluiaşi tribunal, şi se va purcede conform canoanelor
despre judecata penală, exclus fiind apelul.
Can. 502 - (cf 701) Prin demiterea legitimă, exceptând cea din can. 497, încetează prin
dreptul însuşi toate legăturile şi obligaţiile izvorâte din profesiunea monastică şi, dacă membrul
este constituit în hirotonirea sacră, trebuie respectat can. 494.
Can. 503 - § 1. (= 702 § 1) Cel care a părăsit legitim mănăstirea sau a fost demis legitim din
aceasta, nu poate pretinde nimic de la aceasta, pentru orice fel de operă prestată în aceasta.
§ 2. Totuşi, mănăstirea va respecta echitatea şi caritatea faţă de membrul care se desparte de
aceasta.
Art. III
Despre ordine şi congregaţii
Can. 504 - § 1. Ordinul este o societate întemeiată de autoritatea bisericească competentă, în
care membrii, deşi nu sunt monahi, emit o profesiune care este echivalată cu profesiunea
monastică.
§ 2. Congregaţia este o societate întemeiată de autoritatea bisericească competentă, în care
membrii emit profesiunea cu cele trei voturi publice ale ascultării, ale castităţii şi ale sărăciei,
care totuşi nu este echivalată cu profesiunea monastică, dar are putere proprie conform normei
dreptului.
Can. 505 - § 1. (= 589) Un ordin este de drept pontifical dacă a fost întemeiat de Scaunul
Apostolic, sau dacă a fost recunoscut ca atare printr-un decret al aceluiaşi; este de drept
patriarhal însă, dacă, după ce a fost întemeiat de Patriarh, nu a obţinut decretul de recunoaştere
din partea Scaunului Apostolic.
§ 2. Congregaţia este:
1° de drept pontifical dacă a fost întemeiată de Scaunul Apostolic, sau dacă a fost recunoscută
ca atare prin decretul aceluiaşi;
2° de drept patriarhal dacă a fost întemeiată de Patriarh, sau dacă printr-un decret al aceluiaşi
a fost recunoscută ca atare şi nu a obţinut un decret de recunoaştere din partea Scaunului
Apostolic;
3° de drept eparhial dacă a fost întemeiată de Episcopul eparhial şi nu a obţinut decretul de
recunoaştere din partea Scaunului Apostolic sau din partea Patriarhului.
§ 3. (588 2°) Un ordin sau o congregaţie este clericală dacă, în baza scopului sau intenţiei
propuse de fondator, ori în virtutea unui obicei legitim, este sub conducerea preoţilor, îşi asumă
slujirile proprii hirotoniri sacre şi este recunoscută ca atare de către autoritatea bisericească.

78

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° Despre înfiinţarea şi despre desfiinţarea unui ordin, congregaţii, provincii, case
Can. 506 - § 1. (579) Episcopul eparhial poate întemeia numai congregaţii, însă nici pe
acestea nu le va întemeia decât după consultarea Scaunului Apostolic şi în plus, dacă întemeierea
se face în limitele teritoriului Bisericii patriarhale, după consultarea Patriarhului.
§ 2. Patriarhul poate întemeia ordine şi congregaţii cu consimţământul Sinodului permanent şi
după consultarea Scaunului Apostolic.
§ 3. În limitele teritoriului Bisericii patriarhale, congregaţia de drept eparhial care este
răspândită în mai multe eparhii din acelaşi teritoriu, poate deveni de drept patriarhal prin decretul
Patriarhului, după ce s-a sfătuit cu cei interesaţi şi cu consimţământul Sinodului permanent.
Can. 507 - § 1. (cf 616 § 2) Ordinul întemeiat în mod legitim, chiar dacă este de drept
patriarhal, şi chiar dacă constă într-o singură casă, nu poate fi desfiinţat decât de Scaunul
Apostolic, căruia îi este rezervată dispunerea bunurilor ordinului desfiinţat, rămânând
neschimbată voinţa donatorilor.
§ 2. Congregaţia de drept patriarhal sau eparhial, înfiinţată legitim, chiar şi dacă constă numai
într-o singură casă, poate fi desfiinţată, în afară de Scaunul Apostolic şi de către Patriarh, în
limitele teritoriului Bisericii pe care o prezidează, după consultarea celor interesaţi, şi cu
consimţământul Sinodului permanent şi al Scaunului Apostolic.
Can. 508 - § 1. (621) Provincia indică o parte a aceluiaşi ordin sau congregaţie care constă
din mai multe case, şi care este condusă direct de un Superior major.
§ 2. (cf 581) Împărţirea ordinului sau a congregaţiei în provincii, unirea provinciilor,
circumscrierea diferită ori desfiinţarea şi întemeierea altelor noi îi aparţin autorităţii determinate
de statutele ordinului sau ale congregaţiei.
§ 3. Stabilirea [destinaţiei] bunurilor provinciei desfiinţate, rămânând neschimbate dreptatea
şi voinţa donatorilor, îi revine Sinaxei generale, dacă statutele nu dispun altfel sau, dacă e vorba
despre o necesitate urgentă, [îi revine] Superiorului general, cu consimţământul consiliului său.
Can. 509 - § 1. (cf 609) Un ordin sau o congregaţie nu pot înfiinţa în mod valid o casă decât
cu consimţământul scris al Episcopului eparhial; dacă este vorba de înfiinţarea primei case a unui
ordin sau congregaţii de drept patriarhal, într-o eparhie oarecare, în limitele teritoriului Bisericii
patriarhale, se cere consimţământul Patriarhului sau, în celelalte cazuri, al Scaunului Apostolic.
§ 2. Cele spuse în can. 437 sunt valabile şi pentru casele ordinelor şi congregaţiilor.
Can. 510 - (cf 616) Casa unui ordin sau a unei congregaţii nu poate fi desfiinţată în mod valid
decât cu consultarea Episcopului eparhial; în schimb, desfiinţarea casei unice a ordinului sau a
congregaţiei este rezervată aceleiaşi autorităţi căreia îi revine suprimarea aceluiaşi ordin sau
congregaţii, conform can. 507.
2° Despre Superiori, despre Sinaxe şi despre economi în ordine şi congregaţii
Can. 511 - § 1. (cf 596 § 1) În ordine şi congregaţii Superiorii şi Sinaxele au acea putere care
este determinată de dreptul comun şi de statute.
§ 2. (596 § 2) În ordinele şi congregaţiile clericale de drept pontifical sau patriarhal, însă,
Superiorii şi Sinaxele mai au şi puterea de conducere pentru forul extern şi intern, conform
normei statutelor.
Can. 512 - § 1. (631 § 1) Sinaxa generală, care este autoritatea superioară conform normei
statutelor, va fi compusă astfel încât, reprezentând întregul ordin sau congregaţie, să fie un semn
adevărat al unităţii în caritate.
§ 2. (631 § 2) Nu numai provinciile şi casele, ci chiar fiecare membru poate trimite în mod
liber dorinţele sale Sinaxei generale, în modul determinat în statute.
79

365

366

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 513 - § 1. (623) Pentru ca membrii să poată fi numiţi sau aleşi în mod valid în funcţia de
Superior, se cere un timp corespunzător după profesiunea perpetuă, ce trebuie să fie determinat
în statute, care trebuie să fie de cel puţin zece ani socotiţi de la prima profesiune, dacă este vorba
de Superiorii majori.
§ 2. Dacă este vorba de Superiorul general, pe lângă acestea se mai cere pentru validitate să fi
împlinit vârsta de treizeci şi cinci de ani.
Can. 514 - § 1. (624 § 1) Superiorii vor fi constituiţi pentru un timp determinat şi pe un spaţiu
de timp convenabil, dacă statutele nu prevăd altceva pentru Superiorul general.
§ 2. (624 § 3) Totuşi, înainte de trecerea timpului determinat, aceştia pot fi înlăturaţi din
funcţie sau transferaţi în alta, din cauzele şi după modul determinat de statute.
§ 3. (624 § 2) În statute vor fi prevăzute norme potrivite, astfel încât membrii să nu fie
Superiori pe timp mai îndelungat, fără întrerupere.
Can. 515 - § 1. (625 § 1) Superiorul general va fi desemnat prin alegere, conform normei
statutelor.
§ 2. (625 § 3) Ceilalţi Superiori vor fi desemnaţi conform normei statutelor astfel încât, dacă
sunt aleşi, totuşi să aibă nevoie de confirmarea Superiorului major competent; dacă, însă, sunt
numiţi, [numirea] va fi precedată de o consultare potrivită.
§ 3. În alegeri se vor respecta cu stricteţe cann. 947 - 960, precum şi can. 445.
Can. 516 - § 1. (cf 636 § 1) Pentru administrarea bunurilor temporare, în ordine şi
congregaţii, vor exista economi: economul general care va administra bunurile întregului ordin
sau congregaţii, economul provincial pentru cele ale provinciei, economul local pentru cele ale
fiecărei case în parte; toţi aceştia îşi îndeplinesc funcţia sub conducerea Superiorului.
§ 2. (636 § 1) Superiorul major nu poate îndeplini singur funcţia de econom general sau de
econom provincial; funcţia de econom local însă, deşi e mai bine să fie distinctă de funcţia de
Superior, poate fi cumulată cu aceasta, dacă necesitatea o cere.
§ 3. Dacă statutele nu prevăd nimic despre desemnarea economilor, aceştia vor fi numiţi de
către Superiorul major, cu consimţământul consiliului său.
3° Despre admiterea în ordine şi în congregaţii şi despre noviciat
Can. 517 - § 1. (643 § 1 1°) Vârsta cerută pentru admiterea validă în noviciatul ordinului sau
congregaţiei este de şaptesprezece ani împliniţi; referitor la celelalte cerinţe pentru admiterea în
noviciat se vor respecta cann. 448, 450, 452 şi 454.
§ 2. Nimeni nu poate fi admis în mod licit în noviciatul unui institut călugăresc al unei alte
Biserici sui iuris fără licenţa Scaunului Apostolic, decât dacă este vorba de un candidat destinat
unei provincii sau case, despre care aminteşte can. 432, al Bisericii proprii.
Can. 518 - Înainte de a fi admis la noviciat, candidatul trebuie să fie pregătit corespunzător,
sub grija specială a unui membru experimentat, pentru un timp şi după modul determinat de
statute.
Can. 519 - (641) Dreptul de a admite candidaţii la noviciat le revine Superiorilor majori,
conform normei statutelor, respectând can. 453 §§ 2. şi 3.
Can. 520 - Noviciatul începe în modul prescris de statute.
Can. 521 - (647 § 1) Întemeierea sediului de noviciat, schimbarea şi desfiinţarea sa, se face
prin decretul Superiorului general, cu consimţământul consiliului său.

80

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 522 - § 1. (647 § 2) Noviciatul, pentru a fi valid, trebuie făcut în casa în care îşi are
sediul noviciatul; în cazuri speciale şi în mod excepţional, prin concesia Superiorului general, cu
consimţământul consiliului său, noviciatul poate fi făcut în altă casă a aceluiaşi ordin sau
congregaţii, sub conducerea unui membru experimentat care îndeplineşte rolul de magistru de
novici.
§ 2. (647 § 3) Superiorul major poate permite ca grupul de novici să locuiască, pentru o
anumită perioadă de timp, în altă casă a propriului ordin sau congregaţii, desemnată de el.
Can. 523 - § 1. (cf 648) Pentru validitatea noviciatului se cere ca acesta să dureze un an
integral şi continuu; absenţa mai scurtă de trei luni, fie continuă, fie întreruptă, nu afectează
validitatea, însă, dacă timpul lipsit depăşeşte cincisprezece zile, trebuie suplinit, chiar dacă a fost
dedicat completării formării novicilor prin exercitări apostolice.
§ 2. Dacă în statute se prescrie un timp mai lung de noviciat, acesta nu se cere pentru
validitatea profesiunii.
Can. 524 - § 1. (cf 651 § 1) La formarea novicilor va fi numit ca magistru, conform normei
statutelor, un membru care se distinge prin prudenţă, caritate, pietate, ştiinţă şi respectarea stării
călugăreşti, având cel puţin zece ani de profesiune şi, dacă e vorba de un ordin sau o congregaţie
clericală, să fie constituit în hirotonirea preoţească.
§ 2. (651 § 2) Dacă este nevoie, magistrului i se vor da cooperatori, supuşi lui întru toate cele
ce privesc conducerea noviciatului şi formarea novicilor.
§ 3. (cf 650 § 2) Numai magistrul este cel care se va îngriji de formarea novicilor şi numai lui
îi revine conducerea noviciatului astfel încât nimănui nu îi este permis să se amestece în acestea,
pentru nici un motiv, cu excepţia acelor Superiori cărora statutele le permit, şi a vizitatorilor;
referitor la disciplina călugărească a întregii case, magistrul, în acelaşi fel ca novicii, sunt supuşi
Superiorului.
§ 4. Novicele este supus puterii magistrului şi Superiorilor, şi acestora le datorează ascultare.
Can. 525 - § 1. Cele prescrise în cann. 459 - 461 sunt valabile şi pentru ordine şi congregaţii.
§ 2. (668 § 1) Înainte de emiterea profesiunii temporare, novicele trebuie să cedeze, pe
întreaga perioadă de timp în care este legat prin acea profesiune, oricui preferă, administrarea
bunurilor sale pe care le are în prezent, sau care eventual ar putea veni peste acestea, şi să
dispună în mod liber de uzul şi uzufructul lor.
4° Despre profesiune în ordine şi congregaţii
Can. 526 - § 1. (cf 655) Profesiunea temporară cu cele trei voturi de ascultare, de castitate şi
de sărăcie va fi emisă pe o perioadă de timp determinată de statute.
§ 2. Această profesiune poate fi reînnoită de mai multe ori, conform normei statutelor, însă
astfel încât în total să nu se extindă pe o perioadă de timp mai mică de trei ani sau mai lungă de
şase ani.
Can. 527 - (= 656) Pentru validitatea profesiunii temporare se cere ca:
1° noviciatul să fie îndeplinit în mod valid;
2° novicele să fie admis la profesiune de către Superiorul competent, conform statutelor, cu
consimţământul consiliului său, iar profesiunea să fie primită de către acelaşi Superior, personal
sau prin altcineva;
3° profesiunea să fie exprimată şi să nu fie emisă sau primită prin forţă, frică gravă sau
înşelăciune;
4° celelalte cerute în statute pentru validitatea profesiunii să fie îndeplinite.

81

367

368

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 528 - (cf 654) Membrul cu voturi temporare are aceeaşi obligaţie de a respecta statutele
ca şi membrul cu voturi perpetue; este lipsit de voce activă şi pasivă, exceptând cazul în care
statutele prevăd în mod expres altfel.
Can. 529 - § 1. Prin profesiunea temporară actele contrare voturilor devin ilicite dar nu
invalide.
§ 2. Această profesiune nu-l lipseşte pe membru de proprietatea bunurilor sale şi nici de
capacitatea de a dobândi alte bunuri; totuşi membrului nu îi este permis să renunţe, la
proprietatea bunurilor sale sub pretextul de favoare, atâta timp cât este în viaţă.
§ 3. Orice dobândeşte membrul cu voturi temporare, prin sârguinţa sa (668 § 3) sau prin ordin
sau congregaţie, dobândeşte pentru acelaşi ordin sau congregaţie; dacă nu se dovedeşte în mod
legitim contrarul, se presupune că membrul dobândeşte pentru ordin sau congregaţie.
§ 4. Membrul cu voturi temporare poate modifica cedarea sau dispoziţia despre care aminteşte
can. 525, § 2, însă nu după bunul său plac, ci cu consimţământul Superiorului major, astfel încât
modificarea cel puţin a unei părţi însemnate de bunuri să nu se facă în favoarea ordinului sau a
congregaţiei; prin părăsirea ordinului sau a congregaţiei, însă, o astfel de cedare sau dispoziţie
încetează să mai aibă putere.
§ 5. Dacă membrul cu voturi temporare a contractat datorii şi obligaţii, trebuie să răspundă el
însuşi, exceptând cazul în care a purtat o afacere a ordinului sau a congregaţiei cu licenţa
Superiorului.
§ 6. Prin profesiunea temporară este vacantă, prin dreptul însuşi, orice funcţie a celui care a
emis profesiunea.
Can. 530 - (668 § 1) În congregaţii, membrul va redacta în mod liber testamentul, care va fi
valid chiar şi în dreptul civil, înaintea profesiunii perpetue.
Can. 531 - Prin profesiune perpetuă membrul îşi asumă definitiv starea călugărească, pierde
propria eparhie şi este ataşat cu drepturi depline ordinului sau congregaţiei.
Can. 532 - (658 2°) Pentru validitatea profesiunii perpetue, pe lângă cele cerute de can. 464,
se cere să fi fost precedată de profesiunea temporară, conform normei can. 526.
Can. 533 - În ordine, profesiunea perpetuă se echivalează cu profesiunea perpetuă monastică,
de aceea au valoare referitor la aceasta cann. 466 - 468.
Can. 534 - În congregaţii:
1° efectele canonice ale profesiunii perpetue rămân aceleaşi, determinate de can. 529, referitor
la profesiunea temporară, dacă dreptul comun nu prevede altfel;
2° Superiorul major, cu consimţământul consiliului său, poate acorda membrului cu voturi
perpetue, care cere aceasta, permisiunea de a ceda bunurile sale, rămânând neschimbate normele
prudenţei;
3° (cf 668 § 4) Sinaxa generală este cea care introduce în statute, dacă crede de cuviinţă,
renunţarea obligatorie la patrimoniul pe care membrul l-a dobândit sau îl va dobândi, însă
aceasta nu poate fi făcută înaintea profesiunii perpetue.
Can. 535 - § 1. Pentru emiterea oricărui fel de profesiune se vor respecta prescrierile
statutelor.
§ 2. Documentul despre emiterea profesiunii, semnat de membrul însuşi şi de cel care, chiar
dacă prin delegare, a primit profesiunea, se va păstra în arhiva ordinului sau a congregaţiei; dacă
este vorba despre profesiunea perpetuă, Superiorul major trebuie să-l înştiinţeze cât mai repede
pe parohul la care este înregistrat botezul membrului.

82

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

5° Despre formarea membrilor şi despre disciplina călugărească în ordine şi în
congregaţii
Can. 536 - § 1. (659 § 1) Modalitatea formării membrilor este determinată în statute,
respectând can. 471, § 1.
§ 2. (659 § 3) Formarea membrilor destinaţi pentru hirotonirile sacre trebuie făcută, pe lângă
acestea, conform planului de formare al clericilor de care aminteşte can. 330, la sediul de studii
al ordinului sau al congregaţiei, aprobată de către Sinaxa generală sau de către Superiorii majori,
conform normei statutelor; dacă, însă, nu pot avea un sediu propriu de studii, conform normei
can. 340, § 1, membrii trebuie formaţi sub conducerea unui îndrumător experimentat în alt
seminar sau institut de studii superioare, aprobat de către autoritatea bisericească.
Can. 537 - § 1. (1019 § 1) Superiorii majori pot da, conform normei statutelor, scrisorile de
demitere pentru sacra hirotonire membrilor cu voturi perpetue.
§ 2. (≠ 1021) Episcopul căruia Superiorul trebuie să-i trimită scrisoarea de demitere este
Episcopul eparhial al locului în care cel ce va fi hirotonit îşi are domiciliul; este alt Episcop însă,
fie dacă Episcopul eparhial a acordat permisiunea, fie dacă aparţine altei Biserici sui iuris decât
cea a celui ce va fi hirotonit, fie este absent, fie, în sfârşit, dacă scaunul eparhial este vacant şi-l
conduce cineva care nu este hirotonit Episcop; despre acestea este necesar ca Episcopul care
hirotoneşte să fie informat în fiecare caz în parte printr-un document autentic al curiei eparhiale.
Can. 538 - § 1. (cf 663 § 3) În fiecare casă a ordinelor şi a congregaţiilor se vor celebra
laudele divine conform normei statutelor şi a obiceiurilor legitime.
§2. (cf 663) Superiorii se vor îngriji ca toţi membrii să îndeplinească, conform normei
statutelor, cele prescrise în can. 473, § 2.
§ 3. (cf 630 § 1) Membrii ordinelor şi ai congregaţiilor vor primi frecvent sacramentul
penitenţei şi se va respecta can. 472, § 2.
Can. 539 - § 1. (630 § 2) Superiorii se vor îngriji ca membrii să aibă la îndemână confesori
potriviţi.
§ 2. (630 § 3) În ordinele şi congregaţiile clericale de drept pontifical sau patriarhal, confesorii
vor fi numiţi de către Superiorul major, conform normei statutelor; în celelalte cazuri însă, de
către Ierarhul locului, după ce l-a audiat pe Superior, care trebuie să se consulte în prealabil cu
comunitatea interesată.
Can. 540 - (669) În ceea ce priveşte îmbrăcămintea membrilor, se vor respecta prescrierile
statutelor, iar în afara caselor proprii, şi normele Episcopului eparhial.
Can. 541 - (cf 667) Regulile privitoare la clauzură vor fi determinate în statutele fiecărui
ordin sau congregaţie, conform caracterului propriu, rămânând neschimbat dreptul Superiorilor,
chiar locali, de a permite altfel, pentru modalitatea de acţiune şi pentru o cauză justă.
Can. 542 - Superiorii se vor îngriji ca membrii desemnaţi de ei, mai ales în eparhia în care
locuiesc, dacă de către Ierarhul locului sau de către paroh se cere ajutorul lor pentru a se ocupa
de nevoile credincioşilor creştini, să ajute benevol în interiorul şi în afara propriilor biserici,
rămânând neschimbat specificul şi disciplina călugărească a institutului.
Can. 543 - Membrul unui ordin sau congregaţii, care este paroh, rămâne legat de voturi şi este
ţinut de celelalte obligaţii ale profesiunii şi de statute, ori de câte ori respectarea acestora se poate
împăca cu obligaţiile funcţiei sale; în ceea ce priveşte disciplina călugărească, el rămâne supus
Superiorului, iar în ceea ce priveşte funcţia de paroh, are aceleaşi drepturi şi obligaţii pe care le
au ceilalţi parohi, şi în acelaşi fel este supus Episcopului eparhial.

83

369

370

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

6° Despre trecerea la un alt ordin sau congregaţie sau la o mănăstire sui iuris
Can. 544 - § 1. (cf 684 § 1) În limitele teritoriului Bisericii patriarhale, un membru poate
trece în mod valid la un alt institut călugăresc cu consimţământul scris al Patriarhului şi cu
consimţământul propriului Superior general şi al Superiorului general al ordinului sau
congregaţiei la care vrea să treacă, ori, dacă e vorba de trecere la o mănăstire, [cu
consimţământul] Superiorului mănăstirii sui iuris; pentru a da acest consimţământ, Superiorii au
nevoie de consimţământul prealabil al consiliului lor sau, dacă e vorba de mănăstire, al Sinaxei.
§ 2. Membrul poate trece în mod valid de la o congregaţie de drept eparhial la un alt institut
călugăresc de drept eparhial cu consimţământul scris al Episcopului eparhial al locului în care se
găseşte casa principală a institutului călugăresc la care se face trecerea, după consultarea
Superiorului general al congregaţiei de la care se face trecerea şi cu consimţământul Superiorului
general al congregaţiei, ori Superiorul mănăstirii sui iuris la care se face trecerea; pentru a da
acest consimţământ, Superiorii au nevoie de consimţământul prealabil al consiliului lor sau, dacă
este vorba de mănăstire, al Sinaxei.
§ 3. În celelalte cazuri, membrul nu poate trece în mod valid la un alt institut călugăresc decât
cu consimţământul Scaunului Apostolic.
§ 4. Pentru validitatea trecerii la un alt institut călugăresc al unei Biserici sui iuris diferite, se
cere consimţământul Scaunului Apostolic.
Can. 545 - § 1. (≠ 684 § 4) Cel care face trecerea trebuie să parcurgă întreg noviciatul,
exceptând cazul în care Superiorul general sau Superiorul mănăstirii sui iuris, ambii cu
consimţământul propriului lor consiliu, reduc perioada de noviciat din cauza unor împrejurări
speciale, însă nu mai puţin de şase luni; în timpul noviciatului, rămân valabile voturile, însă
drepturile şi îndatoririle particulare pe care membrul le-a avut în ordinul sau congregaţia
anterioară se suspendă, şi devine supus Superiorilor şi magistrului de novici al noului institut
călugăresc, chiar şi în virtutea votului ascultării.
§ 2. După terminarea noviciatului, cel care a făcut trecerea, dacă avea deja voturile perpetue,
va emite în mod public profesiunea perpetuă conform prescrierilor statutelor noului institut
călugăresc; prin această profesiune el este unit pe deplin noului institut şi, dacă este cleric, este
înscris ca şi cleric; cel care are însă numai profesiunea temporară, va emite în acelaşi fel
profesiunea temporară măcar pe o perioadă de trei ani, exceptând cazul în care a petrecut trei ani
de noviciat în mănăstirea sui iuris la care trece.
§ 3. (cf 684 § 2) Dacă în noul institut călugăresc membrul nu emite profesiunea, va trebui să
revină la institutul precedent, exceptând cazul în care, între timp, a trecut durata de timp a
profesiunii.
§ 4. În privinţa bunurilor şi zestrei, se va respecta can. 488, § 4.
7° Despre exclaustrare şi despre părăsirea ordinului sau a congregaţiei
Can. 546 - § 1. (688 § 1) Cel care a depus voturile temporare, după expirarea timpului
profesiunii, poate să părăsească în mod liber institutul călugăresc.
§ 2. (688 § 2) Cel care, pe durata voturilor temporare, cere, pentru o cauză gravă, să
părăsească ordinul sau congregaţia, poate primi de la Superiorul general, cu consimţământul
consiliului său, indultul de a părăsi definitiv ordinul sau congregaţia şi de a reveni la viaţa
lumească, cu efectele amintite în can. 493; în congregaţiile de drept eparhial, pentru ca indultul
să aibă valoare, trebuie confirmat de Episcopul eparhial al locului în care se află casa principală a
aceleiaşi congregaţii.
Can. 547 - § 1. (689 § 1) Superiorul major, pentru o cauză justă, după ce s-a consultat cu
consiliul său, poate să excludă un membru cu voturi temporare de la reînnoirea lor sau de la
emiterea profesiunii perpetue.
84

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (689 § 2) O infirmitate fizică sau psihică, contractată chiar şi după profesiunea temporară,
care, după judecata experţilor, îl face pe membrul cu voturi temporare inapt pentru a-şi petrece
viaţa în institutul călugăresc, constituie un motiv pentru a nu fi admis la reînnoirea profesiunii
temporare sau la emiterea profesiunii perpetue, exceptând cazul în care infirmitatea a fost
contractată datorită neglijenţei institutului sau din cauza muncii efectuate în institut.
§ 3. (869 § 3) Dacă membrul, pe durata voturilor temporare, a devenit dement, chiar dacă nu
poate emite noua profesiune, totuşi nu poate fi demis din institut.
Can. 548 - § 1. (≠ 686) Indultul de exclaustrare poate fi acordat de către autoritatea căreia îi
este supus ordinul sau congregaţia, după ce a fost audiat Superiorul general împreună cu
consiliul său; impunerea exclaustrării, însă, se face de către aceeaşi autoritate, la cererea
Superiorului general cu consimţământul consiliului său.
§ 2. Referitor la celelalte despre exclaustrare se vor respecta cann.489-491.
Can. 549 - § 1. (691) Membrul cu voturi perpetue nu va cere indultul de a părăsi ordinul sau
congregaţia şi de a reveni la viaţa lumească decât din motive foarte grave; cererea sa o va înainta
Superiorului general, care o va trimite autorităţii competente, împreună cu votul său şi al
consiliului său.
§ 2. Acest indult, în ordine, este rezervat Scaunului Apostolic; în congregaţii însă, în afara
Scaunului Apostolic, îl mai poate acorda şi:
1° Patriarhul, pentru toţi membrii care au domiciliul în limitele teritoriului Bisericii pe care o
prezidează, după ce l-a consultat, în cazul congregaţiei de drept eparhial, pe Episcopul eparhial;
2° Episcopul eparhial al eparhiei în care membrul îşi are domiciliul, dacă este vorba despre
congregaţiile de drept eparhial;
§ 3. Indultul de a părăsi ordinul sau congregaţia are aceleaşi efecte canonice ca şi cele stabilite
în can. 493; cu privire la membrul care este constituit în hirotonirea sacră, mai este valabil şi can.
494.
Can. 550 - (cf 665 § 2) Membrul care se îndepărtează în mod ilegitim de casa propriului ordin
sau congregaţie cu intenţia de a se sustrage de sub puterea Superiorilor, va fi cercetat cu grijă de
aceiaşi Superiori; dacă, însă, nu revine în timpul prescris de statute, va fi pedepsit conform
normei dreptului sau [va fi] chiar şi demis.
8° Despre demiterea din ordin sau congregaţie
Can. 551 - (703) Cele prescrise în can. 497 şi 498 cu privire la demitere sau la eliminare, sunt
valabile şi pentru membrii ordinelor sau a congregaţiilor; autoritatea competentă însă, este
Superiorul major, după ce s-a consultat cu consiliul său, sau, dacă este vorba de eliminare, cu
consimţământul aceluiaşi consiliu; dacă există vreun pericol în caz de amânare şi nu mai este
timp pentru a se adresa Superiorului major, chiar şi Superiorul local îl poate alunga pe membru,
cu consimţământul consiliului său, şi înştiinţându-l imediat pe Superiorul major.
Can. 552 - § 1. (696 § 2) Membrul cu voturi temporare poate fi demis de către Superiorul
general, cu consimţământul consiliului său, exceptând cazul în care în statute demiterea este
rezervată Episcopului eparhial sau altei autorităţi căreia îi este supus ordinul sau congregaţia.
§ 2. Pentru a decide despre demitere, pe lângă alte condiţii prescrise eventual în statute, se vor
respecta şi următoarele:
1° motivele demiterii să fie grave şi, din partea membrului, să fie externe şi culpabile;
2° lipsa spiritului călugăresc, care poate fi scandalos pentru alţii, este un motiv suficient
pentru demitere dacă repetatele admonestări împreunate cu o penitenţă sănătoasă s-au dovedit
zadarnice;

85

371

372

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3° motivele demiterii trebuie cu certitudine aduse la cunoştinţa autorităţii care demite, chiar
dacă nu e necesar ca acestea să fie dovedite în mod formal; întotdeauna, însă, trebuie aduse la
cunoştinţa membrului dându-i-se deplina posibilitate de a se apăra, iar răspunsurile sale vor fi
supuse cu fidelitate autorităţii care demite.
§ 3. Recursul contra decretului de demitere are efect suspensiv.
Can. 553 - (cf 699) Pentru demiterea unui membru cu voturi perpetue este competent
Superiorul general; pentru celelalte se vor respecta cann. 500 - 503.
CAPITOLUL II
DESPRE SOCIETĂŢILE DE VIAŢĂ COMUNĂ DUPĂ MODEL CĂLUGĂRESC
Can. 554 - § 1. (cf 731) Institutul în care membrii se angajează la sfaturile evanghelice cu o
oarecare legătură sacră, însă nu cu voturile călugăreşti, iar prin felul de viaţă imită starea
călugărească sub conducerea Superiorilor, conform statutelor, este o societate de viaţă comună
după model călugăresc.
§ 2. (732) Această societate este de drept pontifical, de drept patriarhal sau eparhial, conform
normei can. 505, § 2; este în schimb clerical conform normei can. 505, § 3; depinde de
autoritatea bisericească ca şi congregaţiile, conform normei cann. 413 - 415, 419, 420, § 3 şi a
can. 418, § 2, rămânând neschimbat dreptul particular de către Scaunul Apostolic.
§ 3. Membrii acestor societăţi, privitor la efectele canonice, sunt echivalaţi cu călugării, dacă
nu se prevede altfel prin drept sau dacă nu rezultă altfel din natura lucrului.
Can. 555 - (590 § 2) Toţi membrii acestor societăţi sunt supuşi Pontifului Roman ca
supremului lor Superior, de care sunt obligaţi să asculte şi în virtutea sacrei legături a ascultării.
Can. 556 - (733) Referitor la înfiinţarea sau desfiinţarea societăţii sau a propriilor provincii
sau case, sunt valabile aceleaşi norme ca cele stabilite pentru congregaţii în cann. 506 - 510.
Can. 557 - (734) Conducerea va fi stabilită de statutele societăţii, însă, în toate vor fi aplicate
cele stabilite pentru congregaţii, în cann. 422 şi 511 - 515, dacă natura lucrului nu se opune.
Can. 558 - § 1. (741 § 1) Societatea şi propriile provincii şi case înfiinţate în mod legitim,
sunt persoane juridice prin dreptul însuşi, conform normei can. 423.
§ 2. Administrarea bunurilor se reglementează conform cann. 424, 425 şi 516.
§ 3. (741 § 2) Tot ceea ce parvine membrilor pentru societate, este dobândit de societate;
membrii păstrează, dobândesc şi administrează celelalte bunuri conform statutelor.
Can. 559 - § 1. (735 § 2) În admiterea candidaţilor în societate se vor respecta statutele,
rămânând neschimbate cann. 450 şi 451.
§ 2. (735 § 1) În ceea ce priveşte formarea membrilor se vor respecta de asemenea statutele;
în ceea ce priveşte însă formarea celor care sunt destinaţi hirotonirilor sacre, se vor respecta pe
lângă acestea şi canoanele referitoare la formarea clericilor.
Can. 560 - § 1. (1019 § 1) Superiorul major al societăţii, conform normei statutelor, poate da
membrilor cooptaţi în societate pentru totdeauna scrisorile de demitere pentru sacra hirotonire;
aceste scrisori vor fi trimise Episcopului de care aminteşte can. 537, § 2.
§ 2. (266 § 2) Membrul cooptat pentru totdeauna este înscris în societate ca şi cleric prin
hirotonirea diaconală sau, în cazul unui cleric înscris deja unei eparhii, prin cooptarea lui
perpetuă.

86

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 561 - (739) Membrii societăţii sunt supuşi obligaţiilor prescrise de dreptul comun
clericilor, dacă nu se prevede altfel în drept sau dacă nu rezultă altfel din natura lucrurilor,
rămânând neschimbate drepturile şi obligaţiile determinate în statute.
Can. 562 - §1. (744) În ceea ce priveşte trecerea la o altă societate de viaţă comună după
model călugăresc sau la un institut călugăresc, se cere consimţământul Superiorului general al
societăţii de la care se face trecerea, iar dacă este vorba de trecerea la o societate sau institut ce
aparţine altei Biserici sui iuris, se cere şi consimţământul Scaunului Apostolic.
§ 2. (≠ 744) Membrul care trece la un institut călugăresc trebuie să parcurgă noviciatul
integral şi este echivalat celorlalţi novici ai aceluiaşi institut; referitor la profesiune se vor
respecta statutele noului institut.
§ 3. (743) Rămânând neschimbate cann. 497 şi 498, în ceea ce priveşte demiterea unui
membru cooptat pentru totdeauna, este competent Superiorul general, respectând pentru celelalte
cann. 500 - 503; membrul cooptat temporar (742), însă, este demis conform normei can. 552.
§ 4. În statutele societăţii va fi determinată autoritatea căreia îi revine dezlegarea sacrei
legături.
CAPITOLUL III
DESPRE INSTITUTELE SECULARE
Can. 563 - § 1. (cf 710) Institutul secular este o societate în care membrii:
1° (cf 712) tind să se dedice întru totul lui Dumnezeu prin profesiunea celor trei sfaturi
evanghelice, conform statutelor, confirmată printr-o oarecare legătură sacră, recunoscută de
Biserică;
2° (713) exercită o activitate apostolică după modelul fermentului în lume şi pentru lume,
astfel încât toate să fie pătrunse de spiritul evanghelic, spre întărirea şi incrementarea Trupului
lui Hristos;
3° (602) nu imită felul de viaţă al călugărilor, însă trăiesc o viaţă de comuniune între ei,
conform propriilor statute;
4° (711) clericii sau laicii rămân fiecare în starea proprie, referitor la toate efectele canonice;
§ 2. (589) Institutele seculare sunt de drept pontifical, de drept patriarhal sau de drept
eparhial, conform normei can. 505, § 2.
Can. 564 - (cf 590 § 2) Membrii institutelor seculare sunt supuşi Pontifului Roman ca
supremului lor Superior, căruia îi datorează ascultare şi în virtutea sacrei legături a ascultării.
Can. 565 - (266 § 3) Membrul institutului secular, prin hirotonirea diaconală, este înscris ca şi
cleric al eparhiei pentru serviciul căreia a fost hirotonit, exceptând cazul în care, în virtutea unei
concesii din partea Scaunului Apostolic sau, dacă este vorba de un institut secular de drept
patriarhal, [din partea] Patriarhului, el este înscris aceluiaşi institut.
Can. 566 - (584) În ceea ce priveşte înfiinţarea sau desfiinţarea institutelor seculare, a
statutelor lor şi dependenţa de autoritatea bisericească, se vor respecta cele stabilite despre
congregaţii în cann. 414, 506, 507 § 2, 509 şi 510.
Can. 567 - § 1. Institutele seculare, provinciile şi casele legitim înfiinţate sunt persoane
juridice prin dreptul însuşi, conform normei can. 423.
§ 2. Administrarea bunurilor este reglementată de cann. 424 şi 425.
Can. 568 - § 1. (729) Pentru admiterea candidaţilor se vor respecta statutele, rămânând
neschimbat can. 450.
87

373

374

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Membrul cooptat pentru totdeauna într-un institut secular poate fi demis prin decret, dat
conform normei statutelor, care însă nu poate fi trimis spre executare decât dacă este aprobat de
către Episcopul eparhial sau de către autoritatea superioară competentă; aceluiaşi Episcop
eparhial sau autorităţii îi revine dreptul de a dezlega legătura sacră.
Can. 569 - Dreptul particular al fiecărei Biserici sui iuris este cel care stabileşte cu mai multă
precizie despre institutele seculare.
CAPITOLUL IV
DESPRE ALTE FORME DE VIAŢĂ CONSACRATĂ I DESPRE SOCIETĂŢILE DE
VIAŢĂ APOSTOLICĂ
Can. 570 - (cf 603) Prin dreptul particular se pot constitui alte specii de asceţi care imită viaţa
de pustnic, fie că aparţin institutelor de viaţă consacrată (cf 604), fie că nu; tot astfel se pot
constitui şi fecioarele şi văduvele consacrate care să profeseze în lume, fiecare pe cont propriu,
castitatea printr-o profesiune publică.
Can. 571 - (cf 605) Aprobarea noilor forme de viaţă consacrată este rezervată numai
Scaunului Apostolic; Patriarhii şi Episcopii eparhiali, însă, se vor strădui să deosebească noile
daruri ale vieţii consacrate, acordate Bisericii de către Spiritul Sfânt, şi să-i ajute pe iniţiatori săşi exprime mai bine planurile lor şi să-i protejeze prin statute cât mai potrivite.
Can. 572 - (cf 731 § 1) Societăţile de viaţă apostolică, ai căror membri, fără să fi depus
voturile călugăreşti, urmăresc un scop apostolic propriu societăţii şi, ducând o viaţă fraternă în
comun, conform unui propriu mod de viaţă, tind la perfecţionarea carităţii prin respectarea
constituţiilor, şi care se apropie de institutele de viaţă consacrată, sunt reglementate numai de
dreptul particular al propriei Biserici sui iuris sau stabilit de Scaunului Apostolic.

88

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XIII
DESPRE ASOCIAŢIILE CREDINCIO ILOR CRE TINI
Can. 573 - § 1. (= 301 § 3) Asociaţiile înfiinţate de către autoritatea bisericească competentă
sau aprobate de aceeaşi, prin decret, sunt persoane juridice în Biserică şi se numesc asociaţii
publice.
§ 2. (cf 299 § 2) Celelalte asociaţii, chiar dacă sunt elogiate sau recomandate de către
autoritatea bisericească, se numesc asociaţii particulare; aceste asociaţii nu sunt recunoscute de
Biserică, dacă statutele lor nu sunt recunoscute de către autoritatea competentă; referitor la
celelalte, sunt reglementate numai de dreptul particular, rămânând neschimbat can. 577.
Can. 574 - (= 301 § 1) Rămânând pentru celelalte stabilit can. 18, numai autoritatea
bisericească competentă este cea care înfiinţează asociaţiile credincioşilor creştini care îşi propun
să propovăduiască doctrina creştină în numele Bisericii sau să promoveze cultul public sau care
tind spre alte scopuri a căror realizare este rezervată, prin însăşi natura sa, aceleiaşi autorităţi
bisericeşti.
Can. 575 - § 1. (= 312 § 1) Autoritatea competentă pentru înfiinţarea sau aprobarea
asociaţiilor credincioşilor creştini, pentru asociaţii şi pentru confederaţiile lor:
1° pentru cele eparhiale este Episcopul eparhial, însă nu Administratorul eparhiei, cu excepţia
asociaţiilor a căror înfiinţare este rezervată altora prin privilegiul apostolic sau patriarhal;
2° pentru cele care sunt deschise tuturor credincioşilor creştini al unei Biserici patriarhale sau
mitropolitane sui iuris şi care au sediul principal în limitele teritoriului aceleiaşi Biserici, este
Patriarhul, după consultarea Sinodului permanent, sau Mitropolitul, după consultarea celor doi
Episcopi eparhiali mai în vârstă în hirotonirea episcopală;
3° pentru cele de altă specie, este Scaunul Apostolic.
§ 2. (= 312 § 2) Pentru înfiinţarea unei secţiuni a oricărei asociaţii care nu este eparhială, se
cere consimţământul scris al Episcopului eparhial; însă consimţământul dat de Episcopul
eparhial pentru înfiinţarea unei case a unui institut călugăresc este valabil şi pentru înfiinţarea în
aceeaşi casă sau biserică anexată asociaţiei care este proprie acelui institut.
Can. 576 - § 1. (cf 304) Fiecare asociaţie trebuie să aibă propriile statute în care vor fi
stabilite: numele asociaţiei, scopul, sediul, conducerea precum şi condiţiile cerute pentru
înscriere; pe lângă acestea, în statute vor fi determinate metodele de lucru, ţinând cont de ritul
propriei Biserici sui iuris, de necesităţile timpului şi locului sau a utilităţii lor.
§ 2. Statutele şi schimbarea lor au nevoie de aprobarea autorităţii bisericeşti care a înfiinţat
sau aprobat asociaţia.
Can. 577 - § 1. (cf 305) Fiecare asociaţie este supusă supravegherii autorităţii bisericeşti care
a înfiinţat-o sau a aprobat-o; această autoritate este cea care va supraveghea respectarea
integrităţii credinţei şi a moravurilor, şi se va îngriji să nu se strecoare abuzuri în disciplina
bisericească.
§ 2. Episcopul eparhial este cel care se va îngriji de toate asociaţiile care îşi exercită
activitatea în teritoriul său şi, dacă este cazul, va înştiinţa autoritatea care a înfiinţat sau aprobat
asociaţia şi în plus, dacă activitatea asociaţiei aduce daune grave doctrinei sau disciplinei
bisericeşti sau scandal credincioşilor creştini, va aplica remediile oportune între timp.
Can. 578 - § 1. (= 307) Primirea membrilor se va face conform normei de drept comun
precum şi a statutelor asociaţiei.
§ 2. Aceeaşi persoană se poate înscrie în mai multe asociaţii.

89

375

376

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Membrii institutelor călugăreşti îşi pot da numele lor asociaţiilor, conform normei
tipicului sau a statutului, cu consimţământul Superiorului lor.
Can. 579 - (cf 265) Nici o asociaţie de credincioşi creştini nu poate să-şi înscrie propriii
membri ca şi clerici decât printr-o concesie specială dată de către Scaunul Apostolic sau, dacă
este vorba de o asociaţie amintită de can. 575, § 1, n. 2, de Patriarh cu consimţământul Sinodului
permanent.
Can. 580 - (cf 316) Cel ce s-a lepădat în public de credinţa catolică sau s-a îndepărtat în mod
public de comuniunea cu Biserica catolică, sau este sub excomunicare majoră, nu poate fi primit
în mod valid în asociaţii; dacă, însă, a fost deja înscris în mod legitim, va fi declarat demis de
către Ierarhul locului, prin dreptul însuşi.
Can. 581 - (= 308) Nici o persoană înscrisă în mod legitim într-o asociaţie nu va fi demisă
decât dintr-o cauză justă, conform normei dreptului comun şi a statutelor.
Can. 582 - (= 319 § 1) Asociaţia înfiinţată sau aprobată în mod legitim îşi administrează
bunurile temporare conform normei cann. 1007-1054 şi a statutelor, sub supravegherea autorităţii
care a înfiinţat-o sau a aprobat-o, şi căreia trebuie să-i dea, anual, socoteală despre administraţie.
Can. 583 - § 1. (= 320 § 1) Asociaţiile înfiinţate sau aprobate de către Scaunul Apostolic nu
pot fi suprimate decât tot de acelaşi.
§ 2. Celelalte asociaţii, rămânând neschimbat can. 927, § 2 şi dreptul de recurs suspensiv, pot
fi suprimate, conform normei dreptului, în afară de Scaunul Apostolic:
1° de către Patriarh, cu consimţământul Sinodului permanent sau al Mitropolitului care
prezidează Biserica mitropolitană sui iuris, cu consimţământul celor doi Episcopi eparhiali mai
în vârstă în hirotonirea episcopală;
2° de către Episcopul eparhial, dacă au fost înfiinţate sau aprobate de el.

90

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XIV
DESPRE EVANGHELIZAREA POPOARELOR
Can. 584 - § 1. (cf 781) Supunându-se mandatului lui Hristos de a evangheliza toate
neamurile şi mişcată de harul si dragostea Spiritului Sfânt, Biserica se recunoaşte misionară în
întregime.
§ 2. (cf 787 § 1) Evanghelizarea popoarelor se va face astfel încât, respectând integritatea
credinţei şi a moravurilor, Evanghelia să poată fi exprimată în cultura fiecărui popor, adică în
cateheză, în propriile rituri liturgice, în arta sacră, în dreptul particular şi în sfârşit în toată viaţa
bisericească.
Can. 585 - § 1. (782 § 2) Fiecare Biserică sui iuris se va îngriji necontenit de propovăduirea
Evangheliei în întreaga lume, sub conducerea Pontifului Roman, prin crainici pregătiţi în mod
corespunzător şi trimişi de autoritatea competentă, conform normei de drept comun.
§ 2. Sinodul Episcopilor Bisericii patriarhale sau Consiliul Ierarhilor va fi ajutat de o comisie
pentru promovarea colaborării mai eficiente între toate eparhiile în activitatea misionară a
Bisericii.
§ 3. În fiecare eparhie se va desemna un sacerdot pentru promovarea eficientă a iniţiativelor
pentru misiuni.
§ 4. Credincioşii creştini vor cultiva în ei înşişi şi în alţii cunoaşterea şi dragostea pentru
misiuni, se vor ruga pentru ele, vor stimula vocaţiile şi le vor susţine cu ajutoarele lor generoase.
Can. 586 - (cf 748 § 2) Se interzice cu desăvârşire ca cineva să fie constrâns sau să fie indus
sau ademenit prin vicleşuguri nefavorabile să îmbrăţişeze Biserica; toţi credincioşii creştini însă,
se vor îngriji să le fie revendicat dreptul la libertatea călugărească, ca nu cumva vreunul, prin
suferinţe nedrepte, să fie îndepărtat de Biserică.
Can. 587 - § 1. (cf 788 §§ 1-2) Cei care vor să se unească cu Biserica, vor fi admişi prin
ceremonii liturgice la catehumenat, care nu va fi o pură expunere a dogmelor şi a preceptelor, ci
o formare pentru întreaga viaţă creştină şi o ucenicie parcursă cum se cuvine.
§ 2. Cei care sunt înscrişi la catehumenat, au dreptul să fie admişi la liturghia cuvântului şi la
alte celebrări liturgice, ce nu sunt rezervate credincioşilor creştini.
§ 3. (788 § 3) Dreptul particular este cel care va emite norme prin care se va organiza
catehumenatul, determinând ce au de prestat catehumenii şi ce prerogative le sunt recunoscute.
Can. 588 - Catehumenii au [dreptul] integral de a se înscrie în oricare Biserică sui iuris,
conform normei can. 30; se va evita însă să li se recomande ceva care s-ar putea opune înscrierii
lor în Biserica ce se potriveşte cel mai bine cu cultura lor.
Can. 589 - Misionarii, fie străini, fie autohtoni, vor fi corespunzători prin însuşiri potrivite şi
inteligenţă; vor fi formaţi în mod adecvat în misionarism şi în spiritualitatea misionară, precum şi
instruiţi în istoria şi cultura popoarelor ce trebuie evanghelizate.
Can. 590 - (cf 786) În activitatea misionară se va avea grijă ca tinerele Biserici să ajungă cât
mai repede la maturitate şi vor fi constituite pe deplin, astfel încât sub conducerea unei ierarhii
proprii să-şi poarte singure de grijă şi să-şi poată asuma şi continua munca de evanghelizare.
Can. 591 - Misionarii se vor îngriji în mod conştiincios ca:
1° să fie promovate cu prudenţă între neofiţi vocaţiile la ministerul sacru, astfel încât tinerele
Biserici să înflorească cât mai repede prin clerici autohtoni;

91

377

378

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° cateheţii să fie formaţi astfel încât, ca şi cooperatori adevăraţi ai miniştrilor sacri, să poată
îndeplini cât mai bine sarcina lor în evanghelizare şi în activitatea liturgică; prin dreptul
particular se va prevedea ca aceşti cateheţi să aibă o remuneraţie justă.
Can. 592 - § 1. Se vor favoriza cu o grijă specială, în teritoriile misiunilor, formele potrivite
de apostolat laic; se vor promova institutele de viaţă consacrată, ţinând seama de caracterul şi
însuşirile fiecărui popor; se vor constitui şcoli şi alte institute de acest fel pentru educaţia
creştinească şi progresul cultural, dacă e necesar.
§ 2. (cf 787 § 1) De asemenea, se va favoriza, cu prudenţă şi cu conştiinciozitate, dialogul şi
cooperarea cu necreştinii.
Can. 593 - § 1. Toţi preoţii de orice condiţie care îşi prestează opera în teritoriile misiunilor,
deoarece formează o singură preoţie, vor coopera cu ardoare la evanghelizare.
§ 2. Aceştia vor colabora de bună voie cu ceilalţi misionari creştini pentru a da o singură
mărturie pentru Domnul Hristos, conform normei can. 908.
Can. 594 - Teritoriile misiunilor sunt cele pe care Scaunul Apostolic le-a recunoscut ca atare.

92

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XV
DESPRE MAGISTERUL BISERICESC
CAPITOLUL I
DESPRE SARCINA BISERICII DE A ÎNVĂŢA ÎN GENERAL
Can. 595 - § 1. (cf 747) Biserica, căreia Hristos Domnul i-a încredinţat depozitul credinţei
astfel încât, asistată de Spiritul Sfânt, să păstreze cu sfinţenie adevărul revelat, să-l pătrundă în
profunzime, să-l anunţe şi să-l expună cu fidelitate, are dreptul înnăscut, independent de orice
putere omenească, şi obligaţia de a propovădui Evanghelia tuturor oamenilor.
§ 2. Biserica are competenţa de a anunţa mereu şi pretutindeni principiile morale, chiar şi cele
referitoare la ordinea socială, precum şi de a pronunţa judecata sa cu privire la orice realitate
umană, ori de câte ori o cer demnitatea persoanei umane şi drepturile sale fundamentale sau
mântuirea sufletelor.
Can. 596 - (cf 756) Sarcina de a învăţa, în numele Bisericii, este numai de competenţa
Episcopilor; totuşi la această sarcină îşi au partea lor, conform normei dreptului, fie cei care, prin
efectul hirotonirii sacre, sunt cooperatori ai Episcopilor, fie cei care, fără a fi constituiţi în
hirotonirile sacre, au primit mandatul de a învăţa.
Can. 597 - § 1. (= 749) Pontiful Roman, în virtutea sarcinii sale, se bucură de infailibilitate în
magister dacă, în calitate de Păstor şi Doctor suprem al tuturor credincioşilor creştini care îi
confirmă în credinţă pe fraţii săi, proclamă prin act definitiv o doctrină în materie de credinţă sau
de morală, care trebuie respectată.
§ 2. De asemenea, şi Colegiul Episcopilor se bucură de infailibilitate în magister dacă
Episcopii reuniţi în Conciliul Ecumenic exercită magisterul şi, ca învăţători şi judecători ai
credinţei şi ai moralei pentru Biserica universală, declară o doctrină despre credinţă sau morală
ce trebuie definitiv respectată; sau dacă, răspândiţi în lume, păstrând legătura de comuniune între
ei şi cu succesorul sfântului Petru, învăţând în mod autentic chestiuni de credinţă şi morală,
împreună cu acelaşi Pontif Roman, cad de acord asupra unei formulări unice care trebuie
considerată definitivă.
§ 3. Nici o doctrină nu trebuie considerată infailibilă dacă aceasta nu rezultă în mod evident.
Can. 598 - (= 750) Trebuie crezut cu credinţă divină şi catolică tot ceea ce este conţinut în
cuvântul lui Dumnezeu, scris sau transmis prin tradiţie, adică unicului depozit de credinţă
încredinţat Bisericii, şi care în acelaşi timp este propus ca fiind revelat în mod divin fie prin
magisterul solemn al Bisericii, fie prin magisterul său obişnuit şi universal, care apoi este
manifestat de adeziunea comună a credincioşilor creştini sub conducerea magisterului sacru; toţi
credincioşii creştini sunt de aceea obligaţi să evite orice doctrină contrară acestuia.
Can. 599 - (= 752) Nu trebuie acordat consensul credinţei, ci o supunere călugărească a
intelectului şi a voinţei la o doctrină pe care fie Pontiful Roman, fie Colegiul Episcopilor o
enunţă în materie de credinţă şi de morală, când exercită magisterul autentic, chiar dacă nu
intenţionează să o proclame printr-un act definitiv; credincioşii creştini se vor îngriji de aceea să
evite ceea ce nu corespunde cu aceasta.
Can. 600 - (= 753) Episcopii care sunt în comuniune cu capul Colegiului şi cu membrii, fie
individual fie reuniţi în Sinoade sau în Concilii particulare, chiar dacă nu se bucură de
infailibilitate în învăţământ, sunt autentici doctori în credinţă şi învăţători ai credincioşilor
creştini încredinţaţi grijii lor; credincioşii creştini sunt obligaţi să adere printr-o supunere
sufletească călugărească la acest magister autentic al Episcopilor lor.
93

379

380

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 601 - Fiecărei Biserici îi incumbă îndatorirea, exercitată în primul rând de Patriarhi şi de
Episcopi, de a răspunde întrebărilor permanente ale oamenilor privind sensul vieţii, într-un mod
adaptat fiecărei generaţii şi culturi, şi de asemenea de a le oferi soluţii creştine problemelor mai
urgente, în lumina Evangheliei, cercetând semnele timpului, astfel încât, lumina lui Hristos, care
îi luminează pe toţi oamenii să strălucească tot mai mult, pretutindeni.
Can. 602 - În grija pastorală vor fi recunoscute nu numai principiile ştiinţelor sacre, ci şi
descoperirile celorlalte ştiinţe, pentru a fi utilizate astfel încât credincioşii creştini să fie conduşi
la o viaţă de credinţă mai conştientă şi reflectată.
Can. 603 - Se va promova cultivarea literaturii şi a artelor, pentru puterea lor de a exprima şi
comunica, printr-o singulară eficacitate, sensul credinţei, recunoscând justa libertate şi
diversitatea culturilor.
Can. 604 - În primul rând, Păstorii Bisericii sunt cei care se vor îngriji astfel încât între
variatele enunţări ale doctrinei, în diferitele Biserici vor păstra şi vor promova acelaşi sens al
credinţei, astfel încât integritatea şi unitatea credinţei să nu sufere daune, ci dimpotrivă să fie
pusă într-o lumină mai bună catolicitatea Bisericii, printr-o diversitate legitimă.
Can. 605 - Episcopilor, mai ales celor întruniţi în Sinoade sau Concilii, însă singular a
Scaunului Apostolic, le revine promovarea cu autoritate, păstrarea şi apărarea cu religiozitate a
integrităţii şi unităţii credinţei şi a bunelor moravuri, chiar respingând, ori de câte ori este
necesar, părerile care sunt contrare acestora sau admonestând cu privire la cele ce pot să le pună
în pericol.
Can. 606 - § 1. Teologii sunt cei care, printr-o mai profunda inteligenţă a misterului
mântuirii, a ştiinţelor sacre şi a celor înrudite, precum şi prin specializarea în chestiuni noi,
respectând cu fidelitate magisterul autentic al Bisericii, totodată folosindu-se de libertate, explică
şi apără credinţa Bisericii şi contribuie la progresul doctrinar.
§ 2. În cercetarea şi exprimarea adevărurilor teologice, ei sunt cei care vor fi zeloşi în
edificarea comunităţii de credinţă şi vor coopera cu pricepere la sarcina Episcopilor de a învăţa.
§ 3. (cf 820) Celor care se ocupă cu disciplinele teologice, mai ales în seminare, în
universităţile de studii şi în facultăţi, le incumbă cooperarea cu oamenii care excelează în alte
ştiinţe, împreunându-şi părerile şi puterile.
CAPITOLUL II
DESPRE SLUJIREA CUVÂNTULUI LUI DUMNEZEU
Can. 607 - (cf 761) Slujirea cuvântului lui Dumnezeu, adică predicarea, cateheza şi întreaga
instruire creştină, între care trebuie să ocupe un loc de frunte omilia liturgică, va fi nutrită în mod
sănătos din Sfânta Scriptură şi se va sprijini pe sfânta tradiţie; dealtfel celebrarea cuvântului lui
Dumnezeu va fi favorizată în mod oportun.
Can. 608 - Episcopii, preoţii şi diaconii, fiecare în funcţie de propriul grad al hirotonirii sacre,
au primii sarcina slujirii cuvântului lui Dumnezeu pe care o vor exercita conform normei
dreptului; şi ceilalţi credincioşi creştini vor participa de bunăvoie la această misiune, fiecare în
funcţie de propria capacitate, stare de viaţă şi de mandatul primit.

94

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. I
Despre predicarea cuvântului lui Dumnezeu
Can. 609 - (cf 772) Episcopul eparhial are competenţa de a reglementa predicarea cuvântului
lui Dumnezeu în teritoriul său, rămânând neschimbat dreptul comun.
Can. 610 - § 1. (763) Episcopii au dreptul de a predica cuvântul lui Dumnezeu oriunde pe
pământ, exceptând cazul special în care Episcopul eparhial a interzis-o în mod expres.
§ 2. (cf 764) Preoţii sunt înzestraţi cu facultatea de a predica acolo unde sunt trimişi sau
invitaţi legitim.
§ 3. (764) Cu aceeaşi facultate de a predica sunt înzestraţi şi diaconii, dacă dreptul particular
nu stabileşte altfel.
§ 4. (cf 766) În împrejurări extraordinare, mai ales pentru a suplini lipsa clericilor, Episcopul
eparhial poate da şi celorlalţi credincioşi mandatul de a predica, chiar şi în biserică, rămânând
neschimbat can. 614, § 4.
Can. 611 - (cf 766) Toţi cei cărora li s-a încredinţat grija sufletelor, în virtutea funcţiei, sunt
înzestraţi cu facultatea de a predica; aceştia pot chiar invita pe orice preot sau diacon să predice
celor încredinţaţi grijii lor, rămânând neschimbat can. 610, § 3, dacă nu le este interzis în mod
legitim.
Can. 612 - § 1. (cf 765) În institutele călugăreşti sau în societăţile de viaţă comună după
model călugăresc, [ordine şi congregaţii] clericale de drept pontifical sau patriarhal, Superiorilor
majori le revine reglementarea predicării.
§ 2. Toţi Superiorii, chiar locali, ai oricărui institut de viaţă consacrată, pot invita să predice
propriilor membri oricare preot sau diacon, rămânând neschimbat can. 610, § 3, dacă nu le este
interzis în mod legitim.
Can. 613 - Împotriva decretului Ierarhului care interzice cuiva să predice, se dă recurs numai
în ceea ce priveşte trecerea dreptului asupra altei persoane, [recurs] care trebuie definit fără
întârziere.
Can. 614 - § 1. (= 767) Omilia, prin care, pe parcursul anului liturgic, sunt expuse din Sfânta
Scriptură misterele credinţei şi normele vieţii creştine, este recomandată cu stăruinţă ca parte a
liturghiei însăşi.
§ 2. Parohilor şi rectorilor bisericilor le incumbă obligaţia de a se îngriji ca, măcar în zilele de
duminică şi în sărbătorile de poruncă să aibă loc omilia în cadrul Divinei Liturghii şi nu va fi
omisă decât pentru un motiv grav.
§ 3. Parohului nu îi este permis să îndeplinească prin altcineva, în mod obişnuit, obligaţia de a
predica poporului încredinţat grijii sale, decât pentru un motiv just aprobat de Ierarhul locului.
§ 4. Omilia este rezervată sacerdotului sau, conform normei dreptului particular, diaconului.
Can. 615 - (cf 770) Episcopii eparhiali se vor îngriji prin norme date, ca la timp potrivit să
aibă loc o serie specială de sfinte predicări pentru reînnoirea spirituală a poporului creştin.
Can. 616 - § 1. (cf 768) Predicatorii cuvântului lui Dumnezeu, lăsând la o parte cuvintele
înţelepciunii omeneşti şi argumentele greu de înţeles, vor predica integral credincioşilor creştini
misterul lui Hristos, care este calea, adevărul şi viaţa; vor arăta cum lucrurile pământeşti şi
instituţiile omeneşti, conform cu planul lui Dumnezeu Creatorul, sunt orânduite şi spre mântuirea
oamenilor şi de aceea pot contribui nu puţin la edificarea Corpului lui Hristos.

95

381

382

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. [Predicatorii] vor învăţa de asemenea şi doctrina Bisericii referitoare la demnitatea
persoanei umane şi la drepturile sale fundamentale, la viaţa de familie, la consorţiul civil şi
social, precum şi la sensul justiţiei de realizat în viaţa economică şi în muncă, ceea ce contribuie
la edificarea păcii pe pământ şi promovarea progresului popoarelor.
Art. II
Despre formarea catehetică
Can. 617 - (cf 773) Fiecărei Biserici sui iuris, mai ales Episcopilor acestora, le revine
obligaţia gravă de a învăţa [pe alţii] cateheza, prin care credinţa să fie dusă la maturare şi să fie
format discipolul lui Hristos, printr-o cunoaştere mai profundă şi mai ordonată a doctrinei lui
Hristos şi o adeziune tot mai strânsă la Persoana sa.
Can. 618 - (775 § 2) Părinţii au primii obligaţia de a forma fiii în credinţa şi practica vieţii
creştine prin cuvânt şi exemplu; aceeaşi obligaţie au cei ce ţin locul părinţilor, precum şi naşii.
Can. 619 - Pe lângă familia creştină, parohia însăşi şi chiar orice comunitate bisericească
trebuie să se îngrijească de instruirea catehetică a membrilor lor şi de integrarea lor în
comunitatea însăşi, oferindu-le acele condiţii în care să-şi poată trăi cât mai deplin ceea ce au
învăţat.
Can. 620 - Asociaţiile, mişcările şi cercurile de credincioşi creştini care urmăresc fie scopuri
de pietate şi de apostolat, fie opere de caritate şi de ajutorare, se vor îngriji de formarea
călugărească a membrilor lor sub conducerea Ierarhului locului.
Can. 621 - § 1. Sinodului Episcopilor Bisericii patriarhale sau Consiliului Ierarhilor, în
limitele teritoriului propriei Biserici, este competent să dea norme despre formarea catehetică,
care să fie reunite în mod ordonat într-un îndrumător catehetic, respectând ceea ce a fost stabilit
de autoritatea supremă a Bisericii.
§ 2. În îndrumătorul catehetic se va ţine seama de caracterul special al Bisericilor orientale,
astfel încât în predarea catehezei se va remarca importanţa biblică şi liturgică precum şi tradiţiile
propriei Biserici sui iuris în patrologie, hagiografie şi în iconografie.
§ 3. Sinodul Episcopilor Bisericii patriarhale sau Consiliul Ierarhilor este cel care se va îngriji
să adapteze catehismele pentru diferitele grupuri de credincioşi creştini şi să fie prevăzute
totodată şi cu materiale ajutătoare şi documentaţii şi de asemenea să fie încurajate diversele
iniţiative catehetice şi să fie puse de acord între ele.
Can. 622 - § 1. În fiecare Biserică sui iuris va exista o comisie pentru probleme catehetice,
care poate fi constituită chiar şi cu alte Biserici sui iuris pentru acelaşi teritoriu sau regiune
socio-culturală.
§ 2. (775 § 3) Comisia pentru probleme catehetice va avea la dispoziţie şi un centru catehetic,
care este sprijinul aceloraşi Biserici, pentru a organiza iniţiative catehetice în mod coordonat şi
mai eficace şi, pe lângă aceasta, pentru a servi formării, chiar permanente, a cateheţilor.
Can. 623 - § 1. Episcopul eparhial este cel care va promova, va conduce şi va reglementa
învăţământul catehetic în eparhia sa cu maximă atenţie.
§ 2. În acest scop va exista în curia eparhială un centru catehetic eparhial.
Can. 624 - § 1. (cf 777) Parohul trebuie să-şi dea silinţa la maximum, respectând normele
stabilite de autoritatea competentă, pentru a preda cateheza tuturor celor care au fost încredinţaţi
grijii sale pastorale, de orice vârstă sau condiţie ar fi.

96

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 776) Preoţii şi diaconii alăturaţi parohiei au obligaţia de a-şi presta opera de ajutor
parohilor; membrii institutelor călugăreşti, însă, [îl vor presta] conform normei cann. 479 şi 542.
§ 3. Ceilalţi credincioşi creştini formaţi în mod corespunzător se vor strădui să-şi dea ajutorul
cu bunăvoinţă în opera de predare a catehezei.
Can. 625 - (cf 776) Cateheza trebuie să aibă o raţiune ecumenică, prezentând o imagine
corectă a celorlalte Biserici şi comunităţi bisericeşti; cu toate acestea, se va îngriji întru totul de
corecta raţiune a catehezei catolice.
Can. 626 - Toţi cei care deservesc cateheza îşi vor aminti că reprezintă Biserica şi că au fost
trimişi pentru a împărtăşi cuvântul revelat al lui Dumnezeu şi nu pe cel propriu; de aceea vor
expune integral doctrina Bisericii, însă în modul potrivit celor ce sunt catehizaţi şi răspunzând
exigenţelor culturii lor.
CAPITOLUL III
DESPRE EDUCAŢIA CATOLICĂ
Can. 627 - § 1. (cf 793) Grija educării fiilor revine în primul rând părinţilor şi celor care le ţin
locul; de aceea este de datoria lor ca, în cadrul familiei creştine iluminată de credinţă şi
însufleţită de dragostea reciprocă, să-şi educe fiii mai ales în evlavia faţă de Dumnezeu şi în
iubirea aproapelui.
§ 2. Dacă puterile lor proprii sunt depăşite pentru a da fiilor o educaţie integrală, tot părinţilor
le revine datoria să încredinţeze altora o parte din sarcina educaţiei şi, de asemenea, să aleagă
mijloacele educative necesare sau utile.
§ 3. Părinţii, în alegerea mijloacelor de educaţie, vor avea o libertate justă, rămânând
neschimbat can. 633; de aceea credincioşii creştini se vor strădui ca acest drept să le fie
recunoscut de către societatea civilă şi să fie sprijinit cu ajutoare oportune, corespunzător
exigenţelor justiţiei.
Can. 628 - § 1. (cf 794 § 1) Biserica, întrucât prin botez a generat noi creaturi, trebuie să se
îngrijească de educaţia lor catolică, împreună cu părinţii.
§ 2. Toţi cei cărora li s-a încredinţat grija sufletelor, trebuie să-i ajute pe părinţi în educarea
fiilor lor, să-i facă conştienţi de propriile drepturi şi obligaţii şi să ia măsuri pentru educaţia
călugărească mai ales a tineretului.
Can. 629 - (cf 795) Toţi educatorii se vor îngriji să tindă la formarea integrală a persoanei
umane astfel încât tinerii, prin cultivarea armonioasă a calităţilor fizice, intelectuale şi morale
înnăscute, să fie formaţi pentru o mai perfectă cunoaştere şi iubire a lui Dumnezeu, pentru a
stima valorile umane şi morale cu conştiinţă dreaptă, pentru a le îmbrăţişa cu adevărată libertate
şi, cultivând împreună simţul justiţiei şi al responsabilităţii sociale, pentru a urmări o convieţuire
frăţească cu ceilalţi.
Can. 630 - § 1. Credincioşii creştini se vor strădui mereu, cu multă generozitate, ca
binefacerile corespunzătoare educaţiei şi instrucţiei să poată fi extinse cât mai repede la toţi
oamenii şi pe tot pământul, având o grijă specială faţă de cei care sunt mai puţin norocoşi.
§ 2. Toţi credincioşii creştini vor favoriza iniţiativele corespunzătoare ale Bisericii în
promovarea educaţiei, în primul rând pentru înfiinţarea, îndrumarea şi susţinerea şcolilor.

97

383

384

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. I
Despre şcoli, mai ales cele catolice
Can. 631 - § 1. (cf 796 § 1) Printre diferitele instrumente de educaţie se va încurajat cu grijă
deosebită şcoala catolică, în care se va întâlni solicitudinea părinţilor, a profesorilor şi a
comunităţii bisericeşti.
§ 2. (= 800) Biserica are dreptul de a înfiinţa şi de a conduce şcoli de orice fel şi grad.
Can. 632 - (= 803 § 3) Şcoala nu va fi considerată catolică de drept, dacă nu a fost înfiinţată
ca atare de Episcopul eparhial sau de autoritatea bisericească superioară ori recunoscută ca atare
de către aceiaşi.
Can. 633 - § 1. Episcopului eparhial are competenţa de a judeca şi de a dispune de oricare
şcoală, dacă răspunde exigenţelor educaţiei creştine sau nu; de asemenea tot lui îi revine
competenţa de a interzice, dintr-o cauză gravă, credincioşilor creştini să frecventeze o oarecare
şcoală.
§ 2. (cf 798) Părinţii se vor îngriji să-şi trimită fiii în şcolile catolice, la fel cu celelalte.
Can. 634 - § 1. Şcoala catolică are obligaţia proprie de a crea un ambient al comunităţii
şcolare animat de spiritul evanghelic al libertăţii şi carităţii, de a-i ajuta pe adolescenţi ca în
dezvoltarea persoanei lor să crească împreună conform noii creaturi care au devenit prin botez,
precum şi de a-i ordona toată cultura umană spre vestirea mântuirii, astfel încât cunoştinţele pe
care elevii le dobândesc treptat despre lume, viaţă şi om să fie luminate de credinţă.
§ 2. Este de datoria aceleiaşi şcoli catolice, sub conducerea autorităţii bisericeşti competente,
să acomodeze toate acestea la condiţii proprii, dacă în cea mai mare parte este frecventată de
elevi acatolici.
§ 3. Şcolii catolice, nu mai puţin decât altor şcoli, îi revine urmărirea scopurilor culturale şi
formarea umană şi socială a tinerilor.
Can. 635 - (802) Episcopii eparhiali sunt cei care se vor îngriji în primul rând să existe şcoli
catolice, mai ales acolo unde lipsesc alte şcoli sau nu sunt adecvate, chiar şcoli profesionale şi
tehnice, ori de câte ori sunt necesare din motive speciale, conform împrejurărilor de loc şi de
timp.
Can. 636 - § 1. (cf 805) Instruirea catehetică în orice şcoală este subordonată autorităţii şi
vigilenţei Episcopului eparhial.
§ 2. Episcopului eparhial îi revine de asemenea datoria de a numi sau de a aproba profesorii
de religie catolică precum şi, dacă o cere un motiv de credinţă sau de morală, de a-i înlătura sau
de a pretinde să fie înlăturaţi.
Can. 637 - (cf 798) În şcolile în care învăţământul catolic lipseşte sau, după aprecierea
Episcopului eparhial, nu este suficient, trebuie suplinită adevărata formare catolică a tuturor
elevilor catolici.
Can. 638 - § 1. (cf 806 § 1) Episcopului eparhial îi revine dreptul de a face vizita canonică în
toate şcolile catolice existente în eparhia sa, cu excepţia şcolilor care sunt deschise exclusiv
pentru proprii elevi ai unui institut de viaţă consacrată de drept pontifical sau patriarhal, şi
rămânând neschimbată în toate cazurile autonomia institutelor de viaţă consacrată privind
conducerea şcolilor proprii.

98

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Acolo unde există mai mulţi Episcopi eparhiali, dreptul de a face vizita canonică îi revine
celui care a întemeiat sau a aprobat şcoala, dacă nu se prevede altfel în statutele de întemeiere
sau într-o convenţie specială făcută între ei.
Can. 639 - (cf 804 § 2) Profesorii, deoarece sunt principalii responsabili pentru ca şcoala
catolică să poată duce la bun sfârşit scopurile şi iniţiativele, trebuie să fie eminenţi prin doctrină
şi exemplari prin mărturia vieţii, să presteze opera de colaborare în primul rând cu părinţii dar şi
cu celelalte şcoli.
Art. II
Despre universităţile catolice de studii
Can. 640 - § 1. Universitatea catolică de studii urmăreşte acest scop: de a se realiza o prezenţă
publică, stabilă şi universală a mentalităţii creştine în întreaga operă de promovare a culturii
superioare; de aceea constituie îndrumarea de ordin superior spre cercetare, reflexie şi instruire,
în care cunoaşterea umană multiformă să fie iluminată de lumina Evangheliei.
§ 2. Celelalte institute de studii superioare sau facultăţi catolice autonome, care urmăresc
aceleaşi scopuri sunt echivalate cu universităţile catolice de studii, însă nu cu universităţile şi
facultăţile de studii bisericeşti despre care vorbesc cann. 646 - 650.
Can. 641 - În universităţile catolice de studii fiecare disciplină va fi cultivată conform
propriilor principii şi propriei metode şi cu acea libertate proprie de cercetarea ştiinţifică, astfel
încât să se obţină zi de zi o înţelegere mai aprofundată a acelor discipline şi, examinând cu
maximă atenţie problemele şi cercetările noi ale epocii care progresează, să cunoască mai bine în
ce fel credinţa şi raţiunea se pun de acord într-un unic adevăr, şi să formeze oameni cu adevărat
deosebiţi în doctrină, pregătiţi să-şi asume funcţiile mai importante în societate şi să fie martori
ai credinţei în lume.
Can. 642 - § 1. Universitatea catolică de studii este un institut de studii superioare, care este
înfiinţat sau aprobat ca atare fie de autoritatea administrativă superioară a Bisericii sui iuris, după
consultarea prealabilă a Scaunului Apostolic, fie de către însuşi Scaunul Apostolic; aceasta
trebuie să rezulte dintr-un document public.
§ 2. În limitele teritoriului Bisericii patriarhale, această autoritate superioară este Patriarhul cu
consimţământul Sinodului Episcopilor Bisericii patriarhale.
Can. 643 - (811) În universităţile catolice de studii în care nu există nici o facultate de
teologie, se vor preda cel puţin cursuri de teologie adaptate studenţilor diferitelor facultăţi.
Can. 644 - (cf 812) Cei care predau discipline legate de credinţă şi moravuri în universităţile
catolice de ştiinţe, trebuie să fie înzestraţi cu mandatul autorităţii bisericeşti, desemnaţi de cei
despre care vorbeşte can. 642; aceeaşi autoritate poate retrage acest mandat pentru o cauză gravă,
mai ales dacă lipsesc calităţile ştiinţifice sau pedagogice, probitatea sau integritatea doctrinei.
Can. 645 - (cf 813) Ierarhii sunt cei care vor prevedea, împreunându-şi părerile, să existe,
chiar şi în celelalte universităţi, cămine şi centre universitare catolice, în care credincioşii
creştinii, aleşi şi pregătiţi cu grijă, vor oferi tineretului universitar un ajutor spiritual şi intelectual
permanent.

99

385

386

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. III
Despre universităţile bisericeşti de studii şi despre facultăţi
Can. 646 - Vor fi promovate cu stăruinţă, în primul rând de către Ierarhi, universităţile de
studii bisericeşti şi facultăţile, adică cele ce se ocupă mai ales de Revelaţia divină şi de ştiinţele
legate de aceasta, şi care de aceea sunt unite mai strâns cu sarcina Bisericii de a evangheliza.
Can. 647 - (815) Scopul universităţii şi a facultăţii de studii bisericeşti este:
1° de a cerceta mai profund şi ştiinţific Revelaţia divină şi ceea ce este legat de aceasta, de a
explicita şi de a orândui sistematic adevărurile Revelaţiei divine, de a considera în lumina sa
noile chestiuni ale epocii noastre şi de a le arăta oamenilor contemporani într-un mod acomodat
propriilor lor culturi;
2° de a-i instrui cât mai profund pe studenţi în diferitele discipline, corespunzător doctrinei
catolice, şi de a-i pregăti corespunzător pentru diferite opere de apostolat, de slujire sau de
predare a aceloraşi discipline şi de a promova formarea permanentă.
Can. 648 - (cf 817) Universităţile şi facultăţile bisericeşti de studii sunt cele care, întemeiate
sau aprobate canonic de autoritatea bisericească competentă, cultivă şi predau ştiinţele sacre şi
ştiinţele legate de ele, şi sunt înzestrate cu dreptul de a conferi grade academice care au efecte
canonice.
Can. 649 - (cf 816 § 1) Înfiinţarea sau aprobarea universităţilor şi facultăţilor bisericeşti de
studii se face de către Scaunul Apostolic sau de autoritatea administrativă superioară de care
vorbeşte can. 642, împreună cu Scaunul Apostolic.
Can. 650 - (cf 816 § 2) Cu privire la statutele universităţilor şi facultăţilor bisericeşti de studii
se vor aplica normele date de Scaunul Apostolic, mai ales în ceea ce priveşte conducerea,
administrarea, numirea docenţilor sau încetarea funcţiei lor, programa de studii şi conferirea
gradelor academice.
CAPITOLUL IV
DESPRE MIJLOACELE DE COMUNICARE SOCIALĂ I ÎN SPECIAL DESPRE
CĂRŢI
Can. 651 - § 1. (cf 761) Pentru a urmări sarcina de a anunţa Evanghelia oriunde pe pământ,
Biserica trebuie să utilizeze mijloacele potrivite şi de aceea trebuie să-i fie revendicat
pretutindeni dreptul de a utiliza mijloacele de comunicare socială şi în special de a edita în mod
liber scrierile.
§ 2. (= 822 § 3) Toţi credincioşii creştini vor colabora, fiecare prin partea sa, în misiunea atât
de mare a Bisericii şi vor susţine şi sprijini iniţiativele acestui apostolat; pe lângă acestea, mai
ales cei care sunt experţi în realizarea şi transmiterea comunicaţiilor, se vor strădui să colaboreze
la activitatea Episcopilor şi de asemenea să-şi dea toată silinţa ca întrebuinţarea aceloraşi
mijloace de comunicaţie să fie pătrunsă de spiritul lui Hristos.
Can. 652 - § 1. (= 822 § 3) Episcopii eparhiali se vor griji ca, mai ales cu ajutorul institutelor
pentru care se ocupă de mijloacele de comunicare socială, credincioşii creştini vor fi instruiţi cu
privire la utilizarea critică şi folositoare a aceloraşi instrumente; vor favoriza cooperarea dintre
aceste institute diferite; vor prevedea formarea experţilor; în sfârşit vor promova iniţiativele
bune, în primul rând lăudând şi binecuvântând cărţile bune: aşa este mai eficient decât pedepsind
şi condamnând pe cele rele.
§ 2. (cf 823 § 2) Episcopul eparhial, Sinodul Episcopilor Bisericii patriarhale, Consiliul
Ierarhilor şi Scaunul Apostolic, are competenţa de a tutela integritatea credinţei şi a moravurilor,
100

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

pentru a interzice credincioşilor creştini să utilizeze sau să comunice altora mijloacele de
comunicare socială, ori de câte ori acestea sunt în detrimentul aceleiaşi integrităţi.
Can. 653 - (cf 831 § 2) Este de datoria dreptului particular să stabilească norme mai precise
asupra utilizării radiofoniei, cinematografiei, televiziunii şi a altora de acest fel, când tratează
despre cele referitoare la doctrina catolică sau la moravuri.
Can. 654 - (cf 824 § 2) Normele dreptului comun pentru cărţi sunt valabile pentru orice alte
scrieri sau cuvântări reproduse prin orice fel de invenţii tehnice şi destinate difuzării în public.
Can. 655 - § 1. (cf 825) Este necesar ca accesul credincioşilor creştini la Sfânta Scriptură să
fie larg deschis; în consecinţă Episcopii eparhiali se vor îngriji de întocmirea de versiuni
corespunzătoare şi fidele, prevăzute cu explicaţii suficiente, acolo unde lipsesc, ba chiar, ori de
câte ori poate fi convenabil şi util, colaborând cu alţi creştini.
§ 2. Toţi credincioşii creştini şi mai ales păstorii de suflete se vor îngriji să răspândească
exemplare ale Sfintei Scripturi prevăzute cu adnotări corespunzătoare chiar şi pentru uzul
necreştinilor.
§ 3. Cu uzul liturgic sau catehetic se vor folosi numai acele ediţii ale Sfintei Scripturi care
sunt înzestrate cu aprobarea bisericească; celelalte ediţii trebuie să aibă cel puţin permisiunea
bisericească.
Can. 656 - § 1. (cf 826) În celebrările liturgice se vor utiliza numai cărţile înzestrate cu
aprobarea bisericească.
§ 2. (826 § 3) Cărţile de rugăciuni sau de devoţiuni destinate uzului public sau privat al
credincioşilor creştini au nevoie de permisiunea bisericească.
Can. 657 - § 1. Aprobarea textelor liturgice, în prealabil revizuite de către Scaunul Apostolic,
este rezervată Patriarhului în Bisericile patriarhale, cu consimţământul Sinodului Episcopilor
Bisericii patriarhale; Mitropolitului în Bisericile mitropolitane sui iuris, cu consimţământul
Consiliului Ierarhilor; în celelalte Biserici acest drept îi revine numai Scaunului Apostolic şi, în
limitele stabilite de către acelaşi, Episcopilor şi grupărilor lor constituite în mod legitim.
§ 2. Aceloraşi autorităţi le revine de asemenea dreptul de a aproba traducerile aceloraşi cărţi
destinate uzului liturgic, după ce le-au relatat Scaunului Apostolic, dacă este vorba de Bisericile
patriarhale sau mitropolitane sui iuris.
§ 3. (826 § 2) Pentru reeditarea cărţilor liturgice, a unei părţi a lor sau a traducerilor lor în altă
limbă, ce sunt destinate uzului liturgic, se cere şi este suficient să rezulte despre concordanţa cu
ediţia aprobată dintr-un atestat al Ierarhului locului, despre care se vorbeşte în can. 662, § 1.
§ 4. În schimbările textelor liturgice se va respecta can. 40, § 1.
Can. 658 - § 1. (cf 827 § 1) Catehismele, precum şi alte scrieri destinate formării catehetice în
şcoli de orice fel şi grad, precum şi traducerile acestora, au nevoie de aprobarea bisericească.
§ 2. (827 § 3) Aceeaşi normă se va aplica şi altor cărţi ce tratează credinţa şi moravurile, dacă
se utilizează ca texte pe care se bazează formarea catehetică.
Can. 659 - (cf 827 § 3) Se recomandă ca orice scriere care ilustrează credinţa catolică sau
moravurile, să fie prevăzută cel puţin cu licenţa bisericească, rămânând neschimbate prescrierile
institutelor de viaţă consacrată care pretind mai mult.
Can. 660 - (= 831) Credincioşii nu vor scrie nimic în jurnale, foile sau revistele periodice care
au obiceiul să atace în mod deschis religia catolică sau bunele moravuri, decât pentru o cauză
justă şi raţională; clericii şi membrii institutelor călugăreşti, au însă în plus nevoie de licenţa
celor despre care vorbeşte can. 662.
101

387

388

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 661 - § 1. Licenţa bisericească exprimată prin singurul cuvânt «imprimatur», înseamnă
că opera este imună de erorile privind credinţa catolică şi moravurle.
§ 2. Aprobarea concesionată de autoritatea competentă arată însă că textul este acceptat de
Biserică sau că opera este conformă cu doctrina autentică a Bisericii.
§ 3. În plus, dacă opera este lăudată sau binecuvântată de Episcopul eparhial sau de autoritatea
superioară, aceasta înseamnă că exprimă bine doctrina autentică a Bisericii şi de aceea este de
recomandat.
Can. 662 - § 1. (cf 824 § 1) Aprobarea sau licenţa bisericească pentru publicarea cărţilor, dacă
nu este stabilit în mod expres altfel în drept, poate fi acordată fie de către propriul Ierarh al
locului autorului, fie de către Ierarhul locului, unde se vor publica scrierile, fie în fine, de
autoritatea superioară care îşi exercită puterea executivă de conducere asupra persoanelor sau
locurilor.
§ 2. (= 832) Membrii institutelor călugăreşti, pentru a putea publica scrieri privind chestiuni
despre credinţa catolică şi despre moravuri, au nevoie şi de permisiunea Superiorului lor major,
conform normei tipicelor sau statutelor.
Can. 663 - § 1. (cf 829) Licenţa pentru a edita o operă sau aprobarea unei opere oarecare,
lăudarea sau binecuvântarea este valabilă pentru textul original, însă nu şi pentru noile ediţii sau
traduceri.
§ 2. Dacă este vorba de ediţiile Sfintei Scripturi sau a altor cărţi care, conform normei
dreptului cer aprobarea bisericească, nu este suficientă acordarea legitimă a aprobării de către un
singur Ierarh al locului, pentru ca acestea să poată fi folosite în altă eparhie, ci se cere
consimţământul explicit al Ierarhului locului aceleiaşi eparhii.
Can. 664 - § 1. (cf 830) Judecarea cărţilor poate fi încredinţată de către Ierarhul locului unor
cenzori de pe lista alcătuită de către Sinodul Episcopilor Bisericii patriarhale sau de către
Consiliul Ierarhilor sau, după propria sa prudenţă, altor persoane în care are încredere; se poate
constitui în cele din urmă o comisie specială de cenzori pe care Ierarhul locului, Sinodul
Episcopilor Bisericii patriarhale sau Consiliul Ierarhilor o pot consulta.
§ 2. Vor fi aleşi cenzori cei care se deosebesc prin ştiinţă, doctrină dreaptă, prudenţă, iar în
îndeplinirea funcţiei lor, lăsând la o parte orice parţialitate către persoane, îşi vor exprima
judecata lor conform doctrinei catolice, precum este propus de către magisterul autentic al
Bisericii.
§ 3. Cenzorii trebuie să-şi exprime opinia în scris; dacă aceasta este favorabilă, Ierarhul, după
judecata sa prudentă, va acorda licenţa sau aprobarea semnând cu propriul nume; altfel va
comunica autorului operei motivele refuzului.
Can. 665 - § 1. Parohii şi rectorii bisericilor vor evita să expună, să vândă sau să distribuie în
bisericile lor icoane sau imagini străine artei sacre autentice sau cărţi care se împacă mai puţin cu
religia creştină sau cu moravurile.
§ 2. De asemenea parohii şi rectorii bisericilor precum şi conducătorii şcolilor catolice trebuie
să aibă grijă ca spectacolele de orice fel care se desfăşoară sub patronajul lor să fie alese cu
simţul discernământului creştin.
§ 3. Toţi credincioşii creştini vor evita toate cele despre care vorbeşte § 1, pentru a nu produce
daune spirituale lor sau altora prin cumpărarea, vânzarea, citirea sau comunicarea către alţii.
Can. 666 - § 1. Opera intelectuală a unui autor este tutelată de drept fie ori de câte ori o
manifestă personalitatea aceluia, fie ori de câte ori este izvor de drepturi patrimoniale.
§ 2. Sunt sub tutela dreptului textele legilor şi ale actelor oficiale ale oricărei autorităţi
bisericeşti precum şi colecţiile lor autentice; de aceea reeditarea lor nu este licită decât după ce s102

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

a obţinut licenţa din parte aceleiaşi [autorităţi] sau a autorităţii superioare şi respectând condiţiile
prescrise de către aceasta.
§ 3. În dreptul particular al fiecărei Biserici sui iuris vor fi emise norme determinate mai
precis cu privire la acest argument, respectând prescrierile dreptului civil privind drepturile de
autor.

103

389

390

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XVI
DESPRE CULTUL DIVIN I MAI ALES DESPRE SACRAMENTE
Can. 667 - (cf 840) Prin sacramente, pe care Biserica este obligată să le distribuie pentru a
comunica sub un semn vizibil misterele lui Hristos, Domnul nostru Isus Hristos îi sfinţeşte pe
oameni în virtutea Spiritului Sfânt pentru a deveni în mod singular adevăraţi adoratori ai lui
Dumnezeu Tatăl, şi îi inserează sieşi şi Bisericii, Corpul său; de aceea toţi credincioşii creştini,
mai ales slujitorii sacri, în celebrarea şi primirea cu religiozitate a aceloraşi sacramente, vor
respecta cu atenţie prescrierile Bisericii.
Can. 668 - § 1. (834 § 2) Cultul divin, dacă este adus în numele Bisericii de către persoane
destinate în mod legitim pentru aceasta şi prin acte aprobate de autoritatea bisericească, se
numeşte public; altfel este privat.
§ 2. (846 § 1) Autoritatea competentă în reglementarea cultului divin public este cea despre
care este vorba în can. 657, rămânând neschimbat can. 199, § 1; nimeni altcineva nu va adăuga
ceva la cele stabilite de această autoritate, nici nu va scoate sau schimba ceva din acestea.
Can. 669 - (841 a) Întrucât sacramentele sunt aceleaşi pentru Biserica universală şi aparţin
depozitului divin, numai autorităţii supreme a Bisericii îi revine aprobarea sau definirea celor ce
se cer pentru validitatea lor.
Can. 670 - § 1. Credincioşii creştini catolici pot asista, pentru motive juste, la cultul divin al
altor creştini şi pot lua parte la acesta, respectând cele stabilite de Episcopul eparhial sau de
autoritatea superioară, ţinând seama de gradul de comuniune cu Biserica catolică.
§ 2. (cf 933) Dacă creştinilor necatolici le lipsesc lăcaşurile în care să celebreze în mod demn
cultul divin, Episcopul eparhial poate permite folosirea unui edificiu catolic sau a unui cimitir
sau a unei biserici, conform normei dreptului particular al propriei Biserici sui iuris.
Can. 671 - § 1. (cf 844 § 1 a) Slujitorii catolici administrează în mod licit sacramentele numai
credincioşilor creştini catolici, care de asemenea le primesc în mod licit numai de la slujitorii
catolici.
§ 2. (844 § 2) Dacă, însă, necesitatea o cere sau o adevărată utilitate spirituală o recomandă, şi
cu condiţia să se evite pericolul erorii şi al indiferentismului, este licit credincioşilor creştini
catolici, cărora le este imposibil din punct de vedere fizic sau moral să ajungă la slujitorul
catolic, să primească sacramentele penitenţei, Euharistiei şi ungerii bolnavilor de la slujitorii
necatolici, în a căror Biserică sunt valide sacramentele enumerate mai sus.
§ 3. (= 844 § 3) De asemenea, slujitorii catolici administrează în mod licit sacramentele
penitenţei, Euharistiei şi ungerii bolnavilor credincioşilor creştini ai Bisericilor orientale care nu
sunt în comuniune deplină cu Biserica catolică, dacă cer acest lucru în mod spontan şi au
cuvenita dispoziţie; acestea sunt valabile şi pentru credincioşii creştini ai altor Biserici care, după
judecata Scaunului Apostolic se găsesc, în ce privesc sacramentele, în condiţii similare, cu mai
sus amintitele Biserici orientale.
§ 4. (= 844 § 4) Dacă, însă, se iveşte pericolul morţii sau o urgentează o altă necesitate gravă,
după judecata Episcopului eparhial sau a Sinodului Episcopilor Bisericii patriarhale sau a
Consiliului Ierarhilor, slujitorii catolici administrează în mod licit aceleaşi sacramente şi
celorlalţi creştini care nu sunt în deplină comuniune cu Biserica catolică, care nu pot să ajungă la
slujitorul propriei Comunităţi bisericeşti şi care cer în mod spontan acest lucru, cu condiţia să
manifeste o credinţă, în ceea ce privesc aceleaşi sacramente, conformă cu credinţa catolică, şi să
aibă cuvenita dispoziţie.

104

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 5. Pentru cazurile despre care este vorba în §§ 2, 3 şi 4 să nu se dea norme de drept
particular decât după o consultare cu autoritatea competentă, cel puţin locală, a Bisericii sau a
Comunităţii bisericeşti necatolice interesate.
Can. 672 - § 1. (cf 845 § 1) Sacramentele botezului, ungerii cu sfântul mir şi sacrei hirotoniri
nu pot fi repetate.
§ 2. (845 § 2) Dacă, însă, există un dubiu prudent că nu au fost în mod real sau în mod valid
celebrate, rămânând dubiul, după o investigaţie serioasă, vor fi administrate sub condiţie.
Can. 673 - (837 § 2) Celebrarea sacramentelor, în special a Divinei Liturghii, fiind acţiunea
Bisericii, va fi făcută, per cât posibil, cu participarea activă a credincioşilor creştini.
Can. 674 - § 1. (846 § 1 a) La celebrarea sacramentelor se vor respecta cu atenţie cele ce sunt
cuprinse în cărţile liturgice.
§ 2. Slujitorul va celebra sacramentele după prescrierile liturgice ale propriei Biserici sui iuris,
exceptând cazul în care prin drept s-a stabilit altfel sau el însuşi a obţinut o facultate specială de
la Scaunul Apostolic.
CAPITOLUL I
DESPRE BOTEZ
Can. 675 - § 1. (cf 849) La botez, prin spălarea cu apa naturală, cu invocarea numelui lui
Dumnezeu Tatăl şi al Fiului şi al Spiritului Sfânt, omul este eliberat de păcat, este regenerat la
viaţă nouă, este îmbrăcat în Hristos şi este încorporat în Biserică, care este Corpul său.
§ 2. Numai prin botezul primit în fapt, omul devine capabil de celelalte sacramente.
Can. 676 - (cf 850) În caz de necesitate urgentă, administrarea botezului este licită,
îndeplinind numai ceea ce este necesar pentru validitate.
Can. 677 - § 1. (≠ 861) În mod obişnuit, botezul este administrat de sacerdot; însă,
administrarea sa este de competenţa parohului propriu al celui ce urmează să fie botezat, sau a
unui alt sacerdot, rămânând neschimbat dreptul particular, cu permisiunea aceluiaşi paroh sau a
Ierarhului locului, [permisiune] care, pentru motiv grav, se presupune în mod legitim.
§ 2. În caz de necesitate, însă, botezul poate fi administrat în mod licit de către diacon sau,
când acesta este absent sau împiedicat, un alt cleric, ori un membru al unui institut de viaţă
consacrată sau oricare alt credincios creştin; tatăl sau mama, în schimb, dacă nu este disponibil
altcineva care să cunoască modul de a boteza.
Can. 678 - § 1. (862) Nimănui nu îi este permis să administreze botezul în teritoriul altcuiva
fără permisiunea corespunzătoare; această permisiune, însă, nu poate fi refuzată de parohul unei
Biserici sui iuris diferite, unui sacerdot al Bisericii sui iuris în care va fi înscris cel ce urmează să
fie botezat.
§ 2. În locurile în care trăiesc nu puţini credincioşi creştini, care nu au un paroh al Bisericii sui
iuris în care sunt înscrişi, Episcopul eparhial va desemna, pe cât posibil, un preot al aceleiaşi
Biserici care să administreze botezul.
Can. 679 - (= 864) Este capabil să primească botezul oricare om şi numai omul nebotezat
încă.
Can. 680 - (= 871) Fătul avortiv, dacă este viu şi aceasta este posibil, va fi botezat.
Can. 681 - § 1. (868 § 1) Pentru ca un copil să fie botezat licit se cere:
105

391

392

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° (2°) să existe speranţă întemeiată că acesta va fi educat în credinţa Bisericii catolice,
rămânând stabil § 5;
2° (1°) ca părinţii, cel puţin unul din ei, sau cine le ţine în mod legitim locul, să consimtă.
§ 2. (cf 870) Copilul abandonat şi găsit, dacă nu rezultă cu certitudine că a fost botezat, se va
boteza.
§ 3. Cei care din copilărie sunt lipsiţi de uzul raţiunii, vor fi botezaţi ca şi copiii.
§ 4. (cf 868 § 2) Copilul, fie din părinţi catolici, fie chiar şi din părinţi necatolici, care se
găseşte într-un asemenea pericol de moarte încât se consideră, în mod prudent, că va muri înainte
de a ajunge la uzul raţiunii, se va boteza în mod licit.
§ 5. (-) Copilul creştinilor necatolici este botezat în mod licit dacă părinţii, sau cel puţin unul
dintre ei sau cel ce le ţine locul în mod legitim, cer acest lucru şi dacă aceloraşi le este imposibil,
din punct de vedere fizic sau moral, să ajungă la slujitorul propriu.
Can. 682 - § 1. (-) Pentru ca să poată fi botezat cel care nu mai este copil, se cere să-şi
manifeste voinţa de a primi botezul, să fie instruit suficient în adevărurile de credinţă şi încercat
în viaţa creştină; în plus, va fi admonestat să-şi regrete păcatele.
§ 2. (cf 865 § 2) Cel ieşit din copilărie, dacă se găseşte în pericol de moarte, poate fi botezat
dacă are o cunoaştere a principalelor adevăruri de credinţă şi a manifestat, indiferent în ce mod,
intenţia de a primi botezul.
Can. 683 - Botezul trebuie să fie celebrat după prescrierile liturgice ale Bisericii sui iuris în
care va fi înscris cel care se botează, conform normei dreptului.
Can. 684 - § 1. (cf 873) Dintr-un foarte vechi obicei al Bisericilor, cel care se botează va avea
cel puţin un naş.
§ 2. (872) Naşul este cel care, prin funcţia pe care şi-a asumat-o, îl va ajuta pe cel ce se
botează, când va fi ieşit din copilărie, la iniţierea creştină, sau îl va prezenta pe copilul ce va fi
botezat şi, în plus, îşi va da silinţa pentru ca botezatul să ducă o viaţă creştină corespunzătoare
botezului şi îşi va îndeplini cu fidelitate obligaţiile inerente.
Can. 685 - § 1. (cf 874) Pentru ca cineva să îndeplinească în mod valid sarcina de naş se cere:
1° să fi fost iniţiat în cele trei sacramente: al botezului, al ungerii cu sfântul mir şi al
Euharistiei;
2° să aparţină Bisericii catolice, rămânând neschimbat § 3;
3° să aibă intenţia să îndeplinească această sarcină;
4° să fi fost desemnat de însuşi cel care se botează sau de părinţii săi sau de tutori ori, dacă
lipsesc, de slujitor;
5° să nu fie tatăl sau mama, sau soţul celui care se botează;
6° să nu fie pedepsit cu pedeapsa excomunicării, nici chiar minore, a suspendării, depunerii
sau privării de dreptul de a îndeplini sarcina de naş.
§ 2. Pentru a îndeplini cineva în mod licit funcţia de naş se cere, în plus, să aibă vârsta cerută
de dreptul particular şi să ducă o viaţă corespunzătoare credinţei şi funcţiei pe care şi-o asumă.
§ 3. (cf 874 § 2) Este licit să fie admis din motive întemeiate un credincios creştin al unei
Biserici orientale necatolice pentru sarcina de naş, însă totdeauna împreună cu un naş catolic.
Can. 686 - § 1. (cf 867 a) Părinţii sunt obligaţi să boteze cât mai repede copilul, conform
obiceiului legitim.
§ 2. (851 2°) Parohul se va îngriji ca părinţii copilului ce va fi botezat, precum şi cei care
urmează să-şi asume sarcina de naş, să fie instruiţi corespunzător asupra semnificaţiei acestui
sacrament şi asupra obligaţiilor coerente acestuia, şi să fie bine pregătiţi pentru celebrarea
sacramentului.

106

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 687 - § 1. (857) Exceptând cazul de necesitate, botezul se va celebra în biserica
parohială, rămânând neschimbate obiceiurile legitime.
§ 2. În casele particulare însă, botezul poate fi administrat conform normei dreptului
particular, sau cu permisiunea Ierarhului locului.
Can. 688 - (875) Cel care administrează botezul se va îngriji ca în cazul în care nu este
prezent un naş, să fie cel puţin un martor prin care să poată fi dovedită celebrarea botezului.
Can. 689 - § 1. (877) Parohul locului unde este celebrat botezul trebuie să înregistreze cu
toată grija şi fără întârziere în registrul botezaţilor numele celor botezaţi, menţionând slujitorul,
părinţii şi naşii, locul şi ziua botezului şi indicând totodată locul naşterii, Biserica sui iuris în
care sunt înscrişi botezaţii, precum şi martorii, dacă sunt.
§ 2. (=) Dacă este vorba de fiu născut din mamă necăsătorită, trebuie inclus numele mamei,
dacă rezultă în mod public maternitatea sa, sau dacă mama o cere în mod spontan, în scris sau în
prezenţa a doi martori; trebuie inclus de asemenea numele tatălui dacă paternitatea sa este
dovedită cu vreun document public sau prin declaraţia sa făcută în prezenţa parohului şi a doi
martori; în celelalte cazuri se va înscrie numele botezatului fără să se dea vreun indiciu cu privire
la numele tatălui sau al părinţilor.
§ 3. (=) Dacă este vorba de fiu adoptiv, se va înscrie numele celor ce adoptă şi, cel puţin dacă
aşa se face în actul civil al regiunii, şi al părinţilor naturali, conform normei §§ 1 şi 2, dat fiind
dreptul particular.
Can. 690 - (878) Dacă botezul nu a fost administrat de paroh şi nici în prezenţa sa, slujitorul
trebuie să-l înştiinţeze despre fapt pe parohul locului.
Can. 691 - (cf 876) Pentru a dovedi botezul, dacă nimănui nu i se aduce vreun prejudiciu, este
suficientă declaraţia unui singur martor mai presus de orice suspiciune, sau declaraţia aceluiaşi
botezat bazată pe argumente fără dubii, mai ales dacă acelaşi a primit botezul când nu mai era
copil.
CAPITOLUL II
DESPRE UNGEREA SFÂNTULUI MIR
Can. 692 - (cf 879) Este necesar ca, cei care au fost botezaţi, să fie unşi cu sfântul mir, astfel
încât, însemnaţi cu sigiliul darului Spiritului Sfânt, să fie făcuţi martori mai potriviţi şi coedificatori ai Împărăţiei lui Hristos.
Can. 693 - (880 § 2) Sfântul mir, care este compus din ulei de măsline sau din alte plante şi
din arome, este confecţionat numai de Episcop, rămânând integru dreptul particular, conform
căruia această putere este rezervată Patriarhului.
Can. 694 - (-) Prin tradiţia Bisericilor orientale, ungerea cu sfântul mir este administrată de
preot, fie unită cu botezul, fie separat.
Can. 695 - § 1. (≠ 891) Ungerea cu sfântul mir trebuie să fie administrată împreună cu
botezul, exceptând cazul de necesitate reală, caz în care, totuşi, trebuie avut grijă să fie
administrată cât mai repede.
§ 2. (-) Dacă celebrarea ungerii cu sfântul mir nu se face împreună cu botezul, ministrul are
obligaţia de a-l înştiinţa despre aceasta pe parohul locului unde a fost administrat botezul.
Can. 696 - § 1. (≠ 883) Toţi preoţii Bisericilor orientale pot administra în mod valid ungerea
cu sfântul mir, fie unită cu botezul, fie separat, tuturor credincioşilor creştini ai oricărei Biserici
sui iuris, chiar şi ai Bisericii latine.
107

393

394

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Credincioşii creştini ai Bisericilor orientale pot primi în mod valid ungerea cu sfântul mir
chiar şi de la preoţii Bisericii latine, conform facultăţilor cu care aceştia sunt înzestraţi.
§ 3. Oricare preot administrează în mod licit ungerea cu sfântul mir numai credincioşilor
creştini ai propriei Biserici sui iuris; însă, în privinţa credincioşilor creştini ai altor Biserici sui
iuris, aceasta este licită dacă este vorba de propriii supuşi, de cei pe care îi botează cu alt titlu
legitim sau de cei care se găsesc în pericol de moarte, rămânând neschimbate totdeauna
convenţiile stipulate între Bisericile sui iuris, în această materie.
Can. 697 - Iniţierea sacramentală la misterul mântuirii se completează cu primirea Divinei
Euharistii; de aceea Divina Euharistie va fi administrată credinciosului creştin cât mai repede,
după botez şi ungerea cu sfântul mir, potrivit normelor dreptului particular al propriei Biserici sui
iuris.
CAPITOLUL III
DESPRE DIVINA EUHARISTIE
Can. 698 - (cf 889) În Divina Liturghie, prin ministerul sacerdotului, care acţionează în
persoana lui Hristos asupra ofrandei Bisericii, se continuă, prin puterea Spiritului Sfânt, ceea ce
acelaşi [Hristos] a făcut la ultima Cină, şi care a dat discipolilor Corpul Său, oferit pe Cruce
pentru noi, şi Sângele Său, vărsat pentru noi, instaurând un sacrificiu adevărat şi mistic prin care
Biserica, mulţumind, comemorează, actualizează şi participă la sacrificiul sângeros al Crucii, fie
cu ofranda, fie cu comuniunea, pentru a semnifica şi perfecţiona unitatea poporului lui
Dumnezeu în edificarea Corpului Său, care este Biserica.
Can. 699 - § 1. (cf 900) Puterea de a celebra Divina Liturghie o au numai Episcopii şi preoţii.
§ 2. Diaconii, prin ministerul propriu, participă mai strâns cu Episcopii şi preoţii la celebrarea
Divinei Liturghii, conform prescrierilor cărţilor liturgice.
§ 3. (-) Ceilalţi credincioşi creştini, în virtutea botezului şi a ungerii cu sfântul mir, concurând
la celebrarea Divinei Liturghii în felul determinat de cărţile liturgice sau de dreptul particular,
participă în mod activ la Sacrificiul lui Hristos, şi chiar mai deplin, dacă primesc de la acelaşi
Sacrificiu Trupul şi Sângele Domnului.
Can. 700 - § 1. (cf 902) Privitor la modul de celebrare a Divinei Liturghii, adică dacă este de
făcut în mod individual sau în concelebrare, se va ţine cont în primul rând de necesităţile
pastorale ale credincioşilor creştini.
§ 2. (cf 902) Cu toate acestea, dacă este posibil, preoţii vor celebra Divina Liturghie împreună
cu Episcopul, care prezidează, sau cu un alt preot, pentru ca astfel să se manifeste în mod potrivit
unitatea sacerdoţiului şi a sacrificiului; cu toate acestea rămâne dreptul integru al fiecărui
sacerdot de a celebra individual Divina Liturghie, însă nu în acelaşi timp şi în aceeaşi biserică în
care are loc concelebrarea.
Can. 701 - (-) Concelebrarea între Episcopi şi preoţi ai diferitor Biserici sui iuris poate fi
făcută din motive întemeiate, mai ales pentru a favoriza caritatea şi cu scopul de a manifesta
unirea între Biserici, cu permisiunea Episcopului eparhial, urmând cu toţii prescrierile cărţilor
liturgice ale primului celebrant, înlăturând orice sincretism liturgic şi, preferabil, păstrând
veşmintele liturgice şi însemnele propriei Biserici sui iuris.
Can. 702 - (908) Sacerdoţilor catolici le este interzisă concelebrarea Divinei Liturghii
împreună cu sacerdoţi sau miniştri necatolici.

108

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 703 - § 1. (903) Sacerdotul străin nu va fi admis la celebrarea Divinei Liturghii dacă nu
prezintă rectorului bisericii scrisorile de recomandare ale Ierarhului propriu, sau dacă nu-i rezultă
în alt mod, aceluiaşi rector, corectitudinea sa.
§ 2. Episcopul eparhial are dreptul integral de a stabili, cu privire la acest lucru, norme mai
bine determinate, de respectat de către toţi sacerdoţii, chiar dacă sunt exoneraţi în vreun fel.
Can. 704 - (cf 904) Divina Liturghie poate fi celebrată în mod lăudabil în toate zilele, cu
excepţia celor care sunt excluse, conform prescrierilor cărţilor liturgice ale Bisericii sui iuris în
care este înscris sacerdotul.
Can. 705 - § 1. (cf 932 § 2) Sacerdotul catolic poate celebra Divina Liturghie pe altarul
oricărei biserici catolice.
§ 2. (cf 933) Pentru a putea celebra Divina Liturghie într-o biserică a necatolicilor, sacerdotul
are nevoie de permisiunea Ierarhului locului.
Can. 706 - (924) Darurile sacre, care sunt oferite în Divina Liturghie, sunt pâinea exclusiv din
grâu şi făcută recent, astfel încât să nu existe nici un pericol de alterare, şi vinul natural din viţă
de vie nealterat.
Can. 707 - § 1. (-) Cu privire la pregătirea pâinii euharistice, la rugăciunile care se rostesc de
sacerdoţi înainte de celebrarea Divinei Liturghii, la respectarea ajunului euharistic, la veşmintele
liturgice, la timpul şi locul celebrării şi la altele asemenea, dreptul particular al fiecărei Biserici
sui iuris trebuie să stabilească cu grijă norme.
§ 2. (cf 929) Este permis, după ce a fost îndepărtată stupoarea credincioşilor creştini, să se
folosească veşmintele liturgice şi pâinea unei alte Biserici sui iuris, dacă nu sunt disponibile
veşmintele liturgice şi pâinea propriei Biserici sui iuris.
Can. 708 (cf 922) Ierarhii locului şi parohii se vor îngriji, cu toată sârguinţa, astfel încât
credincioşii creştini să fie instruiţi asupra obligaţiei de a primi Divina Euharistie în pericolul
morţii (cf 920) şi la timpul stabilit de o foarte lăudabilă tradiţie sau de dreptul particular al
propriei Biserici sui iuris, mai ales în timpul Pascal, în care Hristos Domnul ne-a încredinţat
misterele euharistice.
Can. 709 - § 1. (cf 910) Divina Euharistie o distribuie sacerdotul sau, dacă aşa stabileşte
dreptul particular al propriei Biserici sui iuris, chiar şi diaconul.
§ 2. Sinodul Episcopilor Bisericii patriarhale sau Consiliul Ierarhilor are dreptul integral de a
stabili norme potrivite, conform cărora chiar şi alţi credincioşi creştini pot distribui Divina
Euharistie.
Can. 710 - (cf 914) Privitor la participarea copiilor la Divina Euharistie, după botez şi
ungerea cu sfântul mir, luând precauţiile oportune, se vor respecta prescrierile cărţilor liturgice
ale propriei Biserici sui iuris.
Can. 711 - (= 916) Cel care e conştient că este în păcat grav, nu va celebra Divina Liturghie şi
nu va primi Divina Euharistie, exceptând cazul în care există un motiv grav şi lipseşte ocazia
primirii sacramentului penitenţei; în acest caz trebuie să-şi facă un act de perfectă părere de rău,
care cuprinde şi propunerea de a se apropia cât mai repede de acest sacrament.
Can. 712 - (cf 915) Cei care sunt în mod public nedemni vor fi opriţi de la primirea Divinei
Euharistii.
Can. 713 - § 1. (cf 918) Divina Euharistie va fi distribuită în timpul celebrării Divinei
Liturghii, dacă nu cumva un motiv just sugerează altfel.
109

395

396

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 919) Referitor la pregătirea pentru participarea la Divina Euharistie prin ajun, prin
rugăciuni şi alte opere, credincioşii creştini vor respecta cu fidelitate normele Bisericii sui iuris
în care sunt înscrişi, nu numai în limitele teritoriului aceleiaşi Biserici ci şi, pe cât posibil,
oriunde pe pământ.
Can. 714 - § 1. (cf 934 § 2) În bisericile unde este celebrat cultul divin public şi, cel puţin de
câteva ori pe lună, Divina Liturghie, se va păstra Divina Euharistie, mai ales pentru bolnavi,
respectând cu fidelitate prescrierile cărţilor liturgice ale propriei Biserici sui iuris, şi va fi adorată
cu maximă reverenţă de credincioşii creştini.
§ 2. (-) Păstrarea Divinei Euharistii este supusă vigilenţei şi reglementării Ierarhului locului.
Can. 715 - § 1. (945 § 1) Sacerdoţilor le este permis să primească ofertele pe care credincioşii
creştini le oferă aceloraşi [sacerdoţi], conform uzului aprobat al Bisericii pentru celebrarea
Divinei Liturghii la intenţiile proprii.
§ 2. (-) Este permis, de asemenea, dacă un obicei legitim o permite, să primească oferte pentru
Liturghia Înaintesfinţitelor şi pentru pomenirile la Divina Liturghie.
Can. 716 - (cf 945 § 2) Rămânând neschimbat can. 1013, se recomandă cu stăruinţă
Episcopilor eparhiali să introducă, pe cât posibil, practica potrivit căreia să se primească numai
ofertele pe care credincioşii creştini le dau spontan cu ocazia Divinei Liturghii; însă fiecare
sacerdot va celebra cu bucurie Divina Liturghie chiar şi fără nici o ofertă potrivit intenţiilor
credincioşilor creştini şi în special a săracilor.
Can. 717 - (-) Sacerdoţii, dacă primesc oferte pentru celebrarea Divinei Liturghii de la
credincioşii creştini ai unei alte Biserici sui iuris, au obligaţia gravă de a respecta în privinţa
acestor oferte normele acelei Biserici, dacă nu rezultă altfel din partea ofertantului.
CAPITOLUL IV
DESPRE SACRAMENTUL PENITENŢEI
Can. 718 - (cf 959) În sacramentul penitenţei, credincioşii creştini care au comis păcate după
botez, conduşi de Spiritul Sfânt, se convertesc din inimă la Dumnezeu şi mişcaţi de durere pentru
păcate fac propunerea unei vieţi noi, prin ministerul sacerdotului, cu mărturisirea făcută lui şi cu
acceptarea reparaţiei adecvate, obţin de la Dumnezeu iertare şi totodată sunt împăcaţi cu Biserica
pe care, păcătuind, au rănit-o; astfel, acest sacrament contribuie în cel mai înalt grad la viaţa
creştină şi dispune pentru primirea Divinei Euharistii.
Can. 719 - (cf 989) Cel care e conştient că este în păcat grav va primi, cât mai repede posibil,
sacramentul penitenţei; se recomandă, însă, cu stăruinţă tuturor credincioşilor creştini să
primească în mod frecvent acest sacrament, mai ales în perioadele de post şi de penitenţă, care
vor fi respectate în propria Biserică sui iuris.
Can. 720 - § 1. (= 960 § 1) Mărturisirea individuală şi integrală, precum şi dezlegarea,
constituie unicul mod ordinar prin care credinciosul creştin conştient că este în păcat grav, este
reconciliat cu Dumnezeu şi cu Biserica; numai imposibilitatea fizică sau morală scuză de la atare
mărturisire, caz în care reconcilierea se poate avea şi în alte moduri.
§ 2. (= 960 § 2) Dezlegarea simultană a mai multor penitenţi, fără prealabila mărturisire
individuală, nu poate fi dată în mod general decât dacă:
1° este iminent pericolul morţii, iar sacerdotului sau sacerdoţilor le lipseşte timpul pentru a
administra sacramentul penitenţei fiecărui penitent în parte;
2° există o gravă necesitate, adică atunci când, ţinând cont de numărul penitenţilor, nu sunt
sacerdoţi disponibili pentru a administra sacramentul penitenţei fiecărui penitent în parte într-un
110

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

timp corespunzător astfel încât, fără vina lor, ar fi constrânşi să rămână pentru mult timp lipsiţi
de harul sacramental sau de primirea Divinei Euharistii; însă nu trebuie considerată necesitate
suficientă cea în care confesorii nu pot fi disponibili numai din cauza venirii împreună a unui
mare număr de penitenţi, cum se poate întâmpla într-o mare solemnitate sau pelerinaj.
§ 3. (960 § 2) Este de competenţa Episcopului eparhial să stabilească dacă există această
gravă necesitate, împreunându-şi părerile cu Patriarhii şi cu Episcopii eparhiali ai altor Biserici
sui iuris, care îşi exercită puterea în acelaşi teritoriu, poate determina şi cu prescrieri generale
cazurile de asemenea necesitate.
Can. 721 - § 1. (962 § 1) Pentru ca un credincios creştin să poată beneficia de dezlegarea
sacramentală dată simultan mai multor persoane, se cere nu numai să fie dispus cum se cuvine, ci
şi să-şi propună să mărturisească în mod individual, la timp potrivit, păcatele grave pe care în
acel moment nu le poate mărturisi în acest fel.
§ 2. (cf 962 § 2) Credincioşii creştini vor fi instruiţi, pe cât posibil, asupra acestor cerinţe şi, în
plus, să fie îndemnaţi, chiar şi în caz de pericol de moarte, pentru ca fiecare în parte să-şi
provoace actul de căinţă.
Can. 722 - § 1. (= 965) Sacramentul penitenţei este administrat numai de către sacerdot.
§ 2. (cf 967 § 1) Toţi Episcopii, prin dreptul însuşi, pot administra oriunde pe pământ
sacramentul penitenţei, exceptând cazul în care, referitor la liceitate, Episcopul eparhial a interzis
acest lucru în mod expres, într-un caz special.
§ 3. (966 § 1) Preoţii, în schimb, pentru a acţiona în mod valid, trebuie, pe lângă acestea, să
fie înzestraţi cu facultatea de a administra sacramentul penitenţei, facultate care este conferită ori
prin dreptul însuşi ori printr-o concesie specială făcută de autoritatea competentă.
§ 4. (cf 966 § 2) Preoţii care sunt înzestraţi cu facultatea de a administra sacramentul
penitenţei, în virtutea funcţiei sau a conferirii din partea Ierarhului locului eparhiei în care sunt
înscrişi, sau în care îşi au domiciliul, pot administra în mod valid sacramentul penitenţei oriunde
pe pământ, oricărui credincios creştin, exceptând cazul în care un Ierarh al locului, într-un caz
special, a interzis acest lucru în mod expres; [preoţii] folosesc în mod licit această facultate,
respectând normele stabilite de Episcopul eparhial, sau cu permisiunea cel puţin presupusă a
rectorului bisericii sau, dacă este vorba de un institut de viaţă consacrată, a Superiorului.
Can. 723 - § 1. (cf 968 § 1) În afară de Ierarhul locului, şi parohul sau cel care ţine locul
parohului, este înzestrat cu facultatea de a administra sacramentul penitenţei în virtutea funcţiei
sale, fiecare în domeniul său.
§ 2. (968 § 2) Chiar şi fiecare Superior al unui institut călugăresc sau al unei societăţi de viaţă
comună după model călugăresc de drept pontifical sau patriarhal, dacă este sacerdot, este
înzestrat cu facultatea de a administra sacramentul penitenţei în virtutea funcţiei, membrilor
propriului institut precum şi celor care trăiesc zi şi noapte în casa sa.
Can. 724 - § 1. (969 § 1) Numai Ierarhul locului are competenţa de a da, printr-o conferire
specială, oricărui preot facultatea de a administra sacramentul penitenţei oricărui credincios
creştin.
§ 2. (969 § 2) Superiorul unui institut de viaţă consacrată, cu condiţia să fie înzestrat cu putere
executivă de conducere, poate conferi oricărui preot facultatea despre care este vorba în can. 723,
§ 2 conform normei tipicelor sau statutelor.
Can. 725 - (976) Oricare sacerdot poate da dezlegare în mod valid şi licit pentru orice păcat
oricărui penitent care se află în pericol de moarte, chiar dacă este prezent un alt sacerdot care este
înzestrat cu facultatea de a administra sacramentul penitenţei.

111

397

398

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 726 - § 1. (974 § 1) Facultatea de a administra sacramentul penitenţei nu va fi revocată
decât pentru o cază gravă.
§ 2. (974 § 2) Revocată, preotul pierde, oriunde pe pământ, facultatea de a administra
sacramentul penitenţei, conferită de Ierarhul despre care este vorba în can. 722, § 4; revocată
însă de o altă autoritate competentă, o pierde numai în domeniul celui care revocă.
§ 3. (975) Pe lângă revocare, facultatea de a administra sacramentul penitenţei, despre care
este vorba în can. 722, § 4, încetează prin pierderea funcţiei, a înscrierii în eparhie sau a
domiciliului.
Can. 727 - În unele cazuri, din grijă pentru mântuirea sufletelor, poate fi oportună limitarea
facultăţii de a dezlega de păcate şi rezervarea ei unei autorităţi determinate; aceasta, însă, nu se
poate face decât cu consimţământul Sinodului Episcopilor Bisericii patriarhale sau al Consiliului
Ierarhilor sau al Scaunului Apostolic.
Can. 728 - § 1. Scaunului Apostolic îi este rezervată dezlegarea de următoarele păcate:
1° (= 1388) violarea directă a sigiliului sacramental;
2° (= 1378) dezlegarea complicelui la păcatul împotriva castităţii.
§ 2. (= 1398) Episcopului eparhial, însă, îi este rezervată dezlegarea de păcatul provocării
avortului cu efect produs.
Can. 729 - Orice rezervare a dezlegării de păcat îşi pierde orice putere:
1° (1°)dacă se mărturiseşte un bolnav care nu poate ieşi din casă sau un logodnic pentru
celebrarea căsătoriei;
2° (2°) dacă, după judecata prudentă a confesorului, facultatea de dezlegare nu poate fi cerută
de la autoritatea competentă fără o gravă incomodare a penitentului sau fără pericolul violării
sigiliului sacramental;
3° (3°) în afara limitelor teritoriului în care îşi exercită puterea autoritatea care rezervă.
Can. 730 - (= 977) Dezlegarea complicelui la păcatul împotriva castităţii este invalidă, cu
excepţia pericolului morţii.
Can. 731 - (= 982) Cel care se mărturiseşte că a denunţat în mod fals autorităţii bisericeşti un
confesor nevinovat de delictul solicitării la un păcat împotriva castităţii, nu va fi dezlegat decât
dacă înainte şi-a retras în mod formal denunţarea falsă şi este dispus să repare daunele, dacă
există.
Can. 732 - § 1. (cf 981) În funcţie de calitatea, gravitatea şi numărul păcatelor, ţinând seama
de condiţia penitentului şi de dispoziţia sa pentru a se converti, confesorul va administra
medicamentul potrivit bolii, impunând operele de penitenţă corespunzătoare.
§ 2. (cf 978) Sacerdotul îşi va aminti că a fost constituit de Dumnezeu ministru al justiţiei şi
milei divine; ca părinte spiritual va da şi sfaturi potrivite, pentru ca fiecare să poată progresa în
vocaţia sa la sfinţenie.
Can. 733 - § 1. (cf 983) Sigiliul sacramental este inviolabil; de aceea confesorul va lua seama
cu atenţie să nu dezvăluie cât de puţin, prin cuvânt sau prin semn sau prin orice alt mod şi din
nici un motiv, penitentul.
§ 2. (= 983 § 2) Au obligaţia de a păstra secretul şi interpretul, dacă există, precum şi toţi
ceilalţi cărora le-a parvenit în orice fel ştirea păcatelor din mărturisire.
Can. 734 - § 1. (= 984 § 1) Confesorului i se interzice cu desăvârşite să folosească ştiinţa
dobândită în confesiune spre împovărarea penitentului, chiar dacă este exclus orice pericol de
dezvăluire.
112

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (= 984 § 2) Cel care este constituit ca autoritate nu trebuie să se folosească, în nici un fel,
în conducerea exterioară, referitor la păcate, de vreo ştire pe care a primit-o în confesiune, în
orice timp.
§ 3. (cf 985) Conducătorii institutelor de educaţie nu vor administra sacramentul penitenţei, în
mod ordinar, elevilor lor.
Can. 735 - § 1. (= 986 § 1) Toţi cei cărora le este încredinţată prin sarcină grija sufletelor, au
obligaţia gravă de a se îngriji ca sacramentul penitenţei să fie administrat credincioşilor creştini
încredinţaţi lor, care cer acest lucru la timp oportun, şi ca aceloraşi să le fie oferită posibilitatea
de a avea acces la confesiunea individuală în zile şi ore convenabile lor.
§ 2. (cf 986 § 2) În caz de necesitate urgentă, oricare sacerdot care este înzestrat cu facultatea
de a administra sacramentul penitenţei, însă, în pericol de moarte, oricare alt sacerdot trebuie să
administreze acest sacrament.
Can. 736 - § 1. (cf 964 § 1) Locul specific pentru celebrarea sacra-mentului penitenţei este
biserica, rămânând neschimbat dreptul particular.
§ 2. (964 § 3) Din cauză de boală sau dintr-o altă cauză justă, acest sacrament poate fi celebrat
chiar şi în afara locului specific.
CAPITOLUL V
DESPRE UNGEREA BOLNAVILOR
Can. 737 - § 1. (cf 998) Prin ungerea sacramentală a bolnavilor, îndeplinită de sacerdot cu
rugăciunea, credincioşii creştini afectaţi de boală gravă şi căiţi din inimă primesc harul prin care,
întăriţi cu speranţa răsplăţii veşnice şi dezlegaţi de păcate, devin dispuşi la îndreptarea vieţii şi
sunt ajutaţi să treacă peste boală sau să o suporte cu răbdare.
§ 2. (cf 1002) În Bisericile în care există obişnuinţa administrării sacramentului ungerii de
către mai mulţi sacerdoţi împreună, se va avea grijă să se păstreze, pe cât posibil, această
obişnuinţă.
Can. 738 - (cf 1001) Credincioşii creştini vor primi cu bucurie ungerea bolnavilor ori de câte
ori se îmbolnăvesc grav; păstorii sufletelor, pe de altă parte, şi rudele celor bolnavi să aibă grijă
ca bolnavii să fie ajutaţi prin acest sacrament la timpul oportun.
Can. 739 - § 1. (1003 § 1) Ungerea bolnavilor o administrează valid toţi şi numai sacerdoţii.
§ 2. (1003 § 2) Administrarea ungerii bolnavilor, prin funcţie, îi revine parohului, vicarului
parohial şi tuturor celorlalţi sacerdoţi, cu privire la cei care i-au fost încredinţaţi spre îngrijire;
însă, cu permisiunea cel puţin presupusă a celor citaţi mai sus, oricare sacerdot poate administra
în mod licit acest sacrament, iar în caz de necesitate chiar trebuie să o facă.
Can. 740 - (cf 1005-1006) Credincioşii creştini, grav bolnavi, care şi-au pierdut simţurile sau
uzul raţiunii, se presupune că ar fi vrut să le fie administrat acest sacrament în pericol de moarte
sau, după părerea sacerdotului, chiar şi într-un alt timp.
Can. 741 - (≠ 999) Uleiul folosit în sacramentul ungerii bolnavilor trebuie, desigur, să fie
binecuvântat de însuşi sacerdotul care administrează sacramentul, exceptând cazul în care
dreptul particular al propriei Biserici sui iuris dispune altfel.
Can. 742 - (cf 1000) Ungerile vor fi îndeplinite cu grijă prin cuvintele, ordinea şi felul
prescris în cărţile liturgice; însă, în caz de necesitate, este suficientă o singură ungere, cu formula
specifică.

113

399

400

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL VI
DESPRE SACRA HIROTONIRE
Can. 743 - (cf 1008) Prin hirotonirea sacramentală, îndeplinită de Episcop în virtutea operei
Spiritului Sfânt, sunt constituiţi miniştrii sacri cei care participă în diferitele grade, îmbogăţiţi cu
sarcina şi puterea încredinţate de Hristos Domnul Apostolilor săi, la vestirea Evangheliei şi la
păstorirea şi sfinţirea poporului lui Dumnezeu.
Art. I
Ministrul sacrei hirotoniri
Can. 744 - (cf 1012) Numai Episcopul administrează în mod valid sacra hirotonire prin
punerea mâinilor şi prin rugăciunea prescrisă de Biserică.
Can. 745 - (cf 1013) Hirotonirea episcopală este rezervată, conform normei dreptului,
Pontifului Roman, Patriarhului sau Mitropolitului, astfel încât nu este permis nici unui Episcop
să hirotonească Episcop pe cineva, dacă nu există înainte un mandat legitim.
Can. 746 - § 1. (cf 1014) Episcopul va fi hirotonit de trei Episcopi, exceptând cazul de
extremă necesitate.
§ 2. (-) Al doilea şi al treilea Episcop, dacă nu pot fi prezenţi Episcopi ai aceleiaşi Biserici sui
iuris din care face parte primul Episcop care hirotoneşte, pot fi şi din altă Biserică sui iuris.
Can. 747 - (1015) Candidatul la diaconat sau la preoţie va fi hirotonit de propriul Episcop
eparhial sau, cu scrisoare legitimă de demitere, de un alt Episcop.
Can. 748 - § 1. (cf 1016) Episcopul eparhial propriu, în ceea ce priveşte sacra hirotonire a
celui care trebuie va fi înscris într-o Eparhie oarecare, este Episcopul eparhiei în care candidatul
îşi are domiciliul sau al eparhiei pentru a cărei servire candidatul a declarat în scris că vrea să se
dedice; în ceea ce priveşte sacra hirotonire a celui care este deja înscris într-o eparhie, este
Episcopul acelei eparhii.
§ 2. (-) Un Episcop eparhial nu poate hirotoni un candidat supus lui înscris într-o altă Biserică
sui iuris decât cu permisiunea Scaunului Apostolic; dacă, însă, este vorba de un candidat înscris
în Biserica patriarhală şi care are domiciliul sau cvasi-domiciliul în limitele teritoriului aceleiaşi
Biserici, această permisiune o poate acorda chiar şi Patriarhul.
Can. 749 - (cf 1017) Episcopului îi este interzis să celebreze sacra hirotonire în altă eparhie,
fără permisiunea Episcopului eparhial, exceptând cazul în care dreptul particular al Bisericii
patriarhale, referitor la Patriarh, stabileşte altfel.
Can. 750 - § 1. (cf 1018) Rămânând neschimbate cann. 472, 537 şi 560, § 1, pot da scrisorile
de demitere:
1° Episcopul eparhial propriu;
2° Administratorul Bisericii patriarhale şi chiar, cu consimţământul colegiului consultorilor
eparhiali, Administratorul eparhiei.
§ 2. Administratorul Bisericii patriarhale nu va acorda scrisorile de demitere celor care au fost
respinşi de Patriarh, nici Administratorul eparhiei acelora care au fost respinşi de Episcopul
eparhial.
Can. 751 - (1020) Scrisorile de demitere nu vor fi acordate decât după ce s-au primit în
prealabil toate mărturiile pretinse de drept.

114

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 752 - (cf 1021) Scrisorile de demitere pot fi expediate de Episcopul eparhial propriu
oricărui Episcop al aceleiaşi Biserici sui iuris, însă nu şi unui Episcop al unei Biserici diferite de
cea a celui ce urmează a fi hirotonit, decât cu permisiunea celor despre care este vorba în can.
748, § 2.
Can. 753 - (1023) Scrisorile de demitere pot fi restrânse sau revocate de însuşi cel care le-a
acordat sau de succesorul său, însă, odată acordate, nu se sting prin pierderea dreptului celui care
le-a acordat.
Art. II
Despre subiectul sacrei hirotoniri
Can. 754 - (= 1024) Sacra hirotonire o poate primi valid numai bărbatul botezat.
Can. 755 - (= 1030) Episcopul eparhial şi Superiorul major nu pot interzice diaconului supus
lor destinat preoţiei ridicarea la aceeaşi preoţie decât dintr-un motiv foarte grav, fie şi ocult,
rămânând integru dreptul la recurs, conform normei dreptului.
Can. 756 - (cf 1026) Nu este permisă constrângerea cuiva, în nici un fel şi din nici un motiv,
de a primi hirotonirile sacre, sau îndepărtarea unuia ce este apt, conform normei dreptului, de la
primirea aceloraşi hirotoniri.
Can. 757 - (1038) Celui ce refuză să primească o hirotonire sacră superioară nu i se poate
interzice exercitarea hirotonirii sacre primite, exceptând cazul în care este reţinut de un
impediment canonic sau în care se opune un alt motiv grav, după judecata Episcopului eparhial
sau a Superiorului major.
1° Despre cele ce se cer candidaţilor la sacra hirotonire
Can. 758 - § 1. (1025) Pentru ca un oarecare să poată fi hirotonit în mod licit se cer:
1° (1033) să fi primit ungerea cu sfântul mir;
2° (1029) conduită morală şi calităţi fizice şi psihice corespunzătoare hirotonirii sacre ce
urmează a fi primit;
3° (1031) vârsta prescrisă de drept;
4° (1032) ştiinţa necesară;
5° (1034) să fi primit hirotonirile inferioare, conform normei dreptului particular al propriei
Biserici sui iuris;
6° (1035 § 2) respectarea intervalelor de timp prescrise de dreptul particular.
§ 2. Candidatului, pe lângă acestea, i se mai cere să nu fie împiedicat conform normei can.
762.
§ 3. (-) În ceea ce priveşte admiterea la hirotonirile sacre a celor căsătoriţi, se va respecta
dreptul particular al propriei Biserici sui iuris sau normele speciale stabilite de Scaunul
Apostolic.
Can. 759 - § 1. (1031 § 1) Vârsta prescrisă pentru diaconat este de douăzeci şi trei de ani
împliniţi, pentru preoţie este de douăzeci şi patru de ani împliniţi, rămânând neschimbat dreptul
particular care ar pretinde o vârstă mai înaintată.
§ 2. (1031 § 4) Dispensa de la vârsta cerută de dreptul comun, care depăşeşte un an, este
rezervată Patriarhului, dacă este vorba de un candidat care are domiciliul sau cvasi-domiciliul în
limitele teritoriului Bisericii patriarhale, altfel Scaunului Apostolic.

115

401

402

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 760 - § 1. Hirotonirea unui diacon este licită numai după ce a fost trecut cu bine al
patrulea an al curriculum de studii filosofico-teologice, exceptând cazul în care Sinodul
Episcopilor Bisericii patriarhale sau Consiliul Ierarhilor a stabilit altfel.
§ 2. (≠ 1031 § 2) Însă, dacă este vorba despre un candidat care nu este destinat sacerdoţiului,
este permis să fie hirotonit diacon după ce a fost trecut cu bine al treilea an de studii despre care
este vorba în can. 354; însă, dacă ulterior s-ar întâmpla să fie admis la preoţie, acesta trebuie mai
întâi să-şi completeze studiile teologice în mod adecvat.
Can. 761 - (1036) Candidatul la hirotonirea diaconală sau a preoţiei, pentru a fi hirotonit în
mod licit, trebuie să dea Episcopului eparhial propriu sau Superiorului major o declaraţie
semnată de propria mână, prin care atestă că primeşte în mod spontan şi liber hirotonirea sacră şi
obligaţiile legate de aceeaşi hirotonire, şi că se va dedica pentru totdeauna ministeriului
bisericesc, cerând totodată să fie admis la primirea hirotonirii sacre.
2° Despre impedimentele la primirea sau exercitarea hirotonirilor sacre
Can. 762 - § 1. (cf 1041) Este împiedicat de la primirea hirotonirilor sacre:
1° (1°) cel care suferă de vreo formă de demenţă sau de vreo altă infirmitate psihică din cauza
căreia este considerat, după consultarea experţilor, inabil pentru îndeplinirea corespunzătoare a
ministeriului;
2° (2°) cel care a comis delictul apostaziei, al ereziei sau al schismei;
3° (3°) cel care a încercat [să celebreze] căsătoria, chiar şi numai civilă, fie că el ar fi fost
împiedicat în celebrarea căsătoriei de legătura căsătoriei sau de hirotonirea sacră, ori de votul
public perpetuu de castitate, fie cu o femeie unită printr-o căsătorie validă sau legată de acelaşi
vot;
4° (4°) cel care a comis omucidere voluntară sau s-a ocupat de provocare de avort cu efect
produs şi toţi cei care au cooperat în mod pozitiv la aceasta;
5° (5°) cel care s-a mutilat pe sine sau a mutilat pe altcineva în mod grav şi premeditat sau
care a încercat să-şi ia viaţa;
6° (6°) cel care a împlinit un act al hirotonirii rezervat aceluia care este constituit în
hirotonirea episcopală sau a preoţiei, sau fiind privat de aceasta, ori fiindu-i interzisă exercitarea
acesteia datorită unei pedepse canonice oarecare;
7° (1042 2°) cel care exercită o funcţie sau un serviciu interzis clericilor, despre care trebuie
să dea socoteală, până când, abandonate fiind funcţia şi serviciul, şi, de asemenea, fiind făcută
darea de seamă, a devenit liber;
8° (1042 3°) neofitul, exceptând cazul în care, după judecata Ierarhului, este încercat
suficient.
§ 2. Faptele din care pot proveni impedimentele despre care este vorba în § 1, nn. 2-6, nu
generează impedimente dacă nu au fost păcate grave şi externe, comise după botez.
Can. 763 - (≠ 1044 § 1-2) Este împiedicat de la exercitarea hirotonirilor sacre:
1° (1°) cel care a primit în mod ilegitim hirotonirile sacre, în timp ce era oprit de un
impediment de primire a hirotonirilor sacre;
2° (2°) cel care a comis delictele sau faptele despre care este vorba în can. 762, § 1, nn. 2-6;
3° (1044 § 2 2°) cel care suferă de demenţă sau de vreo altă infirmitate psihică despre care
este vorba în can. 762, § 1, n. 1, până când Ierarhul, după consultarea unui expert, nu îi va
permite exercitarea aceleiaşi hirotoniri sacre.
Can. 764 - (cf 1040 c) Prin dreptul particular nu pot fi stabilite impedimente la primirea sau
exercitarea hirotonirilor sacre; obiceiul care introduce, însă, un nou impediment sau care este
contrar unui impediment stabilit prin dreptul comun, este respins.

116

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 765 - (1045) Ignorarea impedimentelor nu scuteşte de la acestea.
Can. 766 - (cf 1046) Impedimentele se multiplică în funcţie de cauzele lor diferite, însă nu
prin repetarea aceleiaşi cauze, exceptând cazul în care este vorba de impedimentul care provine
din omuciderea voluntară sau din provocarea avortului cu efect produs.
Can. 767 - § 1. (1047 § 4) Episcopul eparhial sau Ierarhul unui institut de viaţă consacrată
poate da dispensă supuşilor săi de la impedimente la primirea sau exercitarea hirotonirilor sacre,
exceptate fiind următoarele:
1° (1047 § 1) dacă faptul care stă la baza impedimentului a fost deferit forului judecătoresc;
2° impedimentele despre care este vorba în can. 762, §1, nn. 2-4.
§ 2. Dispensarea de la aceste impedimente este rezervată Patriarhului în privinţa candidaţilor
sau a clericilor care au domiciliul sau cvasi-domiciliul în limitele teritoriului Bisericii pe care o
prezidează; altfel Scaunului Apostolic.
§ 3. (cf 1048) Aceeaşi facultate de a dispensa este de competenţa oricărui confesor în cazurile
oculte mai urgente, în care nu se poate ajunge la autoritatea competentă, şi în care este iminent
pericolul unei daune grave sau al infamiei, însă numai pentru ca penitenţii să poată exercita în
mod licit hirotonirile sacre primite deja, rămânând neschimbată îndatorirea de a se prezenta cât
mai repede la aceeaşi autoritate.
Can. 768 - § 1. (cf 1049 § 1) În cererile pentru obţinerea dispensei vor fi indicate toate
impedimentele; dispensa generală, însă, este valabilă şi pentru impedimentele omise cu bună
credinţă, exceptate fiind cele despre care este vorba în can. 762, § 1, n. 4 sau celelalte deferite
forului judecătoresc, însă nu şi pentru cele trecute sub tăcere cu rea credinţă.
§ 2. (§ 2) Dacă este vorba despre impedimentul provenit din omuciderea voluntară sau din
procurarea avortul, pentru validitatea dispensei va fi prezentat şi numărul delictelor.
§ 3. (§ 3) Dispensarea generală de la impedimentele care privesc primirea hirotonirilor sacre
este valabilă pentru toate hirotonirile.
Art. III
Despre cele ce trebuie să preceadă sacra hirotonire
Can. 769 - § 1. (cf 1050) Autoritatea care admite un candidat la sacra hirotonire va obţine:
1° (1036) declaraţia despre care este vorba în can. 761, precum şi certificatul ultimei sacre
hirotoniri sau, dacă este vorba despre prima sacră hirotonire şi certificatul de botez şi al ungerii
cu sfântul mir;
2° (1053 § 3) în cazul în care candidatul este căsătorit, certificatul de căsătorie şi
consimţământul dat în scris de către soţie;
3° (1050 1°) certificatul de absolvire a studiilor;
4° (1051 1°) scrisoare de mărturie din partea rectorului seminarului sau a Superiorului
institutului de viaţă consacrată, ori a preotului căruia i-a fost încredinţat candidatul în afara
seminarului, cu privire la bunele moravuri ale aceluiaşi candidat;
5° scrisorile de mărturie despre care este vorba în can. 771, § 3;
6° scrisorile de mărturie, dacă astfel judecă potrivit, din partea altor Episcopi eparhiali sau
Superiori ai institutelor de viaţă consacrată (1051 2°) unde candidatul a locuit câtva timp, cu
privire la calităţile candidatului şi la libertatea de orice impediment canonic.
§ 2. Aceste documente vor fi păstrate în arhiva aceleiaşi autorităţi.
Can. 770 - (1052 §§ 1-3) Episcopul care hirotoneşte cu scrisori legitime de demitere, în care
se afirmă despre candidat că este corespunzător pentru a primi hirotonirea sacră, se poate
mulţumi cu această atestare, însă nu este obligat; dacă consideră, în conştiinţa sa, că respectivul
candidat nu este corespunzător, nu îl va hirotoni.
117

403

404

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 771 - § 1. Numele candidaţilor care urmează să fie promovaţi la hirotonirile sacre, vor fi
anunţate în mod public în biserica parohială a fiecărui candidat, conform normei dreptului
particular.
§ 2. Toţi credincioşii creştini au obligaţia de a dezvălui impedimentele, dacă au cunoştinţă de
vreunul, Episcopului eparhial sau parohului, înainte de sacra hirotonire.
§ 3. Episcopul eparhial va încredinţa parohului care face publicările şi chiar şi unui alt preot,
dacă astfel vede potrivit, sarcina de a se informa cu atenţie de la persoane demne de încredere cu
privire la viaţa şi moravurile candidaţilor, şi de a trimite la curia eparhială scrisorile de mărturie
care se referă la acea investigaţie şi la publicare.
§ 4. Episcopul eparhial nu va omite să facă alte investigaţii, chiar private, dacă acest lucru este
oportun.
Can. 772 - (1039) Oricare candidat care urmează să fie promovat la sacra hirotonire, se va
dedica exerciţiilor spirituale în modul determinat de dreptul particular.
Art. IV
Despre timpul, locul, înregistrarea şi certificatul sacrei hirotoniri
Can. 773 - (1010, 1011 § 2) Sacrele hirotoniri vor fi celebrate în biserică, în zi de duminică
sau de sărbătoare, cu participarea cât mai numeroasă a credincioşilor creştini, exceptând cazul în
care o cauză justă recomandă altfel.
Can. 774 - § 1. (1053 § 1) După celebrarea sacrei hirotoniri, numele fiecăruia dintre cei
hirotoniţi şi al Episcopului care a hirotonit, locul şi ziua hirotonirii, vor fi înregistrate într-un
registru special, care va fi păstrat în arhiva curiei eparhiale.
§ 2. (1053 § 2) Episcopul care a hirotonit, va da fiecăruia dintre cei hirotoniţi un certificat
autentic privind sacra hirotonire primită; aceştia, dacă au fost hirotoniţi de un Episcop cu scrisori
de demitere, vor prezenta certificatul Episcopului eparhial propriu sau Superiorului major pentru
înregistrarea sacrei hirotoniri într-un registru special care va fi păstrat în arhivă.
Can. 775 - (1054) Episcopul eparhial sau Superiorul major va trimite ştirea despre sacra
hirotonire a fiecărui diacon parohului la care este înregistrat botezul celui hirotonit.
CAPITOLUL VII
DESPRE CĂSĂTORIE
Can. 776 - § 1. (cf 1055) Alianţa matrimonială, fondată de Creator şi structurată după legile
sale, prin care bărbatul şi femeia constituie între ei, cu consimţământ personal irevocabil,
consorţiul întregii vieţi, prin caracterul ei natural este orânduită pentru binele soţilor şi pentru
generarea şi educarea fiilor.
§ 2. (cf 1055 § 2) Prin instituire de către Hristos, căsătoria validă între botezaţi este, prin
însuşi faptul, un sacrament prin care soţii sunt uniţi de Dumnezeu după chipul uniunii fără defect
dintre Hristos şi Biserică, şi sunt ca şi consacraţi şi întăriţi prin harul sacramental.
§ 3. (1056) Proprietăţile esenţiale ale căsătoriei sunt unitatea şi indisolubilitatea care, în
căsătoria dintre botezaţi, obţin o stabilitate specială în virtutea sacramentului.
Can. 777 - (cf 1135) Din căsătorie se nasc între soţi drepturi şi obligaţii egale cu privire la
ceea ce ţine de consorţiul vieţii conjugale.
Can. 778 - (1058) Pot încheia căsătorie toţi cei cărora acest lucru nu le este interzis prin drept.
118

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 779 - (1060) Căsătoria se bucură de favoarea dreptului; de aceea, în caz de dubiu, se va
stărui pentru validitatea căsătoriei, până când se dovedeşte contrariul.
Can. 780 - § 1. (1059) Căsătoria catolicilor, chiar dacă numai una din părţi e catolică, este
reglementată nu numai de dreptul divin ci şi de cel canonic, rămânând neschimbată competenţa
autorităţii civile în ceea ce priveşte efectele pur civile ale căsătoriei.
§ 2. Căsătoria dintre o parte catolică şi o parte botezată necatolică, rămânând neschimbat
dreptul divin, mai este reglementată de asemenea:
1° de dreptul propriu al Bisericii sau al Comunităţii bisericeşti căreia îi aparţine partea
necatolică, dacă această Comunitate are un drept matrimonial propriu;
2° de dreptul de care ţine partea necatolică, dacă Comunitatea bisericească căreia îi aparţine
este lipsită de un drept matrimonial propriu.
Can. 781 - Dacă uneori Biserica trebuie să judece în legătură cu validitatea unei căsătorii a
unor necatolici botezaţi:
1° în ce priveşte dreptul de care ţineau părţile la momentul celebrării căsătoriei, se va respecta
can. 780, § 2;
2° în ce priveşte forma celebrării căsătoriei, Biserica recunoaşte orice formă prescrisă sau
admisă de dreptul căruia părţile îi erau supuse la momentul celebrării căsătoriei, cu condiţia să fi
fost exprimat în formă publică consimţământul şi, dacă cel puţin una dintre părţi este credincios
creştin al vreunei Biserici orientale necatolice, cu condiţia să fi fost celebrată căsătoria cu rit
sacru.
Can. 782 - § 1. (1062 § 1) Logodna, care după o foarte veche tradiţie a Bisericilor orientale
precede căsătoria în mod lăudabil, este reglementată de dreptul particular al propriei Biserici sui
iuris.
§ 2. Din promisiunea de căsătorie nu se poate intenta acţiune pentru a cere celebrarea
căsătoriei; se poate intenta în schimb pentru repararea daunelor dacă se datorează acest lucru în
vreun fel.
Art. I
Despre grija pastorală şi despre cele ce trebuie să preceadă celebrarea căsătoriei
Can. 783 - (cf 1063) Păstorii sufletelor au obligaţia de a se îngriji astfel încât credincioşii
creştini să fie pregătiţi pentru starea căsătoriei:
1° printr-o predicare şi catehizare adecvată tinerilor şi adulţilor, prin care credincioşii creştini
să fie instruiţi asupra semnificaţiei căsătoriei creştine, asupra obligaţiilor soţilor între ei, precum
şi asupra dreptului primordial şi asupra obligaţiei pe care părinţii o au de a se îngriji, după
puterile proprii, de educaţia fizică, călugărească, morală, socială şi culturală a fiilor;
2° printr-o instruire personală a viitorilor soţi asupra căsătoriei, prin care viitorii soţi vor fi
dispuşi pentru noua stare;
§ 2. (cf 1065 § 2) Se recomandă cu stăruinţă logodnicilor catolici să primească Divina
Euharistie la celebrarea căsătoriei.
§ 3. (1063 4°) După celebrarea căsătoriei, păstorii sufletelor vor oferi căsătoriţilor ajutor
pentru ca, respectând şi îngrijind cu fidelitate alianţa conjugală, să ajungă să ducă în fiecare zi o
viaţă tot mai sfântă şi mai deplină în familie.
Can. 784 - (cf 1067) Prin dreptul particular al fiecărei Biserici sui iuris, împreunându-şi
părerile cu Episcopii eparhiali ai celorlalte Biserici sui iuris care îşi exercită puterea în acelaşi
teritoriu, să se stabilească norme privind examinarea viitorilor miri şi celelalte mijloace de
investigaţie, mai ales cu privire la botez şi starea liberă, care trebuie făcute complet înainte de
căsătorie, pe care respectându-le cu conştiinciozitate se poate purcede la celebrarea căsătoriei.
119

405

406

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 785 - § 1. (1066) Păstorii sufletelor au obligaţia, conform necesităţilor locurilor şi
timpurilor, să excludă prin remedii potrivite toate pericolele privind celebrarea invalidă şi ilicită
a căsătoriei; de aceea, înainte de a se celebra căsătoria, trebuie să aibă certitudinea că nimic nu se
opune celebrării valide şi licite.
§ 2. (1068) În cazul pericolului de moarte, dacă nu se pot avea alte dovezi, este suficientă, în
caz că nu există mărturii contrare, afirmaţia logodnicilor, dacă e cazul chiar sub jurământ, că sunt
botezaţi şi că nu sunt opriţi de nici un impediment.
Can. 786 - (= 1069) Toţi credincioşii creştini au obligaţia să dezvăluie parohului sau
Ierarhului locului, înainte de celebrarea căsătoriei, impedimentele pe care le-ar cunoaşte.
Can. 787 - (cf 1070) Parohul care a efectuat investigaţiile îl va înştiinţa imediat despre
rezultatul acestora, printr-un document autentic, pe parohul care trebuie să binecuvânteze
căsătoria.
Can. 788 - Dacă, după investigaţiile făcute cu grijă, mai persistă vreun dubiu asupra existenţei
unui impediment, parohul va deferi problema Ierarhului locului.
Can. 789 - (1071 § 1) Chiar dacă, pe de altă parte, căsătoria poate fi celebrată valid,
sacerdotul, în afara celorlalte cazuri determinate de drept, fără permisiunea Ierarhului locului nu
va binecuvânta:
1° căsătoria nomazilor;
2° căsătoria care, conform normei dreptului civil, nu poate fi recunoscută sau încheiată;
3° căsătoria celui care este reţinut de obligaţii naturale faţă de o terţă parte sau faţă de fiii
născuţi dintr-o uniune precedentă cu acea parte;
4° căsătoria unui fiu minor fără ştirea sau împotriva voinţei părinţilor;
5° căsătoria celui căruia i s-a interzis prin sentinţă bisericească să treacă la o nouă căsătorie
dacă nu îndeplineşte unele condiţii;
6° căsătoria celui care a abandonat în mod public credinţa catolică, chiar dacă nu a trecut la o
Biserică sau Comunitate bisericească necatolică; Ierarhul locului nu va acorda în acest caz
permisiunea decât cu respectarea can. 814, cu referinţele de rigoare.
Art. II
Despre impedimentele dărâmătoare în general
Can. 790 - § 1. (cf 1073) Impedimentul dărâmător face persoana inabilă pentru celebrarea
validă a căsătoriei.
§ 2. Impedimentul, chiar dacă îl are numai una din cele două părţi, face totuşi invalidă
căsătoria.
Can. 791 - (= 1074) Se consideră public impedimentul care poate fi dovedit în for extern;
altfel este ocult.
Can. 792 - (≠ 1075 § 2) Prin dreptul particular al unei Biserici sui iuris nu se va stabili
impedimente dărâmătoare decât pentru o cauză foarte gravă, împreunându-şi părerile cu
Episcopii eparhiali ai altor Biserici sui iuris interesate, şi după consultarea Scaunului Apostolic;
nici o autoritate inferioară, însă, nu poate stabili noi impedimente dărâmătoare.
Can. 793 - (= 1076) Obiceiul care introduce un impediment nou sau care este contrar
impedimentelor existente este respins.
Can. 794 - § 1. (= 1077 § 1) Ierarhul locului poate interzice supuşilor săi căsătoria, într-un caz
special, oriunde ar locui aceştia, precum şi celorlalţi credincioşi creştini ai propriei Biserici sui
120

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

iuris care se află actualmente în limitele teritoriului eparhiei, dar numai temporar, pentru o cauză
gravă şi cât timp aceasta durează.
§ 2. Dacă este vorba de Ierarhul locului care îşi exercită puterea în limitele teritoriului
Bisericii patriarhale, Patriarhul poate adăuga o clauză dărâmătoare unei astfel de interdicţii; în
celelalte cazuri, însă, numai Scaunul Apostolic.
Can. 795 - § 1. (1078 § 1) Ierarhul locului poate dispensa credincioşii creştini supuşi lui,
oriunde ar locui aceştia, precum şi pe ceilalţi credincioşi creştini înscrişi în propria Biserică sui
iuris şi care se află actualmente în limitele teritoriului eparhiei, de la impedimentele de drept
bisericesc cu excepţia următoarelor:
1° al hirotonirii sacre;
2° al votului public perpetuu de castitate depus într-un institut călugăresc, exceptând cazul în
care este vorba despre o congregaţie de drept eparhial;
3° al uciderii soţului.
§ 2. Dispensa de la aceste impedimente este rezervată Scaunului Apostolic; Patriarhul, însă,
poate dispensa de la impedimentele uciderii soţului şi votului public perpetuu de castitate emis în
congregaţiile de orice condiţie juridică.
§ 3. Nu se dă dispensă niciodată de la impedimentul consangvinităţii în linie dreaptă sau de
gradul doi în linie colaterală.
Can. 796 - § 1. (= 1079 § 1) În cazul pericolului urgent de moarte, Ierarhul locului poate
dispensa credincioşii creştini supuşi lui, oriunde ar locui aceştia, precum şi pe ceilalţi credincioşi
creştini care se află actualmente în limitele teritoriului eparhiei, de la forma celebrării căsătoriei
şi de la toate şi fiecare dintre impedimentele de drept bisericesc, fie publice, fie oculte, exceptând
impedimentul hirotonirii sacre a sacerdoţiului.
§ 2. În aceleaşi circumstanţe şi numai în cazurile în care nu poate fi abordat nici măcar
Ierarhul locului, aceeaşi putere de a dispensa o are parohul, un alt sacerdot înzestrat cu facultatea
de a binecuvânta căsătoria şi sacerdotul catolic la care se referă can. 832, § 2; confesorul, însă,
are aceeaşi putere, dacă este vorba despre impediment ocult, pentru forul intern, fie în cadrul, fie
în afara actului confesiunii sacramentale.
§ 3. Se consideră că Ierarhul locului nu putea fi abordat, dacă abordarea era posibilă numai
într-un mod diferit de acela prin scrisoare sau prin acces personal.
Can. 797 - § 1. (1080 § 1) Dacă se descoperă un impediment atunci când totul este pregătit
pentru celebrarea căsătoriei, şi căsătoria nu poate fi amânată fără pericolul probabil al unui rău
grav până la obţinerea dispensei de la autoritatea competentă, au puterea de a dispensa de la toate
impedimentele, cu excepţia celor la care se referă can. 795, § 1, nn. 1 şi 2, Ierarhul locului şi, cu
condiţia să fie un caz ocult, toţi cei la care se referă can 796, § 2, respectând condiţiile prescrise
acolo.
§ 2. Această putere este valabilă şi pentru validarea căsătoriei, dacă prin aşteptare ar exista
acelaşi pericol şi nu este la dispoziţie timp suficient pentru abordarea autorităţii competente.
Can. 798 - (= 1081) Sacerdoţii la care se referă cann. 796, § 2 şi 797, § 1, îl vor înştiinţa
imediat pe Ierarhul locului despre dispensa sau validarea acordată pentru forul extern, iar aceasta
va fi notată în registrul căsătoriilor.
Can. 799 - (cf 1082) Dacă rescriptul Scaunului Apostolic sau, în limitele competenţei lor,
acela al Patriarhului sau al Ierarhului locului nu dispune altfel, dispensa acordată în for intern
nesacramental pentru un impediment ocult va fi notată în arhiva secretă a curiei eparhiale,
nefiind necesară o altă dispensă pentru forul extern, chiar dacă ulterior impedimentul ocult ar
deveni public.

121

407

408

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. III
Despre impedimente în speţă
Can. 800 - § 1. (= 1083 § 1) Bărbatul înainte de împlinirea vârstei de şaisprezece ani, femeia
înainte de împlinirea vârstei de patrusprezece ani nu pot celebra valid căsătoria.
§ 2. (cf 1083 § 2) Dreptul particular al Bisericii sui iuris are libertatea integrală de a stabili
vârsta superioară pentru celebrarea licită a căsătoriei.
Can. 801 - § 1. (= 1084 § 1) Impotenţa copulaţiei antecedente şi perpetue, fie din partea
bărbatului, fie din partea femeii, fie absolută, fie relativă, prin însăşi natura ei dărâmă căsătoria.
§ 2. Dacă impedimentul impotenţei este în dubiu, fie în dubiu de drept fie în dubiu de fapt,
căsătoria nu trebuie împiedicată şi nici, rămânând dubiul, nu trebuie declarată nulă.
§ 3. Sterilitatea nici nu interzice nici nu dărâmă căsătoria, rămânând neschimbat can. 821.
Can. 802 - § 1. (= cf 1085 § 1) Încearcă [să celebreze] invalid căsătoria cel care este ţinut de
legătura unei căsătorii precedente.
§2. Chiar dacă căsătoria precedentă este invalidă sau dezlegată din orice cauză, nu este licit a
celebra o altă căsătorie înainte de a rezulta în mod legitim şi cu certitudine invaliditatea sau
dezlegarea precedentei.
Can. 803 - (cf 1086 § 1) § 1. Căsătoria nu poate fi celebrată în mod valid cu cei nebotezaţi.
§ 2. Dacă la momentul celebrării căsătoriei una dintre părţi era considerată în mod comun ca
botezată, sau dacă botezul său era în dubiu, se va presupune, conform normei can. 779,
validitatea căsătoriei, până când se va dovedi cu certitudine că una dintre părţi este botezată iar
cealaltă, în schimb, nebotezată.
§ 3. În privinţa condiţiilor, pentru a se da dispensă, se va aplica can. 814.
Can. 804 - (= 1087) Încearcă [să celebreze] invalid căsătoria cel care este constituit în
hirotonirea sacră.
Can. 805 - (= 1088) Încearcă [să celebreze] invalid căsătoria cel care a depus votul public
perpetuu de castitate într-un institut călugăresc.
Can. 806 - (cf 1089) Nu poate fi celebrată în mod valid căsătoria cu o persoană răpită sau
chiar numai reţinută în vederea celebrării căsătoriei cu ea, dacă nu cumva ulterior a fost separată
de cel care a răpit-o sau reţinut-o şi, pusă într-un loc sigur şi liber, aceasta alege în mod spontan
căsătoria.
Can. 807 - (= 1090 § 1) § 1. Cine, în vederea celebrării căsătoriei cu o anumită persoană, a
provocat moartea soţului acesteia sau a propriului soţ, încearcă invalid [să celebreze] această
căsătorie.
§ 2. De asemenea, încearcă invalid [să celebreze] căsătoria între ei, cei care, prin participare
reciprocă fizică sau morală, au provocat moartea soţului.
Can. 808 - § 1. (1091 § 1) În linie dreaptă de consangvinitate este invalidă căsătoria între toţi
ascendenţii şi descendenţii.
§ 2. În linie colaterală este invalidă până la gradul patru inclusiv.
§ 3. Nu se va permite niciodată căsătoria dacă subzistă vreun dubiu că părţile ar fi
consangvine în vreun grad în linie dreaptă sau de gradul doi în linie colaterală.
§ 4. Impedimentul consangvinităţii nu se multiplică.

122

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 809 - § 1. (≠ 1092) Afinitatea dărâmă căsătoria în orice grad în linie dreaptă şi de gradul
doi în linie colaterală.
§ 2. Impedimentul afinităţii nu se multiplică.
Can. 810 - § 1. (1093) Impedimentul onestităţii publice apare:
1° dintr-o căsătorie invalidă, după ce s-a instaurat viaţa comună;
2° din concubinaj notoriu sau public;
3° din instaurarea vieţii comune a celor care, fiind obligaţi la forma prescrisă de drept pentru
celebrarea căsătoriei, au încercat [să celebreze] căsătoria în faţa unui oficial civil sau a unui
ministru necatolic.
§ 2. (1093) Acest impediment dărâmă căsătoria în gradul întâi în linie dreaptă între bărbat şi
consangvinele femeii precum şi între femeie şi consangvinii bărbatului.
Can. 811 - § 1. Din botez se naşte, între naş şi botezat şi părinţii acestuia, o înrudire spirituală
care dărâmă căsătoria.
§ 2. Dacă botezul se repetă sub condiţie, înrudirea spirituală nu se naşte, exceptând cazul în
care a doua oară naşul a fost acelaşi.
Can. 812 - (= 1094) Nu pot celebra în mod valid între ei căsătoria cei care sunt legaţi prin
înrudire legală apărută prin adopţie, în linie dreaptă sau de gradul doi în linie colaterală.
Art. IV
Despre căsătoriile mixte
Can. 813 - (cf 1124) Căsătoria între două persoane botezate dintre care una este catolică, iar
cealaltă necatolică, fără permisiunea prealabilă a autorităţii competente este interzisă.
Can. 814 - (= 1125) Poate acorda permisiunea pentru motive juste Ierarhul locului; nu o va
acorda, însă, dacă nu sunt îndeplinite condiţiile următoare:
1° partea catolică va declara că este pregătită să îndepărteze pericolele abandonării credinţei şi
va asigura cu o promisiune sinceră că va face tot ceea ce-i stă în putere pentru ca toţi fiii să fie
botezaţi şi educaţi în Biserica catolică;
2° privitor la aceste promisiuni, care vor fi făcute de partea catolică, cealaltă parte va fi
înştiinţată la timp, astfel încât să rezulte sigur că ea este cu adevărat conştientă de promisiunea şi
obligaţia părţii catolice;
3° ambele părţi vor fi instruite asupra scopurilor şi proprietăţilor esenţiale ale căsătoriei, care
nu trebuie să fie excluse de nici unul dintre cei doi logodnici.
Can. 815 - (= 1126) Prin dreptul particular al fiecărei Biserici sui iuris se va stabili modul în
care se vor face aceste declaraţii şi promisiuni, care sunt totdeauna cerute, şi se va determina
modul în care ele vor deveni cunoscute în forul extern şi prin care partea necatolică va fi
informată.
Can. 816 - (1128) Ierarhii locului şi ceilalţi păstori sufleteşti se vor îngriji să nu lipsească
soţului catolic şi fiilor născuţi din căsătoria mixtă ajutorul spiritual pentru îndeplinirea
obligaţiilor lor de conştiinţă şi, pe lângă aceasta, să-i ajute pe soţi la favorizarea unităţii
consorţiului vieţii conjugale şi familiale.

123

409

410

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. V
Despre consimţământul matrimonial
Can. 817 - § 1. (= 1057 § 2) Consimţământul matrimonial este actul de voinţă prin care un
bărbat şi o femeie, printr-o alianţă irevocabilă, se dăruiesc şi se acceptă reciproc în vederea
constituirii căsătoriei.
§ 2. (= 1057 § 1) Consimţământul matrimonial nu poate fi înlocuit de nici o putere
omenească.
Can. 818 - (= 1095) Sunt incapabili de a celebra căsătoria:
1° cei care sunt lipsiţi de uzul suficient al raţiunii;
2° cei care suferă de defectul grav al discernământului judecăţii, privind drepturile şi
obligaţiile matrimoniale esenţiale care trebuie acordate şi acceptate reciproc;
3° cei care din cauze de natură psihică nu îşi pot asuma obligaţiile esenţiale ale căsătoriei.
Can. 819 - (= 1096) Pentru a se avea consimţământ matrimonial este necesar ca cei care
celebrează căsătoria, cel puţin să nu ignore că [însăşi] căsătoria este un consorţiu permanent între
un bărbat şi o femeie, orânduit spre procrearea fiilor, printr-o oarecare cooperare sexuală.
Can. 820 - § 1. (= 1097) Eroarea cu privire la persoană face căsătoria invalidă.
§ 2. Eroarea cu privire la o calitate a persoanei, chiar dacă reprezintă cauza căsătoriei, nu
dărâmă căsătoria, exceptând cazul în care acea calitate este înţeleasă în mod direct şi principal.
Can. 821 - (= 1098) Cel care celebrează căsătoria prin înşelăciune, în vederea obţinerii
consimţământului, cu privire la vreo calitate a celeilalte părţi, care prin natura sa poate perturba
în mod grav consorţiul vieţii conjugale, celebrează invalid.
Can. 822 - (= 1099) Eroarea cu privire la unitatea sau indisolubilitatea, ori la demnitatea
sacramentală a căsătoriei, cu condiţia să nu determine voinţa, nu viciază consimţământul
matrimonial.
Can. 823 - (= 1100) Cunoaşterea sau părerea privind nulitatea căsătoriei nu exclude în mod
necesar consimţământul matrimonial.
Can. 824 - § 1. (= 1101 § 1) Consimţământul interior sufletesc se presupune conform
cuvintelor sau semnelor folosite în celebrarea căsătoriei.
§ 2. Dacă, însă, una dintre părţi sau ambele părţi, printr-un act pozitiv de voinţă, exclud însăşi
căsătoria sau vreun element esenţial al căsătoriei sau vreo proprietate esenţială, celebrează
invalid căsătoria.
Can. 825 - (= 1103) Este invalidă căsătoria celebrată cu forţa sau din teamă gravă provocată
din afară, chiar neintenţionat, de care cineva pentru a se elibera este constrâns să aleagă
căsătoria.
Can. 826 - (cf 1102) Căsătoria sub condiţie nu poate fi celebrată valid.
Can. 827 - (= 1107) Căsătoria, chiar dacă a fost celebrată invalid din cauza unui impediment
sau a unui defect al formei prescrise de drept pentru celebrarea căsătoriei, consimţământul dat se
presupune că persistă până când rezultă revocarea sa.

124

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. VI
Despre forma celebrării căsătoriei
Can. 828 - § 1. (1108 § 1) Sunt valide numai căsătoriile care se celebrează cu rit sacru în faţa
Ierarhului locului sau a parohului locului sau a unui sacerdot căruia, de către unul sau celălalt, i-a
fost conferită facultatea de a binecuvânta căsătoria, şi a cel puţin doi martori, dar în orice caz
conform prescrierilor canoanelor care urmează, şi rămânând neschimbate excepţiile la care se
referă cann. 832 şi 834, § 2.
§ 2. Acest rit este considerat sacru prin însăşi intervenţia sacerdotului care asistă şi
binecuvântează.
Can. 829 - § 1. (cf 1109) Ierarhul locului şi parohul locului, după luarea în posesiune
canonică a funcţiei, atât timp cât deţin în mod legitim funcţia, binecuvântează în mod valid o
căsătorie în orice loc din limitele teritoriului lor, fie că logodnicii le sunt supuşi, fie că nu le sunt,
cu condiţia ca măcar una dintre cele două părţi să fie înscrisă în propria Biserică sui iuris.
§ 2. (1110) Ierarhul şi parohul personal, în virtutea funcţiei lor, binecuvântează în mod valid
căsătoria, în limitele propriei competenţe, numai a acelora dintre care cel puţin unul din cei doi
este supus lor.
§ 3. Patriarhul este înzestrat prin dreptul însuşi, respectând cele ce sunt de respectat conform
dreptului, cu facultatea de a binecuvânta personal căsătoriile în orice parte a lumii, cu condiţia ca
măcar una dintre cele două părţi să fie înscrisă în Biserica pe care o prezidează.
Can. 830 - § 1. (1111 § 1) Ierarhul locului şi parohul locului, câtă vreme deţin în mod legitim
funcţia, pot conferi sacerdoţilor oricărei Biserici sui iuris, chiar şi ai Bisericii latine, facultatea de
a binecuvânta o anume căsătorie în limitele teritoriului lor.
§ 2. Facultatea generală de a binecuvânta căsătoriile, însă, o poate conferi numai Ierarhul
locului, rămânând în vigoare can. 302, § 2.
§ 3. Conferirea facultăţii de a binecuvânta căsătoriile, pentru a fi validă, va fi acordată în mod
expres unor determinaţi sacerdoţi şi, mai mult, dacă este vorba de facultatea generală, în scris.
Can. 831 - § 1. Ierarhul locului sau parohul locului binecuvântează în mod licit căsătoria:
1° (1115) după ce s-au convins cu privire la domiciliul sau cvasi-domiciliul sau locuirea pe
timp de o lună ori, dacă este vorba de un nomad, cu privire la locuirea actuală a unuia sau a
celuilalt dintre viitorii soţi la locul căsătoriei;
2° (1115 b) după ce a obţinut, dacă lipsesc aceste condiţii, permisiunea Ierarhului sau
parohului domiciliului sau cvasi-domiciliului uneia sau celeilalte părţi, exceptând cazul în care o
cauză justă scuză de la acestea;
3° în locul chiar exclusiv al unei alte Biserici sui iuris, exceptând cazul în care Ierarhul care
îşi exercită în acel loc puterea s-a împotrivit în mod expres.
§ 2. Căsătoria se va celebra în faţa parohului mirelui, exceptând cazul în care dreptul
particular stabileşte altfel sau o cauză justă scuză de la aceasta.
Can. 832 - § 1. (1116 § 1) Dacă nu se poate avea sau ajunge, fără un prejudiciu grav, la un
sacerdot competent conform normei dreptului, cei care au intenţia de a celebra o căsătorie
adevărată, o pot celebra valid şi licit chiar şi numai în faţa martorilor:
1° în pericol de moarte;
2° în afara pericolului de moarte, cu condiţia să se prevadă în mod prudent că o asemenea
stare de lucruri va dura o lună.
§ 2. Atât în unul cât şi în celălalt caz, dacă este disponibil un alt sacerdot, acesta va fi chemat,
dacă este posibil, pentru a binecuvânta căsătoria, rămânând în vigoare validitatea căsătoriei chiar
şi numai în faţa martorilor; în aceste cazuri poate fi chemat chiar şi un sacerdot necatolic.

125

411

412

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. În situaţia în care căsătoria a fost celebrată numai în faţa martorilor, soţii nu vor neglija să
primească cât mai repede de la sacerdot binecuvântarea căsătoriei.
Can. 833 - § 1. Ierarhul locului poate conferi oricărui sacerdot catolic facultatea de a
binecuvânta căsătoria credincioşilor creştini ai unei oarecare Biserici orientale necatolice, care
nu pot ajunge fără un prejudiciu grav la sacerdotul propriei Biserici, dacă ei cer acest lucru
spontan şi cu condiţia să nu existe nimic care să împiedice celebrarea validă şi licită a căsătoriei.
§ 2. Sacerdotul catolic, dacă este posibil, înainte de a binecuvânta căsătoria, va înştiinţa
despre acest fapt autoritatea competentă a acelor credincioşi creştini.
Can. 834 - § 1. Forma prescrisă de drept pentru celebrarea căsătoriei va fi respectată dacă cel
puţin una sau alta dintre părţile care celebrează căsătoria a fost botezată în Biserica catolică sau
este primită în ea.
§ 2. Dacă, însă, partea catolică înscrisă într-o oarecare Biserică orientală sui iuris celebrează
căsătoria cu o parte care aparţine unei Biserici orientale necatolice, forma prescrisă de drept
pentru celebrarea căsătoriei se va respecta numai pentru liceitate; pentru validitate, în schimb,
este cerută binecuvântarea sacerdotului respectând cele ce sunt de respectat, conform dreptului.
Can. 835 - Dispensa de la forma prescrisă de drept pentru celebrarea căsătoriei este rezervată
Scaunului Apostolic sau Patriarhului, care o va acorda doar pentru un motiv grav.
Can. 836 - (= 1119) Exceptând cazul de necesitate, în celebrarea căsătoriei se vor respecta
prescrierile cărţilor liturgice şi obiceiurile legitime.
Can. 837 - § 1. (1104 §§ 1-2) Pentru celebrarea validă a căsătoriei este necesar ca părţile să
fie prezente simultan şi să-şi exprime în mod reciproc consimţământul matrimonial.
§ 2. (≠ 1105) Căsătoria nu poate fi celebrată valid prin intermediul unui procurator, exceptând
cazul în care este stabilit altfel prin dreptul particular al propriei Biserici sui iuris, caz în care vor
fi prevăzute şi condiţiile sub care o asemenea căsătorie poate fi celebrată.
Can. 838 - § 1. (cf 1118 § 1) Căsătoria se va celebra în biserica parohială sau, cu permisiunea
Ierarhului locului sau a parohului locului, într-un alt loc sacru; nu se poate celebra, în schimb, în
alte locuri decât cu permisiunea Ierarhului locului.
§ 2. Referitor la timpul celebrării căsătoriei, se vor respecta normele stabilite de dreptul
particular al propriei Biserici sui iuris.
Can. 839 - (= 1127 § 3) Este interzisă, înainte sau după celebrarea canonică, o altă celebrare
călugărească a aceleiaşi căsătorii pentru a da sau a reînnoi consimţământul matrimonial, cum
este, de asemenea, interzisă o celebrare călugărească în care sacerdotul catolic şi ministrul
necatolic cer consimţământul părţilor.
Can. 840 - § 1. (cf 1130) Permisiunea pentru o căsătorie secretă poate fi acordată de Ierarhul
locului pentru un motiv grav şi urgent, şi comportă obligaţia gravă a păstrării secretului din
partea Ierarhului locului, a parohului, a sacerdotului înzestrat cu facultatea de a binecuvânta
căsătoria, a martorilor şi a unuia dintre soţi, atunci când celălalt nu consimte divulgarea.
§ 2. (= 1132) Obligaţia păstrării secretului de către Ierarhul locului încetează dacă este
iminent un scandal grav sau o ofensă gravă împotriva sfinţeniei căsătoriei datorită respectării
secretului.
§ 3. (cf 1133) Căsătoria celebrată în secret va fi înregistrată numai într-un registru special care
va fi păstrat în arhiva secretă a curiei eparhiale, dacă nu cumva se opune acestui lucru o cauză
foarte gravă.

126

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 841 - § 1. (= 1121 §§ 1.3) Căsătoria fiind celebrată, parohul locului unde s-a celebrat
sau acela care îi ţine locul, chiar dacă nici unul din cei doi nu a binecuvântat căsătoria, va
înregistra cât mai repede în registrul căsătoriilor numele soţilor, al sacerdotului care a dat
binecuvântarea şi ale martorilor, locul şi ziua celebrării căsătoriei, dispensa, dacă este cazul, de
la forma celebrării căsătoriei sau de la impedimente şi cine a acordat-o, împreună cu
impedimentul şi gradul său, facultatea conferită pentru binecuvântarea căsătoriei, precum şi
celelalte lucruri, după modul prescris de propriul Episcop eparhial.
§ 2. (= 1122 §§ 1-2) Pe lângă acestea, parohul locului va nota în registrul botezaţilor că soţul,
în ziua cutare, a celebrat căsătoria în parohia sa; însă, dacă soţul a fost botezat în altă parte,
parohul locului va trimite dovada căsătoriei, personal sau prin intermediul curiei eparhiale,
parohului la care a fost înregistrat botezul soţului şi nu va fi liniştit până când nu a primit ştirea
despre înregistrarea căsătoriei în registrul botezaţilor.
§ 3. (= 1121 § 2) În cazul în care căsătoria a fost celebrată conform normei can. 832,
sacerdotul, dacă a binecuvântat-o, sau, altfel, martorii şi soţii, trebuie să se îngrijească astfel încât
celebrarea căsătoriei să fie cât mai repede înregistrată în registrele prescrise.
Can. 842 - (= 1123) În cazul în care căsătoria este validată pentru forul extern sau declarată
nulă sau dezlegată în mod legitim altfel decât prin moarte, parohul locului unde s-a celebrat
căsătoria trebuie să fie înştiinţat pentru a se nota faptul în registrele căsătoriilor şi botezaţilor.
Art. VII
Despre validarea căsătoriei
1° Despre validarea simplă
Can. 843 - § 1. (= 1156 § 1) Pentru validarea unei căsătorii invalide datorită unui impediment
dărâmător, se cere să înceteze existenţa impedimentului sau să se dea dispensă pentru el şi cel
puţin partea conştientă de impediment să-şi reînnoiască consimţământul.
§ 2. Această reînnoire este cerută pentru validitatea validării chiar dacă iniţial ambele părţi şiau dat consimţământul şi apoi nu l-au revocat.
Can. 844 - (= 1157) Reînnoirea consimţământului trebuie să fie un nou act de voinţă în
vederea căsătoriei despre care partea care reînnoieşte ştie, sau presupune, că a fost invalidă de la
început.
Can. 845 - § 1. (1158 § 1) Dacă impedimentul este public, consimţământul va fi reînnoit de
către ambele părţi în forma prescrisă de drept pentru celebrarea căsătoriei.
§ 2. Dacă impedimentul este ocult, este suficient să fie reînnoit consimţământul în mod privat
şi în secret; de către partea conştientă de impediment, cu condiţia ca partea cealaltă să persiste în
consimţământul dat, sau de către ambele părţi, dacă impedimentul este cunoscut de ambele părţi.
Can. 846 - § 1. (= 1159 § 1) Căsătoria invalidă, din cauză de defect de consimţământ, este
validată dacă partea care nu a consimţit consimte acum, cu condiţia să persiste consimţământul
dat de către cealaltă parte.
§ 2. Dacă defectul de consimţământ nu poate fi dovedit, este suficient ca partea care nu a
consimţit să-şi dea consimţământul în mod privat şi în secret.
§ 3. Dacă defectul de consimţământ poate fi dovedit, este necesar să fie reînnoit
consimţământul în forma prescrisă de drept pentru celebrarea căsătoriei.
Can. 847 - (cf 1160) Căsătoria invalidă din cauză de defect al formei prescrise de drept pentru
celebrarea căsătoriei, pentru a deveni validă trebuie să fie celebrată din nou în această formă.

127

413

414

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° Despre însănătoşirea în rădăcină
Can. 848 - § 1. (= 1161 § 1) Însănătoşirea în rădăcină a unei căsătorii invalide este validarea
acesteia fără reînnoirea consimţământului, acordată de către autoritatea competentă, aducând cu
sine dispensarea de la impediment, dacă există, precum şi de la forma prescrisă de drept pentru
celebrarea căsătoriei, dacă nu a fost respectată, şi, de asemenea, retroactivitatea efectelor
canonice.
§ 2. Validarea are loc de la momentul acordării concesiei; retroactivitatea, însă, se înţelege ca
fiind făcută la momentul celebrării căsătoriei exceptând cazul în care se prevede în mod expres
altfel în concesie.
Can. 849 - § 1. (1164 § 1) Însănătoşirea în rădăcină a unei căsătorii poate fi concesionată
valid chiar fără ştirea uneia dintre părţi sau a amândurora.
§ 2. Însănătoşirea în rădăcină să nu fie acordată decât pentru un motiv grav şi numai dacă e
probabil că părţile vor să persiste în consorţiul vieţii conjugale.
Can. 850 - § 1. (1163 § 1) Căsătoria invalidă poate fi însănătoşită cu condiţia să persiste
consimţământul ambelor părţi.
§ 2. (1163 § 2) Căsătoria invalidă, datorită unui impediment de drept divin, nu poate fi
însănătoşită valid decât după ce impedimentul a încetat să existe.
Can. 851 - § 1. (= 1162 § 1) Dacă nu mai există consimţământul uneia sau al ambelor părţi,
căsătoria nu poate fi însănătoşită valid în rădăcină, fie că nu a existat de la început
consimţământul, fie că, după ce iniţial a fost dat, a fost revocat ulterior.
§ 2. (= 1162 § 2) Dacă, însă, consimţământul nu a existat într-adevăr de la început, dar apoi a
fost dat, însănătoşirea poate fi acordată de la momentul în care a fost dat consimţământul.
Can. 852 - (cf 1165 § 2) Patriarhul şi Episcopul eparhial pot concede însănătoşirea în
rădăcină pentru fiecare caz în parte, dacă validităţii i se opune defectul formei prescrise de drept
pentru celebrarea căsătoriei, sau vreun impediment pentru care aceştia înşişi pot da dispensă, şi
în cazurile prescrise de drept, dacă au fost îndeplinite condiţiile la care se referă can. 814; în
celelalte cazuri, şi dacă este vorba de impediment de drept divin, care a încetat să mai existe,
însănătoşirea în rădăcină poate fi concesionată numai de către Scaunul Apostolic.
Art. VIII
Despre separarea soţilor
1° Despre desfacerea legăturii
Can. 853 - (cf 1141) Legătura sacramentală a căsătoriei, odată ce căsătoria a fost consumată,
nu poate fi desfăcută de nici o putere omenească şi din nici un motiv, cu excepţia morţii.
Can. 854 - § 1. (1143 § 1) Căsătoria încheiată între doi nebotezaţi se desface prin dreptul
însuşi, prin privilegiul paulin, în favoarea credinţei părţii care a primit botezul, dacă se
celebrează de către aceeaşi parte o nouă căsătorie, cu condiţia ca partea nebotezată să o
părăsească.
§ 2. (1143 § 2) Se consideră că partea nebotezată o părăseşte [pe partea botezată] dacă nu vrea
să coabiteze în mod pacific cu partea botezată fără jignirea Creatorului, exceptând cazul în care
aceasta, după primirea botezului, i-a dat aceleia un motiv just pentru a o părăsi.
Can. 855 - § 1. (= 1144 § 1) Pentru ca partea botezată să celebreze valid o nouă căsătorie,
partea nebotezată trebuie să fie interpelată dacă:
128

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° vrea să primească şi ea botezul;
2° cel puţin vrea să coabiteze în mod pacific cu partea botezată, fără jignirea Creatorului.
§ 2. (= 1144 § 2) Această interpelare va fi făcută după botez [-ul părţii botezate deja]; însă
Ierarhul locului poate permite, pentru un motiv grav, ca interpelarea să fie făcută înainte de
botez, ba chiar poate da dispensă de la interpelare, fie înainte, fie după botez, dacă printr-o
procedură cel puţin sumară şi extrajudiciară rezultă că ea nu se poate face sau că ar fi inutilă.
Can. 856 - § 1. (= 1145 § 1) Interpelarea se face, de regulă, de către autoritatea Ierarhului
locului părţii convertite, care trebuie să acorde celuilalt soţ un interval de timp pentru a răspunde,
dacă a cerut acest lucru, însă admonestându-l că, după trecerea inutilă a acestui interval de timp,
tăcerea sa va fi considerată ca un răspuns negativ.
§ 2. Interpelarea, chiar făcută în privat de însăşi partea convertită, este valabilă, ba mai mult,
este şi licită, dacă forma prescrisă mai sus nu poate fi respectată.
§ 3. În ambele cazuri trebuie să rezulte, în mod legitim, în for extern, interpelarea făcută şi
rezultatul ei.
Can. 857 - (1146) Partea botezată are dreptul de a celebra o nouă căsătorie cu o parte catolică
dacă:
1° cealaltă parte răspunde negativ la interpelare;
2° interpelarea a fost omisă legitim;
3° partea nebotezată, fie că a fost deja interpelată, fie că nu, înainte persista în coabitarea
pacifică dar apoi a părăsit [partea botezată] fără un motiv just; în acest caz, însă, interpelarea
trebuie făcută înainte, conform normei cann. 855 şi 856.
Can. 858 - (= 1147) Ierarhul locului, totuşi, poate îngădui din motive grave ca partea
botezată, care face uz de privilegiul paulin, să celebreze o căsătorie cu o parte necatolică, fie
botezată, fie nebotezată, respectând în plus şi prescrierile canoanelor privind căsătoria mixtă.
Can. 859 - § 1. (1148 § 1) Nebotezatul care are în acelaşi timp mai multe soţii nebotezate,
după ce a primit botezul în Biserica catolică, dacă îi este greu să rămână cu prima dintre ele,
poate să o reţină pe una din ele, demiţându-le pe celelalte; acelaşi lucru este valabil şi pentru
femeia nebotezată care are în acelaşi timp mai mulţi soţi nebotezaţi.
§ 2. În acest caz, căsătoria va fi celebrată în forma prescrisă de drept pentru celebrarea
căsătoriei, respectând şi celelalte prescrise de drept.
§ 3. Ierarhul locului, ţinând cont de condiţia morală, socială, economică a locurilor şi
persoanelor, se va îngriji să fie prevăzute suficient necesităţile celor demişi, după normele
dreptăţii, carităţii şi echităţii.
Can. 860 - (1149) Nebotezatul care, după ce a primit botezul în Biserica catolică, nu poate
restabili coabitarea cu soţul nebotezat, din cauza captivităţii sau a persecuţiei, poate celebra o
altă căsătorie licit, chiar dacă, între timp, cealaltă parte a primit botezul, rămânând neschimbat
can. 853.
Can. 861 - (= 1150) În caz de dubiu, privilegiul credinţei se bucură de favoarea dreptului.
Can. 862 - (= cf 1142) Căsătoria neconsumată poate fi desfăcută pentru un motiv just, de
către Pontiful Roman, la cererea ambelor părţi sau a uneia sau a celeilalte dintre ele, chiar dacă
cealaltă se împotriveşte.
2° Despre separarea cu rămânerea legăturii
Can. 863 - § 1. (= 1152 § 1) Se recomandă cu stăruinţă ca soţul, mişcat de caritate şi
preocupat pentru binele familiei, să nu refuze iertarea partenerului adulter şi să nu rupă
129

415

416

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

consorţiul vieţii conjugale; dacă, însă, nu i-a iertat în mod expres sau tacit vina aceluiaşi, are
dreptul de a desface consorţiul vieţii conjugale, exceptând cazul în care a consimţit la adulter ori
a dat motiv pentru adulter sau şi el însuşi a comis adulter.
§ 2. Este [se numeşte] iertare tacită dacă soţul inocent, după ce a luat cunoştinţă de adulter, cu
voia sa s-a comportat cu celălalt soţ cu afecţiune conjugală; [această iertare] se presupune, însă,
dacă a păstrat pentru şase luni consorţiul vieţii conjugale şi nu a recurs în această problemă la
autoritatea bisericească sau civilă.
§ 3. Dacă soţul inocent desface din proprie iniţiativă consorţiul vieţii conjugale, trebuie ca în
termen de şase luni să înainteze cauza de separare autorităţii competente care, după examinarea
tuturor circumstanţelor să aprecieze dacă soţul inocent poate fi determinat să ierte vina şi să nu
prelungească separarea.
Can. 864 - § 1. (cf 1153 § 1) Dacă unul sau altul dintre soţi face viaţa în comun periculoasă
sau dură pentru soţ sau pentru copii, îi dă celuilalt un motiv legitim de a-l părăsi pe baza unui
decret al Ierarhului locului şi chiar şi a propriei autorităţi dacă există pericol prin întârziere.
§ 2. Celelalte motive pot fi stabilite de dreptul particular al Bisericii sui iuris în funcţie de
obiceiurile popoarelor şi circumstanţele locurilor.
§ 3. (1153 § 2) În toate cazurile, dispărând motivul separării, se va restaura consorţiul vieţii
conjugale, dacă nu cumva se hotărăşte altfel de către autoritatea competentă.
Can. 865 - (= 1154) După ce a avut loc separarea soţilor, se va avea totdeauna grijă, în mod
oportun, de întreţinerea necesară şi de educaţia fiilor.
Can. 866 - (= 1155) În mod lăudabil, soţul inocent îl poate admite din nou pe celălalt soţ la
consorţiul vieţii conjugale; în acest caz el renunţă la dreptul de separare.
CAPITOLUL VIII
DESPRE SACRAMENTALE, DESPRE LOCURILE I DESPRE TIMPURILE SACRE,
DESPRE CULTUL SFINŢILOR, DESPRE VOT
I DESPRE JURĂMÂNT
Art. I
Despre sacramentale
Can. 867 - § 1. (cf 1166) Prin sacramentale, care sunt semne sacre prin care cu o anumită
imitare a sacramentelor, sunt arătate şi obţinute prin înduplecarea Bisericii efecte mai ales
spirituale, oamenii sunt dispuşi pentru a primi efectul principal al sacramentelor şi sunt sfinţite
diferitele împrejurări ale vieţii.
§ 2. Cu privire la sacramentale se vor respecta normele dreptului particular al propriei Biserici
sui iuris.
Art. II
Despre locurile sacre
Can. 868 - (cf 1205) Locurile sacre, care sunt destinate cultului divin, nu pot fi întemeiate
decât cu permisiunea Episcopului eparhial, dacă dreptul comun nu stabileşte în mod expres
altfel.
1° Despre biserici
Can. 869 - (cf 1214 1205) Biserica este un edificiu dedicat în exclusivitate cultului divin prin
consacrare sau binecuvântare.

130

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 870 - (= 1215) Nu se va construi nici un edificiu cu destinaţie de biserică fără
consimţământul expres, dat în scris, de Episcopul eparhial, dacă dreptul comun nu dispune altfel.
Can. 871 - § 1. Vor fi dedicate prin consacrare bisericile catedrale şi, dacă este posibil,
bisericile parohiale, bisericile mănăstirilor şi bisericile anexate casei călugăreşti.
§ 2. (= 1206) Consacrarea este rezervată Episcopului eparhial, care poate conferi facultatea de
a consacra o biserică unui alt Episcop; cu privire la consacrarea sau binecuvântarea bisericii care
a avut loc, se va redacta un document de păstrat în arhiva curiei eparhiale.
Can. 872 - § 1. (cf 1220 § 1) Va fi îndepărtat de biserici tot ceea ce este în dezacord cu
sfinţenia locului.
§ 2. Toţi cei cărora le revine acest lucru, vor avea grijă ca în biserici să fie menţinută acea
curăţenie decentă care se cuvine casei lui Dumnezeu şi vor folosi mijloace de siguranţă pentru a
păstra lucrurile sacre şi preţioase.
Can. 873 - § 1. (1222 § 1) Dacă vreo biserică nu mai poate fi folosită în nici un fel pentru
cultul divin şi nu există posibilitatea restaurării ei, poate fi redusă de Episcopul eparhial la uz
profan, dar nu josnic.
§ 2. Dacă alte cauze grave recomandă ca vreo biserică să nu mai fie folosită pentru cultul
divin, Episcopul eparhial o poate reduce la uz profan nejosnic după ce a consultat consiliul
preoţesc, cu consimţământul celor care revendică în mod legitim drepturi asupra ei, şi cu condiţia
ca acest fapt să nu fie în detrimentul mântuirii sufletelor.
2° Despre cimitire şi despre funeraliile bisericeşti
Can. 874 - § 1. Biserica catolică are dreptul de a poseda propriile cimitire.
§ 2. (1240 §§ 1-2) Unde este posibil, se vor avea cimitire proprii ale Bisericii sau cel puţin
spaţii în cimitirele civile, destinate credincioşilor creştini defuncţi, şi unele şi celelalte
binecuvântate; iar dacă acest lucru nu poate fi obţinut se va binecuvânta mormântul cu ocazia
funeraliilor.
§ 3. (= 1242) Defuncţii nu vor fi înmormântaţi în biserici, obiceiul contrar fiind respins,
exceptând cazul în care este vorba de cei care au fost Patriarhi, Episcopi sau Exarhi.
§ 4. (= 1241 § 1) Parohiile, mănăstirile şi celelalte institute călugăreşti pot avea propriile
cimitire.
Can. 875 - Funeraliile bisericeşti, prin care Biserica obţine pentru defuncţi ajutorul spiritual,
onorează trupurile lor şi totodată aduce celor vii mângâierea speranţei; trebuie să fie acordate
tuturor credincioşilor creştini şi catehumenilor defuncţi, exceptând cazul în care sunt privaţi de
acestea prin drept.
Can. 876 - § 1. (cf 1183 § 3) După judecata prudentă a Ierarhului locului, funeraliile
bisericeşti pot fi acordate necatolicilor botezaţi, exceptând cazul în care rezultă voinţa lor
contrară şi dacă nu se poate avea ministrul propriu.
§ 2. (= 1183 § 2) Copiii pe care părinţii intenţionau să-i boteze şi ceilalţi care în vreun fel erau
consideraţi apropiaţi de Biserică, dar care au decedat înainte de a primi botezul, pot beneficia, de
asemenea, de funeraliile bisericeşti după judecata prudentă a Ierarhului locului.
§ 3. (cf 1176 § 3) Celor care au ales incinerarea cadavrului propriu, dacă nu rezultă că au
făcut aceasta mişcaţi de motive contrare vieţii creştine, li se vor acorda funeraliile bisericeşti,
celebrate astfel încât să nu se ascundă că Biserica pune înaintea incinerării înmormântarea
trupurilor, şi astfel încât să se evite scandalizarea.

131

417

418

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 877 - (cf 1148) Vor fi privaţi de funeraliile bisericeşti, exceptând cazul în care înainte de
moarte au dat oarecare semne de pocăinţă, păcătoşii cărora acestea nu le pot fi acordate fără
scandalizarea publică a credincioşilor creştini.
Can. 878 - § 1. (cf 1181) În celebrarea funeraliilor bisericeşti se va evita orice favorizare a
vreunei persoane.
§ 2. (cf 1181) Rămânând neschimbat can. 1013, se recomandă cu stăruinţă ca Episcopii
eparhiali să introducă, pe cât posibil, practica conform căreia, cu ocazia funeraliilor bisericeşti,
să se primească numai acele ofrande pe care credincioşii creştini le oferă în mod spontan.
Can. 879 - (= 1182) Terminată fiind înmormântarea, se va face adnotarea în registrul
defuncţilor, conform normei dreptului particular.
Art. III
Despre zilele de sărbătoare şi de penitenţă
Can. 880 - § 1. (1242 § 1) Instituirea, transferarea sau suprimarea zilelor de sărbătoare sau de
penitenţă comune tuturor Bisericilor orientale, îi revine numai autorităţii supreme a Bisericii,
rămânând neschimbat § 3.
§ 2. Instituirea, transferarea sau suprimarea zilelor de sărbătoare sau de penitenţă specifice
fiecărei Biserici sui iuris, îi revine şi acelei autorităţi căreia îi revine stabilirea dreptului
particular al Bisericilor, însă ţinând cont cum se cuvine de celelalte Biserici sui iuris şi rămânând
neschimbat can. 40, § 1.
§ 3. (cf 1246 § 1) Zilele de sărbătoare de poruncă comune tuturor Bisericilor orientale sunt, în
afara zilelor de duminică, zilele Naşterii Domnului nostru Isus Hristos, Arătarea Domnului,
Înălţarea la cer, Adormirea Sfintei Maici a lui Dumnezeu Maria şi zilele Sfinţilor Apostoli Petru
şi Pavel, rămânând neschimbat dreptul particular al Bisericii sui iuris aprobat de Scaunul
Apostolic, prin care unele zile de sărbătoare de poruncă sunt suprimate sau transferate pe
duminică.
Can. 881 - § 1. (cf 1247 a) Credincioşii creştini au obligaţia, în zilele de duminică şi de
sărbătoare de poruncă, să participe la Divina Liturghie ori, după prescrierile sau obiceiul legitim
al propriei Biserici sui iuris, la celebrarea laudelor divine.
§ 2. (cf 1248 § 1) Pentru ca credincioşii creştini să-şi poată îndeplini mai uşor această
obligaţie, se stabileşte că timpul util decurge de la vecernia din ajun până la sfârşitul zilei de
duminică sau de sărbătoare de poruncă.
§ 3. Se recomandă cu stăruinţă credincioşilor creştini ca în aceste zile, ba chiar şi mai frecvent
sau în fiecare zi, să primească Divina Euharistie.
§ 4. (cf 1247 b) Credincioşii creştini se vor abţine în aceste zile de la acele opere şi ocupaţii
care împiedică cultul ce revine lui Dumnezeu, bucuria caracteristică zilei Domnului, sau cuvenita
destindere a minţii şi a corpului.
Can. 882 - (cf 1249) În zilele de penitenţă, credincioşii creştini au obligaţia de a respecta
postul sau ajunul în modul stabilit de dreptul particular al propriei Biserici sui iuris.
Can. 883 - § 1. Credincioşii creştini care se găsesc în afara teritoriului propriei Biserici sui
iuris, se pot conforma pe deplin, referitor la zilele de sărbătoare şi de penitenţă, normelor care
sunt în vigoare în locul în care trăiesc.
§ 2. În familiile în care soţii sunt înscrişi în Biserici sui iuris diferite, pentru zilele de
sărbătoare şi de penitenţă este permisă respectarea prescrierilor uneia sau celeilalte Biserici sui
iuris.

132

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. IV
Despre cultul Sfinţilor, al sacrelor icoane sau imagini şi al relicvelor
Can. 884 - (= 1186) Pentru cultivarea sfinţirii poporului lui Dumnezeu, Biserica recomandă
veneraţiei speciale şi filiale a credincioşilor creştini pe Sfânta Maria pururea Fecioară, Mama lui
Dumnezeu, pe care Hristos a constituit-o Mamă a tuturor oamenilor, şi astfel promovează cultul
adevărat şi autentic al celorlalţi Sfinţi, prin exemplul cărora credincioşii creştini sunt edificaţi şi a
căror mijlocire îi susţine.
Can. 885 - (= 1187) Este permisă venerarea prin cult public numai a acelor servitori ai lui
Dumnezeu care prin autoritatea Bisericii sunt înscrişi în rândul Sfinţilor sau al Fericiţilor.
Can. 886 - (cf 1188) Rămâne stabilită practica de a propune în biserici sacrele icoane sau
imagini veneraţiei credincioşilor creştini, în modul şi în ordinea de stabilit prin dreptul particular
al propriei Biserici sui iuris.
Can. 887 - § 1. (cf 1189) Sacrele icoane sau imaginile preţioase, adică distinse prin vechime
sau prin artă, expuse în biserici veneraţiei credincioşilor creştini, nu pot fi transferate într-o altă
biserică sau înstrăinate decât cu consimţământul scris dat de Ierarhul care îşi exercită puterea
asupra aceleiaşi biserici, rămânând neschimbate cann. 1034-1041.
§ 2. (= 1189 b) Sacrele icoane sau imaginile preţioase nu vor fi nici chiar restaurate decât cu
consimţământul scris dat de acelaşi Ierarh care, înainte de a-l acorda, va consulta experţii.
Can. 888 - § 1. (= 1190 § 1) Nu este permisă vinderea sfintelor relicve.
§ 2. (=cf 1190 § 2) Relicvele, icoanele sau imaginile deosebite care sunt onorate în vreo
biserică de o mare veneraţie a poporului, nu pot fi înstrăinate în mod valid în nici un fel, nici
mutate pentru totdeauna într-o altă biserică decât cu consimţământul Scaunului Apostolic sau al
Patriarhului, care nu îl poate da decât cu consimţământul Sinodului permanent, rămânând
neschimbat can. 1037.
§ 3. (cf 1189) Referitor la restaurarea acestor icoane sau imagini, se va respecta can. 887, § 2.
Art. V
Despre vot şi despre jurământ
Can. 889 - § 1. (= 1191) Votul, adică promisiunea deliberată şi liberă făcută lui Dumnezeu
privind un bine posibil şi mai bun, trebuie să fie îndeplinit prin virtutea religiei.
§ 2. Sunt capabili de vot toţi cei care au uzul raţiunii corespunzător, dacă dreptul nu le
interzice.
§ 3. Votul făcut din frică gravă şi în mod injust impus sau prin înşelăciune, este nul prin
dreptul însuşi.
§ 4. (= 1192 § 1) Votul este public dacă este acceptat de un Superior bisericesc legitim, în
numele Bisericii, altfel este privat.
Can. 890 - (1193) Votul, prin el însuşi, nu obligă pe nimeni decât pe cel care l-a făcut.
Can. 891 - (= 1194) Votul încetează prin trecerea timpului fixat pentru îndeplinirea obligaţiei,
prin schimbarea substanţială a materiei promise, prin lipsa condiţiei de care depinde votul sau a
cauzei finale a aceluiaşi, prin dispensă, prin schimbare.
Can. 892 - (= 1195) Cel care are putere asupra materiei votului poate suspenda obligativitatea
votului atâta timp cât îndeplinirea votului îi aduce prejudiciu.

133

419

420

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 893 - § 1. (1196) De voturile private îi poate dispensa, pentru cauze juste, cu condiţia să
nu lezeze drepturile obţinute de alţii:
1° pe proprii supuşi, oricare Ierarh, paroh şi Superior local al unui institut de viaţă consacrată,
care are putere de conducere;
2° pe ceilalţi credincioşi creştini ai propriei Biserici sui iuris, Ierarhul locului, cu condiţia ca
aceştia să trăiască în limitele teritoriului eparhiei; la fel şi parohul locului în limitele teritoriului
propriei parohii;
3° pe cei care trăiesc zi şi noapte în casa unui institut de viaţă consacrată, Superiorul local,
care are putere de conducere, şi Superiorul său major.
§ 2. Această dispensă, sub aceeaşi condiţie, dar numai pentru forul intern, poate fi acordată de
orice confesor.
Can. 894 - (= 1198) Voturile făcute înaintea profesiunii călugăreşti se suspendă atâta timp cât
cel care le-a făcut rămâne în mănăstire, în ordin sau în congregaţie.
Can. 895 - (≠ 1199) Jurământul, adică invocarea Numelui divin ca mărturie a adevărului,
poate fi prestat în faţa Bisericii numai în cazurile stabilite de drept; altfel nu produce nici un efect
canonic.

134

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XVII
DESPRE BOTEZAŢII NECATOLICI CARE VIN LA DEPLINA COMUNIUNE
CU BISERICA CATOLICĂ
Can. 896 - Celor care sunt botezaţi în Bisericile sau Comunităţile bisericeşti necatolice şi care
cer din proprie iniţiativă să vină la comuniunea deplină cu Biserica catolică, fie că este vorba
despre [persoane] singulare, fie de grupuri, nu li se vor impune îndatoriri mai mari decât cele
necesare.
Can. 897 - Credinciosul creştin al vreunei Biserici orientale necatolice va fi primit în Biserica
catolică prin simpla profesiune a credinţei catolice, precedată de pregătirea doctrinară şi
spirituală pentru condiţia fiecăruia.
Can. 898 - § 1. Episcopul oricărei Biserici orientale necatolice poate fi primit în Biserica
catolică, în afară de Pontiful Roman, şi de către Patriarh, cu consimţământul Sinodului
Episcopilor Bisericii patriarhale, sau de către Mitropolitul Bisericii mitropolitane sui iuris, cu
consimţământul Consiliului Ierarhilor.
§ 2. Dreptul de a primi în Biserica catolică pe oricare altul, îi revine Ierarhului locului sau,
dacă aşa prevede dreptul particular, chiar şi Patriarhului.
§ 3. Dreptul de a-i primi individual pe laici în Biserica catolică îi revine şi parohului, dacă
dreptul particular nu interzice.
Can. 899 - Clericul oricărei Biserici orientale necatolice, care vine la deplina comuniune cu
Biserica catolică, poate să-şi exercite propriul ordin sacru conform normelor stabilite de
autoritatea competentă; Episcopul, însă, nu îşi poate exercita valid puterea de conducere decât cu
consensul Pontifului Roman, capul Colegiului Episcopilor.
Can. 900 - § 1. Cel care nu a împlinit încă vârsta de paisprezece ani, nu va fi primit dacă
părinţii se împotrivesc.
§ 2. Dacă din cauza primirii aceluiaşi se prevăd inconveniente grave pentru Biserică sau
pentru el însuşi, primirea se va amâna, exceptând cazul pericolului iminent de moarte.
Can. 901 - Dacă necatolicii, care nu aparţin de o Biserică orientală oarecare, sunt primiţi în
Biserica catolică, se vor aplica normele date mai sus, cu referinţele de rigoare, cu condiţia să fie
botezaţi valid.

135

421

422

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XVIII
DESPRE ECUMENISM, ADICĂ DESPRE PROMOVAREA UNITĂŢII CRE TINILOR
Can. 902 - Deoarece grija realizării unităţii creştinilor îi revine întregii Biserici, toţi
credincioşii creştini, şi mai ales Păstorii Bisericii, trebuie să se roage Domnului pentru această
dorită unitate deplină a Bisericii, şi să se implice participând cu competenţă la opera ecumenică
trezită de darul Spiritului Sfânt.
Can. 903 - Bisericilor orientale catolice le revine sarcina specială de a promova unitatea între
toate Bisericile orientale, în primul rând prin rugăciune, prin exemplul vieţii, prin fidelitatea
călugărească faţă de tradiţiile vechi ale Bisericilor orientale, prin cunoaşterea reciprocă mai
bună, prin colaborarea şi aprecierea fraternă a lucrurilor şi a sufletelor.
Can. 904 - § 1. Iniţiativele mişcării ecumenice vor fi promovate cu sârguinţă în fiecare
Biserică sui iuris prin normele speciale de drept particular, sub conducerea aceleiaşi mişcări de
către Scaunul Apostolic Roman pentru Biserica universală.
§ 2. În vederea acestui scop se va constitui în fiecare Biserică sui iuris o comisie de experţi în
probleme de ecumenism, dacă împrejurările o îndeamnă, împreunându-şi părerile cu Patriarhii şi
Episcopii eparhiali ai celorlalte Biserici sui iuris, care îşi exercită puterea în acelaşi teritoriu.
§ 3. De asemenea va exista un consiliu pentru promovarea mişcării ecumenice pe lângă
Episcopii eparhiali sau pentru fiecare eparhie sau, dacă este cazul, pentru mai multe eparhii; în
eparhiile care nu pot avea, însă, un consiliu propriu va exista cel puţin un credincios creştin
numit de Episcopul eparhial, cu sarcina specială de a promova această mişcare ecumenică.
Can. 905 - În îndeplinirea operei ecumenice, mai ales prin dialogul deschis şi fidel şi prin
iniţiativele comune cu alţi creştini, va fi respectată prudenţa necesară, evitându-se pericolele
falsului pacifism, al indiferentismului, precum şi al excesului de zel.
Can. 906 - Pentru ca credincioşii creştini să cunoască mai clar ceea ce este învăţat şi predat de
către Biserica catolică şi de către celelalte Biserici sau Comunităţi bisericeşti, îşi vor da silinţa
mai ales predicatorii cuvântului lui Dumnezeu, cei care conduc instrumentele de comunicare
socială şi toţi cei care îşi consumă puterile fie ca profesori, fie ca şi conducători în şcolile
catolice, şi mai ales în institutele de studii superioare.
Can. 907 - Conducătorii şcolilor, ai spitalelor şi ai celorlalte institute catolice similare se vor
îngriji ca ceilalţi creştini care le frecventează sau care trăiesc în acestea să poată primi de la
propriii lor miniştri sacramentele şi asistenţa spirituală.
Can. 908 - Este de dorit ca credincioşii creştini catolici, respectând normele comunicării în
cele sacre, să rezolve orice problemă în care pot coopera cu alţi creştini, nu singuri ci împreună,
cum sunt: operele de caritate şi dreptate socială, apărarea demnităţii persoanei umane şi a
drepturilor sale fundamentale, promovarea păcii, comemorarea zilelor patriei şi sărbătorile
naţionale.

136

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XIX
DESPRE PERSOANE
I DESPRE ACTELE JURIDICE
CAPITOLUL I
DESPRE PERSOANE
Art. I
Despre persoanele fizice
Can. 909 - § 1. (= 97 § 1) Persoana care a împlinit optsprezece ani este majoră; sub această
vârstă este minoră.
§ 2. Minorul, înainte de a împlini şapte ani, se numeşte copil şi se consideră că nu este
responsabil de el însuşi; după şapte ani împliniţi, însă, se presupune că are uzul raţiunii.
§ 3. (= 99) Oricăruia îi lipseşte uzul raţiunii, se consideră că nu este responsabil de el însuşi şi
se aseamănă cu copiii.
Can. 910 - § 1. (= 98 § 1) Persoana majoră are deplina exercitare a drepturilor sale.
§ 2. Persoana minoră este supusă, în exerciţiul drepturilor sale, puterii părinţilor sau a
tutorilor, exceptând cazul în care minorii, prin dreptul divin sau canonic, sunt scoşi de sub
puterea lor; în privinţa constituirii tutorilor, se vor respecta prescrierile dreptului civil, exceptând
cazul în care dreptul comun sau dreptul particular al propriei Biserici sui iuris prevede altfel,
rămânând neschimbat şi dreptul Episcopului eparhial, dacă este necesar, să îi constituie el însuşi
pe tutori.
Can. 911 - (cf 100) Se numeşte străină persoana [care se află] într-o eparhie diferită de cea în
care îşi are domiciliul sau cvasi-domiciliul; în schimb, se numeşte nomadă, dacă nu are nici un
domiciliu sau cvasi-domiciliu.
Can. 912 - § 1. (= 102) Domiciliul se dobândeşte prin locuirea [cuiva] în teritoriul unei
oarecare parohii sau măcar a unei eparhii, împreună cu intenţia de a rămâne definitiv, dacă nimic
nu îl cheamă de acolo, sau când în realitate s-a prelungit la cinci ani compleţi.
§ 2. Cvasi-domiciliul se dobândeşte prin locuirea [cuiva] în teritoriul unei oarecare parohii sau
măcar a unei eparhii, împreună cu intenţia de a rămâne cel puţin trei luni, dacă nimic nu îl
cheamă de acolo, sau când în realitate s-a prelungit la trei luni complete.
Can. 913 - (cf 103) Membrii institutelor călugăreşti, precum şi a societăţilor de viaţă comună
după model călugăresc, îşi dobândesc domiciliul în locul în care este situată casa în care sunt
înscrişi; cvasi-domiciliul în locul în care locuirea lor s-a prelungit cel puţin la trei luni.
Can. 914 - (= 104) Soţii vor avea domiciliul sau cvasi-domiciliul comun; dintr-o cauză justă,
însă, pot avea fiecare propriul domiciliu sau cvasi-domiciliu.
Can. 915 - § 1. (= 105 § 1) Minorul are în mod necesar domiciliul sau cvasi-domiciliul celui
sub a cărui putere este supus; după ce a ieşit din vârsta copilăriei, poate să dobândească un cvasidomiciliu propriu, iar dacă este scos legal de sub tutelă, conform dreptului civil, chiar şi un
domiciliu propriu.
§ 2. Oricine este încredinţat în mod legitim tutelei sau îngrijirii altuia, din alt motiv decât
minoritatea, are domiciliul sau cvasi-domiciliul tutorelui sau curatorului.

137

423

424

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 916 - § 1. (cf 107 § 1) Atât prin domiciliu cât şi prin cvasi-domiciliu, fiecăruia îi este
destinat propriul Ierarh al locului şi paroh al Bisericii sui iuris la care va fi înscris, exceptând
cazul în care dreptul comun prevede altfel.
§ 2. Parohul propriu celui care nu are nici domiciliu şi nici cvasi-domiciliu eparhial este
parohul locului unde locuieşte actualmente.
§ 3. Propriul Ierarh şi paroh al nomadului este parohul şi Ierarhul locului Bisericii unde
locuieşte actualmente nomadul.
§ 4. Dacă lipseşte parohul pentru credincioşii creştini ai oricărei Biserici sui iuris, Episcopul
lor eparhial va desemna un paroh al unei alte Biserici sui iuris care să preia grija lor ca paroh
propriu, cu consimţământul Episcopului eparhial al parohului ce urmează să fie desemnat.
§ 5. În locurile în care nu a fost înfiinţat nici măcar un exarhat pentru credincioşii creştini ai
oricărei Biserici sui iuris, va fi considerat ca Ierarh propriu ai aceloraşi credincioşi creştini
Ierarhul locului unei alte Biserici sui iuris, chiar al Bisericii latine, rămânând neschimbat can.
101; însă, dacă sunt mai mulţi, acela trebuie considerat Ierarhul propriu care a fost desemnat de
Scaunul Apostolic sau, dacă este vorba despre credincioşii creştini ai unei oarecare Biserici
patriarhale, de Patriarh cu consensul Scaunului Apostolic.
Can. 917 - (= 106) Domiciliul sau cvasi-domiciliul se pierde prin părăsirea locului cu intenţia
de a nu mai reveni, rămânând neschimbate cann. 913 şi 915.
Can. 918 - (cf 108 § 1) Consangvinitatea se socoteşte pe linii şi grade:
1° în linie dreaptă sunt atâtea grade câte persoane, scăzând pe cel de la care porneşte arborele;
2° în linie colaterală sunt atâtea grade câte persoane în cele două linii, scăzând pe cel de la
care porneşte arborele.
Can. 919 - § 1. (cf 109) Afinitatea se naşte dintr-o căsătorie validă şi subzistă între fiecare
dintre cei doi soţi şi consangvinii celuilalt.
§ 2. În aceeaşi linie şi în acelaşi grad cu care cineva este consangvin al unuia dintre soţi, are
afinitate cu celălalt soţ.
Art. II
Despre persoanele juridice
Can. 920 - (= 113 § 2) În Biserică, pe lângă persoanele fizice, mai există şi persoane juridice
care, fie ca totalitate de persoane, fie ca totalitate de lucruri, sunt în dreptul canonic subiecte ale
drepturilor şi obligaţiilor, care corespund naturii lor.
Can. 921 - § 1. (cf 114 § 1) Persoanele juridice se constituie pentru un scop corespunzător cu
misiunea Bisericii, sau prin însăşi prescrierea dreptului, sau printr-o concesie specială de către
autoritatea competentă, acordată prin decret.
§ 2. Sunt persoane juridice prin dreptul însuşi: Bisericile sui iuris, provinciile, eparhiile,
exarhatele, precum şi alte instituţii despre care este stabilit astfel, în mod expres, prin dreptul
comun.
§ 3. Autoritatea competentă nu va acorda personalitate juridică decât acelor totalităţi de
persoane sau de lucruri care urmăresc un scop specific util şi care au toate mijloacele necesare
care se prevăd a fi suficiente pentru a putea ajunge la scopul propus.
Can. 922 - § 1. (cf 117) Oricare persoană juridică, înfiinţată prin concesie specială de către
autoritatea bisericească competentă, trebuie să aibă propriile statute, aprobate de aceeaşi
autoritate, care are competenţa de a înfiinţa aceeaşi persoană juridică.
§ 2. Rămânând neschimbat dreptul comun, în statute, pentru a putea fi aprobate, vor fi
prevăzute cu precizie următoarele:
138

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° scopul specific persoanei juridice;
2° natura persoanei juridice;
3° cui îi revine conducerea persoanei juridice şi în ce fel va fi exercitată;
4° cine reprezintă persoana juridică în forul bisericesc şi civil;
5° cui îi revine să dispună de bunurile persoanei juridice şi cine este executorul în cazul
desfiinţării persoanei juridice, a despărţirii în mai multe persoane juridice sau a unirii cu alte
persoane juridice, respectând întotdeauna voinţa donatorilor şi, de asemenea, drepturile câştigate.
§ 3. Înainte ca statutele să fie aprobate, persoana juridică nu poate acţiona valid.
Can. 923 - (cf 115 § 2) O totalitate de persoane nu poate fi constituită ca persoană juridică
dacă nu este compusă din cel puţin trei persoane fizice.
Can. 924 - (≠ 119) În privinţa actelor colegiale, dacă în drept nu este stabilit în mod expres
altfel:
1° au putere de drept cele care, fiind prezenţi majoritatea celor care trebuie convocaţi, a plăcut
părţii în majoritate absolută din cei ce sunt prezenţi; dacă, însă, voturile sunt egale, preşedintele
rezolvă paritatea prin votul său;
2° dacă, însă, sunt atinse drepturile câştigate de fiecare, li se cere fiecăruia consimţământul;
3° în privinţa alegerilor se va respecta can. 956.
Can. 925 - (= 120 § 2) Dacă supravieţuieşte un singur membru al unei persoane juridice şi
dacă, conform statutelor, aceasta nu a încetat să existe, exercitarea tuturor drepturilor acelei
persoane juridice îi revin acelui membru.
Can. 926 - § 1. Dacă nu este prevăzut altfel de drept, bunurile şi drepturile persoanei juridice
lipsită de membri trebuie păstrate, administrate sau exercitate prin grija acelei autorităţi care în
caz de desfiinţare are competenţa să dispună de ele; această autoritate trebuie să prevadă,
conform normei dreptului, îndeplinirea fidelă a îndatoririlor care grevează aceste bunuri, precum
şi să se îngrijească ca voinţa fondatorilor sau a donatorilor să fie îndeplinită întocmai.
§ 2. Înscrierea membrilor acestei persoane juridice poate fi făcută, cu respectarea normelor de
drept, şi, după caz, trebuie făcută de acea autoritate căreia îi revine grija imediată a aceleiaşi
persoane; la fel se procedează şi dacă membrii care rămân sunt incapabili, prin drept, să
îndeplinească înscrierea.
§ 3. Numirea administratorilor unei totalităţi de lucruri, dacă nu se poate face, conform
normei dreptului, se încredinţează autorităţii imediat superioare; aceleiaşi autorităţi îi incumbă
îndatorirea administrării, conform normei § 1, până când va fi numit un administrator potrivit.
Can. 927 - § 1. (cf 120 § 1) Persoana juridică, prin natura sa, este permanentă; totuşi, aceasta
se desfiinţează dacă este suprimată de autoritatea competentă sau dacă, în fapt, nu mai există de
o sută de ani.
§ 2. Persoana juridică nu poate fi suprimată decât din motive grave, după ce au fost consultaţi
conducătorii ei şi respectând cele prescrise în statute în cazul suprimării.
Can. 928 - Rămânând neschimbate cazurile prevăzute expres în dreptul comun:
1° Patriarhul are dreptul de a suprima, după consultarea Sinodului permanent, persoanele
juridice înfiinţate sau aprobate de el însuşi; cu consimţământul Sinodului Episcopilor Bisericii
patriarhale, însă, Patriarhul poate suprima orice persoană juridică, exceptând celor care au fost
înfiinţate sau aprobate de către Scaunul Apostolic;
2° Episcopul eparhial are dreptul de a suprima, după consultarea colegiului consultorilor
eparhiali, acele persoane juridice pe care le-a înfiinţat el însuşi, exceptând cazul în care au fost
aprobate de o autoritate superioară;

139

425

426

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3° în celelalte cazuri, cel care a înfiinţat persoanele juridice nu le poate suprima valid dacă nu
are şi consimţământul autorităţilor superioare.
Can. 929 - (cf 122 1°) Dacă teritoriul unei persoane juridice este astfel împărţit încât fie o
parte a acestuia este unită unei alte persoane juridice, fie că partea dezmembrată este înfiinţată ca
persoană juridică, trebuie împărţite cu folos şi echitate, şi bunurile comune care au fost destinate
spre beneficiul întregului teritoriu, iar datoriile contractate pentru întreg teritoriul, de către
autoritatea căreia îi revine efectuarea împărţirii, fiind stabilite toate obligaţiile şi fiecare în parte,
şi, de asemenea, fiind stabilită voinţa fondatorilor sau a donatorilor pioşi, drepturile câştigate şi
statutele prin care este condusă persoana juridică.
Can. 930 - (cf 123) După desfiinţarea persoanei juridice, bunurile sale trec la persoana
juridică imediat superioară, rămânând întotdeauna stabilite dorinţele fondatorilor sau a
donatorilor, a drepturilor câştigate şi a statutelor prin care era condusă persoana juridică
desfiinţată.
CAPITOLUL II
DESPRE ACTELE JURIDICE
Can. 931 - § 1. (cf 124 § 1) Pentru validitatea unui act juridic se cere ca acesta să fie făcut de
o persoană aptă şi competentă, şi, în plus, să fie făcut împreună cu cele ce constituie în mod
esenţial actul însuşi, precum şi cu formalităţile şi cerinţele impuse de drept pentru validitatea
actului.
§ 2. Actul juridic, făcut conform normei dreptului, în privinţa elementelor exterioare, se
presupune valid.
Can. 932 - § 1. (= 125 § 1) Actul juridic, făcut sub influenţa unei violenţe exercitate din
exterior asupra unei persoane, faţă de care aceasta nu a putut nicidecum să reziste, este
considerat nul.
§ 2. Actul juridic, făcut sub influenţa unei alte violenţe sau a unei frici grave şi provocate în
mod injust, sau prin înşelăciune, este valid dacă nu este prevăzut altfel de drept; poate fi, însă,
anulat de către judecător prin sentinţă, fie la cererea părţii vătămate sau a succesorilor ei în drept,
fie din oficiu.
Can. 933 - (= 126) Actul juridic, făcut din ignoranţă sau din eroare, care priveşte ceea ce
constituie substanţa sa, sau care recade unei condiţii sine qua non, este nul; altfel este valid,
exceptând cazul în care este prevăzut altfel de drept; însă, actul juridic făcut din ignoranţă sau
eroare poate da loc unei acţiuni de anulare, conform normei dreptului.
Can. 934 - § 1. (cf 127 § 1) Dacă în lege este stabilit că, pentru a efectua un act juridic,
autoritatea are nevoie de consimţământul sau de sfatul unui grup de persoane, grupul trebuie
convocat conform normei can. 948, exceptând cazul în care dreptul particular prevede altfel
pentru cazurile prevăzute de acelaşi drept în care este vorba doar de a cere sfatul; însă, pentru ca
actul juridic să aibă valoare, se cere să se obţină consimţământul părţii în majoritate absolută a
celor ce sunt prezenţi sau să se ceară sfatul tuturor, rămânând neschimbat § 2, n. 3.
§ 2. Dacă este stabilit de drept că pentru a face un act juridic autoritatea are nevoie de
consimţământul sau sfatul individual al unor persoane:
1° dacă se cere consimţământul, este invalid actul juridic al autorităţii ce nu a cerut
consimţământul acelor persoane, sau care a acţionat contra [votului] lor sau a votului vreunuia;
2° dacă se cere sfatul, este invalid actul juridic al autorităţilor care nu a consultat aceleaşi
persoane;
140

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3° autoritatea, deşi nu are nici o obligaţie să primească sfatul acestora, chiar dacă este în
concordanţă, totuşi, fără un motiv prevalent, apreciat după judecata sa, nu va părăsi sfatul lor,
mai ales dacă este în concordanţă.
§ 3. Celor care li se cere consimţământul sau sfatul, autoritatea care are nevoie de
consimţământ sau de sfat trebuie să ofere informaţiile necesare şi să apere în orice fel libera lor
manifestare de gândire.
§ 4. Toţi cei al căror consimţământ sau sfat este cerut, sunt obligaţi să-şi exprime în mod
sincer părerile lor şi să păstreze secretul; această obligaţie poate fi chiar urgentată de către
autoritate.
Can. 935 - (= 128) Oricine pricinuieşte altuia ilegitim daune, chiar prin orice act făcut prin
înşelăciune sau culpă, este obligat să repare dauna cauzată.

141

427

428

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XX
DESPRE FUNCŢII
Can. 936 - § 1. (= 145 § 1) În Biserică, funcţia este orice sarcină, constituită în mod stabil de
Domnul însuşi sau de autoritatea competentă, ce trebuie exercitată în vederea unui scop spiritual.
§ 2. Drepturile şi obligaţiile proprii fiecărei funcţii sunt determinate de acel drept prin care
este constituită funcţia, sau de decretul autorităţii competente.
§ 3. (= 148) Autoritatea care are dreptul de a constitui o funcţie are şi dreptul de a o schimba,
suprima şi de a prevedea la prevederea sa canonică, exceptând cazul în care se prevede altfel de
drept, în mod expres, sau dacă nu rezultă din natura lucrului.
Can. 937 - § 1. (= 148) Cel care înfiinţează o funcţie trebuie să se îngrijească să fie la
dispoziţie mijloacele necesare pentru îndeplinirea aceleiaşi şi să fie prevăzută celor care o
exercită o remuneraţie justă.
§ 2. În dreptul particular al fiecărei Biserici sui iuris va fi determinat mai detaliat modul în
care aceste prescripţii îşi îndeplinesc efectele, exceptând cazul în care, pentru vreuna din acestea,
s-a stabilit deja în dreptul comun.
CAPITOLUL I
DESPRE PREVEDEREA CANONICĂ A FUNCŢIILOR
Can. 938 - (= 146) O funcţie nu poate fi obţinută valid fără prevederea canonică.
Can. 939 - (cf 147) Prevederea canonică a funcţiei se face:
1° prin conferirea liberă făcută de către autoritatea competentă;
2° dacă a fost precedată de o alegere, prin confirmarea aceleiaşi sau, dacă alegerea nu are
nevoie de confirmare, prin acceptarea celui care a fost ales;
3° dacă a fost precedată de o cerere, prin admiterea ei.
Can. 940 - § 1. (cf 149 § 1) Pentru ca cineva să fie promovat într-o funcţie, trebuie să fie apt,
adică să fie înzestrat cu acele calităţi pe care dreptul le cere.
§ 2. Ori de câte ori cel căruia i s-a prevăzut [o funcţie] este lipsit de calităţile cerute,
recunoaşterea este nulă numai dacă este prevăzut astfel în drept; altfel, este validă, însă poate fi
anulată prin decretul autorităţii competente, respectând echitatea.
Can. 941 - Prevederea canonică, căreia dreptul nu i-a stabilit un termen, nu va fi niciodată
amânată mai mult de şase luni utile, socotite din momentul primirii înştiinţării privitoare la
vacanţa funcţiei.
Can. 942 - (cf 152) Nimănui nu i se va conferi două sau mai multe funcţii care nu pot fi
îndeplinite deodată în mod corespunzător de una şi aceeaşi persoană, exceptând cazul în care
există o adevărată necesitate.
Can. 943 - § 1. (= 153 § 1) Prevederea unei funcţii, care nu este vacantă prin drept, este nulă
prin dreptul însuşi şi nu poate fi validată printr-o vacanţă succesivă a funcţiei.
§ 2. Dacă, însă, este vorba de o funcţie care este conferită de drept pentru timp determinat,
prevederea canonică se poate face în şase luni înainte de trecerea acestui timp, şi are efect din
ziua vacanţei funcţiei.
§ 3. Promisiunea unei funcţii oarecare, de oricine ar fi făcută, nu are nici un efect canonic.

142

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 944 - (= 154) Funcţia vacantă de drept, care întâmplător este posedată ilegitim de
cineva, poate fi conferită, dacă s-a declarat, conform normei dreptului, că acea posesiune nu este
canonică şi se va menţiona despre această declaraţie în scrisoarea de conferire.
Can. 945 - (= 155) Cel ce conferă o funcţie, suplinind pe altul neglijent sau împiedicat, nu
dobândeşte nici o putere asupra persoanei căreia i s-a acordat funcţia, ci condiţia juridică a
acesteia este aceeaşi ca şi cum prevederea canonică s-ar fi făcut conform normei obişnuite de
drept.
Can. 946 - (cf 149 § 3) Prevederea unei funcţii, făcută din frică gravă injust provocată, prin
înşelătorie, prin eroare substanţială sau prin simonie, este nulă prin dreptul însuşi.
Art. I
Despre alegeri
Can. 947 - § 1. (165) Dacă un grup oarecare are dreptul de a alege pentru o funcţie, dacă nu
este dispus altfel de drept, aceasta [alegerea] nu poate fi niciodată amânată mai mult de un
trimestru util, socotit de la primirea ştirii vacanţei funcţiei; după trecerea inutilă a acestui termen,
autoritatea competentă, care are dreptul de a confirma alegerea, sau care are dreptul de a
prevedea succesiv, va atribui în mod liber funcţia vacantă.
§ 2. Autoritatea competentă poate prevedea în mod liber la funcţia vacantă chiar dacă grupul
şi-a pierdut într-un alt fel dreptul de a alege.
Can. 948 - § 1. (= 166) Rămânând neschimbat dreptul particular, preşedintele grupului îi va
convoca pe alegători la locul şi în timpul convenabil pentru aceştia; convocarea, dacă trebuie să
fie personală, are valoare dacă este făcută ori la locul domiciliului sau cvasi-domiciliului, ori la
locul în care locuieşte.
§ 2. Dacă vreunul dintre cei ce trebuie convocaţi a fost neglijat şi de aceea este absent,
alegerea este validă, însă la cererea acestuia, după ce s-a dovedit omisiunea şi absenţa, alegerea
trebuie anulată de către autoritatea competentă chiar după confirmare, dacă se constată, conform
normei dreptului, că recursul a fost înaintat cel puţin în decurs de trei zile de la primirea ştirii
alegerii.
§ 3. Dacă, însă, au fost neglijaţi mai mult de o treime din alegători, alegerea este nulă prin
dreptul însuşi, exceptând cazul în care toţi cei neglijaţi au intervenit în mod real la alegere.
Can. 949 - § 1. (= 167) Odată făcută convocarea canonică, dreptul de vot aparţine celor ce
sunt prezenţi în locul şi ziua stabilită în convocare, fiind exclus dreptul de a vota în mod valid
prin scrisoare sau procurator, exceptând cazul în care dreptul prevede altfel.
§ 2. Dacă unul dintre alegători este prezent în casa în care se ţine alegerea, dar nu poate
participa la alegere din cauza stării sănătăţii sale şubrede, îi va fi cerut de către cercetători votul
său scris.
Can. 950 - (= 168) Chiar dacă cineva are dreptul să voteze în numele său propriu, în baza mai
multor titluri, el nu poate da decât unul singur.
Can. 951 - (cf 169) Nici un străin grupului nu poate fi admis la vot; altfel alegerea este nulă
prin dreptul însuşi.
Can. 952 - (= 170) Dacă libertatea de alegere a fost împiedicată în orice fel, alegerea este nulă
prin dreptul însuşi.
Can. 953 - § 1. (= 171) Este inabil să voteze:
143

429

430

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° cel incapabil de act uman;
2° cel lipsit de voce activă;
3° cel care a abandonat în mod public credinţa catolică sau a părăsit în mod public
comuniunea cu Biserica catolică.
§ 2. Dacă vreunul din aceştia de mai sus este admis, votul său este nul, însă alegerea este
validă, exceptând cazul în care, scăzând acest vot, cel ales nu a întrunit numărul cerut de voturi.
Can. 954 - § 1. (cf 152) Votul este nul dacă nu este:
1° liber, şi de aceea este nul votul dacă alegătorul a fost constrâns prin frică gravă sau
înşelăciune, direct sau indirect, să aleagă o anumită persoană sau mai multe persoane separate;
2° secret, sigur, absolut, determinant; orice obicei contrar este respins.
§ 2. Condiţiile, cu privire la vot, puse înaintea alegerii, se consideră nepuse.
Can. 955 - § 1. (= 173) Înainte de începerea votării, se va desemna din sânul grupului cel
puţin doi cercetători.
§ 2. Cercetătorii adună voturile şi în faţa preşedintelui alegerii examinează dacă numărul
biletelor corespunde cu numărul alegătorilor, purced la însuşi scrutinul voturilor şi dezvăluie câte
voturi a primit fiecare.
§ 3. Dacă numărul voturilor nu este egal cu numărul alegătorilor, alegerea este nulă.
§ 4. Imediat terminat fiecare scrutin, sau după sesiune, dacă în aceeaşi sesiune au fost mai
multe scrutine, buletinele vor fi distruse.
§ 5. Toate acţiunile alegerii vor fi descrise cu grijă de către cel care îndeplineşte funcţia de
actuar şi, după ce au fost citite în faţa tuturor alegătorilor, vor fi semnate cel puţin de către
acelaşi actuar, de către preşedinte şi de către cercetători şi vor fi păstrate în arhiva adunării.
Can. 956 - § 1. (= 119 1°) În alegeri, dacă dreptul comun nu dispune altfel, are putere de lege
ceea ce a plăcut părţii în majoritate absolută a celor prezenţi, dacă este prezentă partea majoritară
a celor care trebuie să fie convocaţi, sau, după două scrutine fără rezultat, părţii în majoritate
relativă, în cel de-al treilea scrutin; însă, dacă după cel de-al treilea scrutin rezultă paritate de
voturi, se consideră ales cel mai în vârstă, exceptând cazul în care alegerea este numai între
clerici sau călugări, cazuri în care se consideră ales cel mai vechi în hirotonire sau, între călugări,
cel mai vechi în prima profesiune.
§ 2. Preşedintele alegerii este cel care îl va proclama pe cel ales.
Can. 957 - § 1. (cf 177 § 1) Alegerea va fi intimată imediat celui ales, în scris sau prin alt
mod legitim.
§ 2. Cel ales trebuie, în decurs de opt zile utile socotite de la primirea intimării, să facă
cunoscut preşedintelui grupului dacă acceptă sau nu alegerea; altfel alegerea nu are efect.
§ 3. Dacă cel ales nu acceptă, îşi pierde orice drept născut din alegere, iar alegerea nu este
validată de o acceptare succesivă; acesta, însă, poate fi ales din nou; grupul trebuie să purceadă
la o nouă alegere, în decurs de o lună, socotită de la luarea la cunoştinţă a ştirii alegerii refuzate.
Can. 958 - (cf 178) Cel ales, prin acceptarea alegerii, dacă nu are nevoie de confirmare,
dobândeşte imediat funcţia cu drept deplin, exceptând cazul în care dreptul prevede altfel; altfel
nu dobândeşte decât dreptul de a pretinde confirmarea alegerii.
Can. 959 - § 1. (= 179 § 1) Cel ales, dacă alegerea are nevoie de confirmare, trebuie, în nu
mai mult de opt zile socotite de la ziua acceptării alegerii, să ceară personal sau prin altcineva
confirmarea de la autoritatea competentă; altfel, este lipsit de orice drept rezultat din alegere,
exceptând cazul în care dovedeşte că a fost reţinut de un impediment just de la cererea
confirmării.

144

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 179 § 4) Înainte de primirea confirmării, celui ales nu îi este permis să se amestece în
administrarea funcţiei, iar actele făcute eventual de către acesta, sunt nule.
Can. 960 - § 1. (cf 179 § 2) Autorităţii competente, dacă îl socoteşte potrivit pe cel ales şi
alegerea a fost făcută conform normei dreptului, nu îi este permisă negarea confirmării.
§ 2. După primirea confirmării, cel ales obţine funcţia cu drept deplin, exceptând cazul în care
dreptul prevede altfel.
Art. II
Despre cerere
Can. 961 - (cf 180 § 1) Alegătorii, dacă alegerii celui pe care îl consideră mai potrivit şi pe
care îl preferă i se opune un impediment canonic pentru care se poate obţine dispensă, o pot cere
prin votul lor autorităţii competente, dacă dreptul nu prevede altfel.
Can. 962 - (181 § 1) Pentru ca o cerere să aibă putere, se cer cel puţin două treimi din voturi;
altfel se va purcede la alegere, ca şi cum nu s-ar fi făcut nimic.
Can. 963 - § 1. (= 182) Grupul trebuie să trimită cât mai repede, nu mai târziu de opt zile,
cererea către autoritatea competentă, căreia îi revine confirmarea alegerii; dacă această autoritate
nu are puterea de a dispensa de la impediment şi vrea să admită cererea, trebuie să obţină
dispensa de la autoritatea competentă; dacă nu se cere confirmarea, cererea trebuie trimisă
autorităţii competente pentru a acorda dispensa.
§ 2. Dacă cererea nu a fost trimisă în timpul prescris, ea este nulă prin dreptul însuşi, iar
grupul îşi pierde pentru acea dată dreptul de a alege, exceptând cazul în care se dovedeşte că a
fost împiedicat de un motiv just să trimită cererea.
§ 3. Cel pentru care s-a făcut cererea nu dobândeşte nici un drept prin cerere; autoritatea
competentă nu este obligată să o admită.
§ 4. Alegătorii nu pot revoca cererea trimisă autorităţii competente.
Can. 964 - § 1. (= 183) Dacă cererea nu este admisă de autoritatea competentă, dreptul de
alegere îi revine grupului.
§ 2. Admiterea cererii va fi intimată imediat celui pentru care s-a făcut cererea şi se va
respecta can. 957, §§ 2 şi 3.
§ 3. Cel care acceptă cererea admisă obţine imediat funcţia cu drept deplin.
CAPITOLUL II
DESPRE PIERDEREA FUNCŢIEI
Can. 965 - § 1. (= 184) O funcţie se pierde, pe lângă celelalte cazuri prevăzute de drept, prin
trecerea timpului determinat, prin împlinirea vârstei definite de drept, prin renunţare, prin
transfer, prin îndepărtare şi prin privare.
§ 2. Încetat în orice fel dreptul autorităţii de la care a fost conferită, funcţia nu se pierde,
exceptând cazul în care dreptul prevede altfel.
§ 3. Prin trecerea timpului determinat sau prin împlinirea vârstei definite de drept, pierderea
funcţiei are efect doar din momentul în care a fost intimată în scris de către autoritatea
competentă.
§ 4. (= 185) Celui care îşi pierde funcţia prin împlinirea vârstei definite de drept, sau prin
renunţare, i se poate conferi titlul de emerit.
Can. 966 - (= 184 § 3) Pierderea unei funcţii, urmată de efect, va fi notificată cât mai repede
tuturor celor competenţi care au un drept oarecare în prevederea canonică a funcţiei.
145

431

432

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. I
Despre renunţare
Can. 967 - (= 187) Cel care este responsabil de sine, poate renunţa la funcţie dintr-o cauză
justă.
Can. 968 - (= 188) Renunţarea făcută din frică gravă şi injust provocată, prin înşelăciune, prin
eroare substanţială sau prin simonie, este nulă prin dreptul însuşi.
Can. 969 - (cf 189) Renunţarea, pentru ca să aibă valoare, trebuie făcută în scris sau în
prezenţa a doi martori, către autoritatea care are competenţa prevederii canonice a funcţiei despre
care este vorba; dacă nu are nevoie de acceptare, are efect imediat.
Can. 970 - § 1. (cf 189 § 3) Renunţarea, care are nevoie de acceptare, are efect după ce
acceptarea renunţării a fost intimată celui care a renunţat; dacă, însă, în decurs de trei luni nu a
fost intimată celui care a renunţat acceptarea renunţării, renunţarea este lipsită de orice valoare.
§ 2. Renunţarea poate fi revocată de cel care renunţă numai înainte ca acceptarea să fi fost
intimată.
§ 3. Autoritatea nu va accepta renunţarea care nu este întemeiată pe o cauză justă şi
proporţională.
Can. 971 - Cel care a renunţat la funcţie poate obţine aceeaşi funcţie pentru alt titlu.
Art. II
Despre transfer
Can. 972 - § 1. (= 190) Transferul poate fi făcut doar de cel care are dreptul de a prevedea la
funcţia care se pierde şi totodată la funcţia care se conferă.
§ 2. Dacă transferul se face împotriva voinţei celui care deţine funcţia, se cere o cauză gravă şi
se va respecta procedura prescrisă de drept, rămânând neschimbate normele referitoare la
membrii unui institut călugăresc sau ai unei societăţi de viaţă comună după model călugăresc, şi
rămânând neschimbat totdeauna dreptul de a expune motive contrare.
§ 3. Transferul, pentru a produce efect, trebuie să fie intimat în scris.
Can. 973 - § 1. (= 191 § 1) În caz de transfer, funcţia precedentă devine vacantă prin luarea în
posesiune canonică a unei alte funcţii, exceptând cazul în care este dispus altfel de drept, sau este
prescris [altfel] de către autoritatea competentă.
§ 2. (= 191 § 2) Cel care a fost transferat primeşte remuneraţia legată de funcţia precedentă,
până când obţine posesiunea canonică a alteia.
Art. III
Despre îndepărtare
Can. 974 - § 1. (= 192) Oricine este înlăturat dintr-o funcţie, fie prin decretul autorităţii
competente emis în mod legitim, rămânând totuşi stabilite drepturile câştigate eventual prin
contract, sau prin dreptul însuşi, conform normei can. 976.
§ 2. (= 193 § 4) Decretul de îndepărtare, pentru a produce efect, va fi intimat în scris.
Can. 975 - § 1. (= 193 §§ 1-2) Exceptând cazul în care dreptul prevede altfel, cineva nu poate
fi înlăturat din funcţia care i se acordă pe timp nedeterminat decât dintr-o cauză gravă şi
respectând procedura prescrisă de drept; acelaşi lucru este valabil şi pentru ca cel căruia i s-a
conferit o funcţie, pe timp determinat, să poată fi înlăturat înainte de trecerea timpului.
§ 2. (cf 193 § 3) Dintr-o funcţie care, conform prescrierilor dreptului, se conferă cuiva după
prudenta discreţie a autorităţii competente, acesta poate fi înlăturat pentru o cauză justă de
evaluat după judecata aceleiaşi autorităţi, respectând echitatea.
146

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 976 - § 1. (= 194) Este înlăturat din funcţie prin dreptul însuşi:
1° cel care a pierdut starea clericală;
2° cel care a abandonat în mod public credinţa catolică sau a părăsit în mod public
comuniunea cu Biserica catolică;
3° clericul care a încercat [să celebreze] căsătoria, chiar şi numai civilă.
§ 2. Îndepărtarea, de care este vorba la § 1, nn. 2 şi 3, poate fi urgentată numai dacă constă din
declaraţia aceleiaşi autorităţi competente.
Can. 977 - (= 195) Dacă cineva, nu prin dreptul însuşi, ci prin decretul autorităţii competente,
este înlăturat dintr-o funcţie care îi asigură întreţinerea, aceeaşi autoritate se va îngriji să asigure
întreţinerea pe o perioadă de timp corespunzătoare, dacă nu s-a prevăzut altfel.
Art. IV
Despre privare
Can. 978 - (cf 196 § 1) Privarea de o funcţie nu poate fi aplicată decât ca pedeapsă a unui
delict.

147

433

434

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXI
DESPRE PUTEREA DE CONDUCERE
Can. 979 - § 1. (= 129) Sunt capabili de puterea de conducere, care există în Biserică prin
instituire divină, cei care, conform normei dreptului, sunt constituiţi în hirotonirile sacre.
§ 2. În exercitarea puterii de conducere ceilalţi credincioşi creştini pot coopera, conform
normei dreptului.
Can. 980 - § 1. (cf 130) Puterea de conducere este alta în forul extern, alta în forul intern, fie
că este sacramentală, fie că nu este sacramentală.
§ 2. Dacă puterea de conducere se exercită numai pentru forul intern, efectele pe care
exercitarea sa le generează pentru forul extern nu sunt recunoscute în acest for decât ori de câte
ori este stabilită de drept, pentru cazuri determinate.
Can. 981 - § 1. (= 131) Puterea de conducere ordinară este cea care este ataşată prin dreptul
însuşi la o funcţie; este delegată cea care este concesionată persoanei însăşi, dar nu prin
intermediul unei funcţii.
§ 2. Puterea de conducere ordinară poate fi ori proprie, ori vicarială.
Can. 982 - § 1. (= 132) Facultăţile obişnuite sunt reglementate de prescrierile privitoare la
puterea delegată.
§ 2. O facultate obişnuită concesionată, însă, unui Ierarh, exceptând cazul în care se prevede
altfel în concesie sau dacă a fost ales pentru sârguinţa personală, nu se perimează odată cu
încetarea dreptului Ierarhului căruia i-a fost concesionată, ci trece la oricare Ierarh care îi
urmează în conducere.
Can. 983 - § 1. (= 131 § 3) Cel care afirmă că este delegat, îi incumbă îndatorirea de a proba
delegaţia.
§ 2. (= 133 § 1) Delegatul care depăşeşte limitele mandatului său, fie în ceea ce privesc
lucrurile, fie în ce privesc persoanele, acţionează în mod nul.
§ 3. (= 133 § 2) Nu se va considera că îşi depăşeşte limitele mandatului său, delegatul care
îndeplineşte cele pentru care a fost delegat în alt fel decât cel determinat în mandat, exceptând
cazul în care modalitatea este prescrisă pentru validitate de însuşi cel care a delegat.
Can. 984 - § 1. (cf 134 § 1) Sunt Ierarhi, în afară de Pontiful Roman, în primul rând
Patriarhul, Arhiepiscopul major, Mitropolitul care prezidează Biserica mitropolitană sui iuris, şi
Episcopul eparhial, precum şi cei care îi înlocuiesc interimar la conducere, conform normei
dreptului.
§ 2. Sunt Ierarhi ai locului, în afară de Pontiful Roman, Episcopul eparhial, Exarhul,
Administratorul apostolic şi, de asemenea, cei care, dacă lipsesc cei amintiţi mai sus, îi
înlocuiesc interimar la conducere, precum şi Protosincelul şi Sincelul; însă, Patriarhul,
Arhiepiscopul major, Mitropolitul care prezidează Biserica mitropolitană sui iuris, precum şi cei
care îi înlocuiesc interimar la conducere, conform normei dreptului, sunt Ierarhii locului numai
pentru eparhia pe care o conduc, rămânând neschimbat can. 101.
§ 3. Superiorii majori din institutele de viaţă consacrată, care sunt înzestraţi cu puterea de
conducere ordinară, sunt Ierarhi, de asemenea, însă nu ai locului.
Can. 985 - § 1. (= 135) Puterea de conducere se împarte în: legislativă, executivă şi
judecătorească.
§ 2. Puterea legislativă va fi exercitată în modul prescris de drept şi care, în Biserică, o are
legislatorul sub autoritatea supremă a Bisericii, nu poate fi delegată valid, exceptând cazul în
148

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

care este prevăzut altfel de dreptul comun; legislatorul inferior nu poate emite valid o lege
contrară dreptului superior.
§ 3. Puterea judecătorească, pe care o au judecătorii sau colegiile judecătoreşti, va fi
exercitată în modul prescris de drept şi nu poate fi delegată valid decât pentru a întocmi actele
pregătitoare vreunui decret sau sentinţă.
Can. 986 - (= 136) Puterea executivă poate fi exercitată de cineva, chiar dacă stă în afara
teritoriului, faţă de supuşii săi, chiar dacă sunt absenţi din teritoriu, exceptând cazul în care este
prevăzut altfel de dreptul comun sau rezultă altfel din natura lucrurilor; [poate fi exercitată
puterea executivă însă] faţă de străinii care îşi duc în prezent traiul în teritoriu, dacă este vorba
despre acordarea de favoruri sau despre trimiterea spre executare, fie a dreptului comun, fie a
dreptului particular la care sunt obligaţi ei înşişi, conform normei can. 1491, § 3.
Can. 987 - (= 134 § 3) Ceea ce, prin dreptul comun şi prin dreptul particular al Bisericii sui
iuris, se atribuie nominal Episcopului eparhial în domeniul puterii executive de conducere, se
înţeleg că i se cuvin numai Episcopului eparhial sau Exarhului, excluşi fiind Protosincelul şi
Sincelii, exceptând cazul în care au mandat special.
Can. 988 - § 1. (= 137) Puterea executivă ordinară poate fi delegată fie pentru un act, fie
pentru totalitatea cazurilor, exceptând cazul în care dreptul prevede expres altfel.
§ 2. Puterea executivă delegată de Scaunul Apostolic sau de Patriarh poate fi subdelegată fie
pentru un act, fie pentru totalitatea cazurilor, exceptând cazul în care cel delegat a fost ales
pentru sârguinţa personală, sau dacă subdelegarea este interzisă în mod expres.
§ 3. Puterea executivă, delegată de o altă autoritate ce are putere ordinară, dacă este delegată
pentru totalitatea cazurilor, poate fi subdelegată numai pentru cazuri singulare; dacă, însă, a fost
delegată pentru un act sau pentru acte determinate, nu poate fi subdelegată valid decât prin
concesia expresă a celui care deleagă.
§ 4. Nici o putere subdelegată nu poate fi subdelegată la rândul ei, exceptând cazul în care cel
care deleagă a concesionat aceasta în mod expres.
Can. 989 - (= 138) Puterea executivă ordinară, precum şi puterea delegată pentru totalitatea
cazurilor, va fi interpretată în sens larg, oricare alta însă în sens strict; totuşi, celui căruia i s-a
delegat o putere, se înţelege că are concesionate şi cele fără de care aceeaşi putere nu poate fi
exercitată.
Can. 990 - § 1. (cf 140 § 3) Puterea executivă delegată mai multora se presupune delegată
fiecăruia în parte.
§ 2. (cf 140 § 1) Când mai mulţi au fost delegaţi fiecare în parte, pentru a trata acelaşi caz, cel
care a început primul să-l trateze îi exclude pe ceilalţi, exceptând cazul în care după aceea a fost
împiedicat sau dacă nu a mai vrut să procedeze ulterior la tratarea cazului.
§ 3. Când mai mulţi au fost delegaţi colegial pentru a trata un caz, trebuie să procedeze cu
toţii conform prescrierilor stabilite pentru actele colegiale, exceptând cazul în care este prevăzut
altfel în mandat.
Can. 991 - § 1. (= 143) Puterea ordinară se pierde odată cu pierderea funcţiei căreia a fost
anexată.
§ 2. Dacă dreptul nu prevede altfel, puterea ordinară se suspendă dacă contra privării sau
îndepărtării din funcţie se face apel legitim sau se interpune recurs.
Can. 992 - § 1. (= 142) Puterea delegată se pierde la terminarea mandatului, prin trecerea
timpului de conferire sau prin epuizarea numărului de cazuri pentru care a fost conferită, prin
încetarea cauzei scopului delegării, prin revocarea făcută de cel care a delegat, comunicată direct
delegatului, precum şi prin renunţarea delegatului, [comunicată] celui care a delegat şi acesta a
acceptat-o; totuşi, nu se pierde odată cu încetarea dreptului celui care deleagă, exceptând cazul în
care aceasta rezultă din clauzele puse.
§ 2. Actul [ce provine], însă, din puterea delegată, care este exercitată numai pentru forul
intern, dacă este făcut prin inadvertenţă după expirarea mandatului sau prin epuizarea numărului
cazurilor, este valid.

149

435

436

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 993 - Puterea executivă de conducere nu se suspendă dacă se interpune un recurs,
exceptând cazul în care dreptul comun prevede expres altfel.
Can. 994 - (144 § 1) În caz de eroare comună de fapt sau de drept, precum şi în caz de dubiu
pozitiv şi probabil, fie de drept, fie de fapt, Biserica suplineşte puterea executivă de conducere,
atât pentru forul extern, cât şi pentru cel intern.
Can. 995 - Prescrierile dreptului privind puterea executivă de conducere sunt valabile, dacă
dreptul comun nu prevede altfel sau nu rezultă altfel din natura lucrurilor, chiar şi pentru ceea ce
priveşte puterea despre care se vorbeşte în cann. 441, § 1 şi 511, § 1 şi pentru facultăţile care se
cer de drept pentru validitatea celebrării sau administrării sacramentelor.

150

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXII
DESPRE RECURSURILE CONTRA DECRETELOR ADMINISTRATIVE
Can. 996 - (= 1732) Cele stabilite în canoanele acestui titlu referitor la decrete, vor fi aplicate
tuturor actelor administrative singulare, care sunt puse în forul extern de către orice putere
legitimă în Biserică, în afara judecăţii, cu excepţia celor date de Pontiful Roman sau de Conciliul
Ecumenic.
Can. 997 - § 1. (cf 1737 § 1) Cel care se consideră lezat de către un decret, poate face recurs
la autoritatea superioară celei care a emis acel decret, conform normei dreptului.
§ 2. (cf 65 § 3) Primul recurs împotriva decretelor Protosincelului sau a Sincelilor se
interpune Episcopului eparhial, iar împotriva decretelor celor care acţionează în baza unei puteri
delegate, celui care deleagă.
Can. 998 - § 1. (cf 1733 § 1) Este de dorit ca, dacă cineva se consideră lezat de un decret, să
nu ia naştere un conflict între el şi autorul decretului, ci să se ducă tratative între aceştia pentru
găsirea unei soluţii echitabile, utilizându-se eventual şi medierea sau efortul unor oameni
importanţi, astfel încât să înlăture controversa printr-o corectare voluntară a decretului, sau
printr-un compromis just sau pe altă cale potrivită.
§ 2. Autoritatea superioară va îndemna părţile la aceasta, înainte de a primi recursul.
Can. 999 - § 1. (cf 1734 § 1) Înainte ca cineva să interpună recursul, trebuie să ceară, în scris,
de la autorul aceluiaşi, revocarea sau corectarea decretului în termenul obligatoriu de zece zile,
socotite din ziua intimării decretului; această cerere, fiind făcută, se consideră cerută şi
suspendarea executării, prin dreptul însuşi.
§ 2. Obligaţia de a cere revocarea sau corectarea decretului nu persistă, dacă este vorba de
primul recurs împotriva decretelor despre care este vorba în can. 997, § 2, sau dacă este vorba de
recursurile ulterioare, exceptând recursurile împotriva decretelor Episcopului eparhial, prin care
a fost respins oricare prim recurs.
Can. 1000 - § 1. (= 1736 § 1) În cazurile în care recursul suspendă executarea decretului, tot
astfel face şi cererea despre care este vorba în can. 999, § 1.
§ 2. În celelalte cazuri, exceptând cazul în care autorul decretului suspendă executarea în
decurs de zece zile de la primirea cererii, suspendarea poate fi cerută între timp de la autoritatea
superioară, care o poate hotărî numai din cauză gravă şi având grijă ca mântuirea sufletelor să nu
sufere nici o pagubă; dacă ulterior se interpune recurs, autoritatea care se ocupă de recurs va
decide dacă suspendarea executării decretului trebuie confirmată sau revocată.
§ 3. Dacă în termenul stabilit nu a fost interpus nici un recurs împotriva decretului, sau dacă
recursul a fost interpus numai pentru a cere repararea daunelor, suspendarea executării decretului
încetează prin dreptul însuşi.
Can. 1001 - § 1. (cf 1734 § 2) Recursul trebuie interpus în termenul obligatoriu de
cincisprezece zile.
§ 2. Termenul de cincisprezece zile decurge:
1° în cazul în care cererea de revocare sau de corectare a decretului trebuie trimisă în
prealabil, din ziua comunicării decretului prin care autorul corectează primul decret sau respinge
cererea, sau, dacă nu a hotărât nimic, din a treizecia zi socotită de la primirea cererii;
2° în celelalte cazuri, din ziua în care a fost intimat decretul.
Can. 1002 - (≠ 57) Autoritatea superioară trebuie să emită decretul prin care se decide
recursul, în termen de şaizeci de zile socotite de la primirea recursului, exceptând cazul în care
151

437

438

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

dreptul particular al propriei Biserici sui iuris stabileşte alţi termeni; dacă, însă, aceasta nu s-a
făcut şi recurentul cere în scris ca acest decret să fie emis, în a treizecia zi socotită de la primirea
acestei cereri; dacă nici atunci nu s-a făcut nimic, recursul se consideră respins, ca şi cum ar fi
fost respins prin decret în acea zi, astfel încât să se poată interpune un nou recurs împotriva lui.
Can. 1003 - (cf 50; 1738) În recursurile contra decretelor adminis-trative se va respecta, cu
referinţele de rigoare, can. 1517; recurentul are întotdeauna dreptul de a-şi lua un procurator sau
un avocat, evitând întârzierile inutile; ba chiar se va numi un apărător din oficiu, dacă
recurentului îi lipseşte apărătorul şi dacă autoritatea superioară consideră necesar; totuşi,
autoritatea superioară îi poate totdeauna ordona însuşi recurentului să se prezinte pentru
interogatoriu.
Can. 1004 - (≠ 1739) Autoritatea superioară care se ocupă de recurs, poate nu numai să
confirme sau să declare nul decretul, ci chiar să-l desfiinţeze sau să-l revoce, însă nu să-l
corecteze, exceptând cazul în care dreptul particular al propriei Biserici sui iuris atribuie şi
această putere autorităţii superioare.
Can. 1005 - (cf 57 § 3) Chiar dacă decretul a fost confirmat, declarat nul, anulat, revocat sau
corectat de către autoritatea superioară, de repararea daunelor, dacă eventual este datorată,
răspunde cel care a emis primul decret; autoritatea superioară, însă, răspunde ori de câte ori,
datorită propriului său decret, au provenit daune.
Can. 1006 - Recursul împotriva decretului administrativ al Patriarhului, chiar dacă este vorba
despre un decret care priveşte eparhia Patriarhului, sau despre un decret prin care Patriarhul
decide recursul, se va face către un grup special de Episcopi, care va fi constituit conform normei
dreptului particular, exceptând cazul în care chestiunea se deferă Scaunului Apostolic; împotriva
deciziei acestei grupări nu se dă recurs ulterior, rămânând neschimbat apelul la însuşi Pontiful
Roman.

152

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXIII
DESPRE BUNURILE TEMPORARE ALE BISERICII
Can. 1007 - (cf 1254) Biserica, în procurarea binelui spiritual al oamenilor, are nevoie şi se
foloseşte de bunuri temporare, ori de câte ori i-o cere misiunea sa proprie; de aceea, ea are
dreptul înnăscut de a dobândi, de a poseda, de a administra şi de a înstrăina acele bunuri
temporare care îi sunt necesare pentru scopurile sale proprii, mai ales pentru cultul divin, pentru
operele de apostolat şi de caritate, precum şi pentru întreţinerea corespunzătoare a miniştrilor săi.
Can. 1008 - § 1. (= 1273) Pontiful Roman este administratorul şi dispunătorul suprem al
tuturor bunurilor temporare ale Bisericii.
§ 2. (= 1256) Proprietatea bunurilor temporare ale Bisericii, sub autoritatea supremă a
Pontifului Roman, aparţine acelei persoane juridice care le-a dobândit în mod legitim.
Can. 1009 - § 1. (cf 1255) Orice persoană juridică este subiect capabil să dobândească, să
posede, să administreze şi să înstrăineze bunuri temporare, conform normei dreptului canonic.
§ 2. (1257 § 1) Toate bunurile temporare care aparţin persoanelor juridice sunt bunuri
bisericeşti.
CAPITOLUL I
DESPRE DOBÂNDIREA BUNURILOR TEMPORARE
Can. 1010 - (cf 1259) Persoanele juridice pot dobândi bunuri temporare prin toate mijloacele
juste, care sunt permise şi altora.
Can. 1011 - (cf 1260) Autoritatea competentă are dreptul să pretindă de la credincioşii
creştini cele ce sunt necesare pentru propriile scopuri ale Bisericii.
Can. 1012 - § 1. (cf 1263) Episcopul eparhial are dreptul de a impune ori de câte ori este
necesar astfel pentru binele eparhiei, cu consimţământul consiliului pentru treburile economice,
persoanelor juridice supuse lui, contribuţii proporţionale cu veniturile fiecărei persoane; nici o
contribuţie, însă, nu poate fi impusă asupra ofertelor ce se primesc cu ocazia celebrării Divinei
Liturghii.
§ 2. (cf 1263 b) Persoanelor fizice li se pot impune contribuţii numai conform normei
dreptului particular al propriei Biserici sui iuris.
Can. 1013 - § 1. (≠ 1264) Episcopul eparhial este cel care va determina, în limitele stabilite
de dreptul particular al propriei Biserici sui iuris, taxele pentru diferitele acţiuni ale puterii de
conducere şi ofertele ce se fac cu ocazia celebrării Divinei Liturghii, a sacramentelor, a
sacramentalelor, sau a oricăror altor celebrări liturgice, exceptând cazul în care dreptul comun
prevede altfel.
§ 2. (cf 952) Patriarhii şi Episcopii eparhiali ai diferitelor Biserici sui iuris, care îşi exercită
puterea pe acelaşi teritoriu, se vor îngriji, împreunându-şi părerile, să stabilească aceeaşi normă
pentru taxe şi oferte.
Can. 1014 - (cf 1266) În toate bisericile, care, de obicei, sunt deschise credincioşilor creştini,
Episcopul eparhial poate dispune să se adune oferte pentru anumite iniţiative ale Bisericii.
Can. 1015 - (cf 1265) Nu le este permis persoanelor fizice sau juridice să adune milostenii
decât cu permisiunea autorităţii căreia sunt supuse şi cu consimţământul scris dat de Ierarhul
locului unde se adună milosteniile.
153

439

440

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1016 - § 1. (= 1267 § 3) Ofertele făcute pentru un scop determinat nu pot fi destinate
decât aceluiaşi scop.
§ 2. Exceptând cazul în care este stabilit contrariul, ofertele făcute conducătorilor sau
administratorilor oricărei persoane juridice se presupun ca fiind date aceleiaşi persoane juridice.
§ 3. Aceste oferte nu pot fi refuzate decât pentru o cauză justă, iar în cazuri de importanţă
majoră, cu permisiunea Ierarhului; se cere permisiunea aceluiaşi Ierarh pentru a accepta oferte
grevate de o îndatorire modală sau de o condiţie, rămânând neschimbat can. 1042.
Can. 1017 - (cf 1268) Biserica acceptă prescrierea şi pentru bunurile temporare, conform
normei cann. 1540-1542.
Can. 1018 - (cf 1269, 1205) Lucrurile sacre, adică cele ce sunt destinate cultului divin, cu
dedicaţie sau binecuvântare, dacă sunt în stăpânirea [persoanelor] particulare, pot fi dobândite de
către persoanele particulare prin prescriere, însă nu este licit să fie folosite pentru întrebuinţări
profane, dacă nu şi-au pierdut dedicaţia sau binecuvântarea; dacă, însă, aparţin unei persoane
juridice bisericeşti, pot fi dobândite numai de o altă persoană juridică bisericească.
Can. 1019 - (cf 1270, 638) Lucrurile imobile, lucrurile mobile preţioase, adică cele ce au o
deosebită valoare artistică, istorică sau materială, drepturile şi acţiunile, fie personale, fie reale,
care aparţin Scaunului Apostolic, se prescriu în intervalul de o sută de ani; cele care aparţin unei
oarecare Biserici sui iuris sau unei eparhii, în interval de cincizeci de ani, însă cele care aparţin
altei persoane juridice, în interval de treizeci de ani.
Can. 1020 - § 1. Toate autorităţile au obligaţia gravă de a se îngriji astfel încât bunurile
temporare dobândite de Biserică, să fie înscrise pe numele persoanei juridice interesate,
observându-se toate prescrierile dreptului civil, care pun sub ocrotire drepturile Bisericii.
§ 2. Dacă, însă, nu este concesionat de dreptul civil ca bunurile temporare să fie înscrise pe
numele persoanei juridice, fiecare autoritate va avea grijă ca, după ce a audiat experţii în dreptul
civil şi consiliul competent, drepturile Bisericii să rămână nevătămate, folosind modalităţile
valide în dreptul civil.
§ 3. Aceste prescrieri vor fi respectate şi în ceea ce priveşte bunurile temporare posedate
legitim de o persoană juridică, a cărei dobândire nu este confirmată încă prin documente.
§ 4. Autoritatea imediat superioară este obligată să stăruie în observarea acestor prescrieri.
Can. 1021 - § 1. (= 1274 § 1) În fiecare eparhie va exista, conform normei dreptului
particular al propriei Biserici sui iuris, o instituţie specială care să adune laolaltă bunurile sau
ofertele cu scopul de a prevedea în mod corespunzător la remuneraţia potrivită, fundamental
egală, a tuturor clericilor care prestează serviciul spre binele eparhiei, dacă nu le este prevăzut
altfel.
§ 2. Acolo unde nu sunt încă bine organizate măsurile de precauţie şi de siguranţă socială,
precum şi de asistenţă medicală, în favoarea clericului, dreptul particular al fiecărei Biserici sui
iuris va prevedea întemeierea institutelor care, sub supravegherea Ierarhului locului, să pună
acestea sub ocrotire.
§ 3. În fiecare eparhie, ori de câte ori este necesar, se va constitui, în modul determinat de
dreptul particular al propriei Biserici sui iuris, un fond comun din care Episcopii eparhiali să
poată satisface obligaţiile faţă de alte persoane, care deservesc Biserica, şi să facă faţă diferitelor
nevoi ale eparhiei, şi din care, eparhiile mai bogate, să le poată ajuta pe cele mai sărace.
CAPITOLUL II
DESPRE ADMINISTRAREA BUNURILOR BISERICE TI
Can. 1022 - § 1. (= 1276) Episcopul eparhial este cel care va supraveghea administrarea
tuturor bunurilor bisericeşti, care se găsesc în limitele teritoriului eparhiei şi care nu sunt sustrase
154

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

puterii sale de conducere, rămânând neschimbate titlurile legitime, care îi atribuie drepturi mai
mari.
§ 2. Ierarhii, ţinând seama de drepturi, de obiceiuri legitime şi de împrejurări, se vor îngriji de
organizarea oportună a întregii administraţii a bunurilor bisericeşti, prin emiterea unor
instrucţiuni potrivite, în limitele dreptului comun şi ale dreptului particular al propriei Biserici
sui iuris.
Can. 1023 - (cf 1279 § 1) Administrarea bunurilor bisericeşti ale unei persoane juridice, este
de competenţa celui care o conduce în mod imediat, dacă dreptul nu dispune altfel.
Can. 1024 - § 1. (cf 1281 § 1) Administratorul bunurilor bisericeşti nu poate acţiona în mod
valid, dacă acesta depăşeşte limitele şi modul administrării obişnuite, decât cu consimţământul
autorităţii competente, dat în scris.
§ 2. În statute, vor fi determinate acţiunile care depăşesc limitele şi modul administrării
obişnuite; dacă, însă, statutele tac în această privinţă, autoritatea căreia persoana juridică îi este
imediat supusă are competenţa de a determina aceste acţiuni, după consultarea consiliului
competent.
§ 3. Persoana juridică nu este obligată să răspundă de acţiunile făcute în mod invalid de către
administratori, decât ori de câte ori aceasta a fost avantajată.
Can. 1025 - (cf 1283) Înainte ca administratorul bunurilor bisericeşti să intre în funcţie,
trebuie:
1° să promită în faţa Ierarhului sau a delegatului acestuia că-şi va îndeplini cu fidelitate
propria funcţie;
2° să semneze inventarul îngrijit, recunoscut de către Ierarh, al bunurilor bisericeşti
încredinţate administrării lui.
Can. 1026 - (1283 3°) Un exemplar al inventarului bunurilor bisericeşti se va păstra în arhiva
persoanei juridice interesate, iar celălalt [exemplar] în arhiva curiei eparhiale; orice schimbare
intervenită în patrimoniul stabil al aceleiaşi persoane juridice va fi adnotat în ambele exemplare.
Can. 1027 - Autorităţile trebuie să se îngrijească astfel ca administratorii bunurilor bisericeşti
să prezinte garanţii potrivite, valabile din punct de vedere al dreptului civil, pentru ca Biserica să
nu fie păgubită din cauza morţii administratorilor sau a încetării funcţiei lor.
Can. 1028 - § 1. (= 1284) Toţi administratorii bunurilor bisericeşti sunt obligaţii să-şi
îndeplinească funcţia cu atenţia unui bun tată de familie.
§ 2. De aceea, trebuie mai ales:
1° să fie atenţi ca nu cumva bunurile bisericeşti încredinţate grijii lor să se distrugă în vreun
fel, sau să sufere vreo stricăciune şi, în acest scop, ori de câte ori e necesar, să încheie contracte
de asigurare;
2° să respecte normele dreptului canonic şi civil precum şi cele care au fost impuse de
fondator sau donator, sau de către autoritatea competentă, dar mai ales să se îngrijească ca nu
cumva din nerespectarea legilor civile să rezulte o daună pentru Biserică;
3° să pretindă cu grijă şi la timpul potrivit veniturile şi câştigurile bunurilor, iar încasările să
le păstreze în deplină siguranţă şi să le folosească conform intenţiei fondatorului sau a normelor
legitime;
4° să se îngrijească astfel ca dobânda care trebuie plătită după împrumuturi sau ipoteci să fie
plătită la timpul stabilit, iar capitalul datorat să fie restituit în mod potrivit;
5° să investească banii care depăşesc cheltuielile şi pot fi investiţi în mod util, cu
consimţământul Ierarhului, în scopurile Bisericii sau a persoanei juridice;
6° să ţină în ordine registrele de intrare şi de ieşire;
7° să facă o dare de seamă administrativă la sfârşitul fiecărui an;
155

441

442

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

8° să aranjeze şi să păstreze în arhivă documentele pe care se bazează drepturile persoanei
juridice asupra bunurilor bisericeşti, iar copia lor autentificată, acolo unde acestea se pot obţine
cu uşurinţă, să le depună în arhiva curiei eparhiale.
§ 3. Se recomandă cu stăruinţă ca administratorii bisericeşti să întocmească în fiecare an un
plan de venituri şi cheltuieli; dreptul particular poate să impună aceasta şi să determine mai
detaliat felul în care să fie prezentat.
Can. 1029 - (cf 1285) Administratorul bunurilor bisericeşti nu va face donaţii din bunurile
mobile care nu aparţin patrimoniului stabil, decât modeste, conform obiceiului legitim, pentru o
cauză justă de pietate sau caritate.
Can. 1030 - (= 1286) Administratorul bunurilor bisericeşti:
1° va respecta cu desăvârşire, în angajarea de opere, şi dreptul civil referitor la muncă şi viaţă
socială, conform principiilor transmise de Biserică;
2° va da celor care prestează opera pe bază de contract o retribuţie justă, astfel încât aceştia să
poată prevedea corespunzător nevoilor proprii şi familiilor lor.
Can. 1031 - § 1. (cf 1287 § 1) Respingându-se obiceiul contrar, administratorul bunurilor
bisericeşti trebuie să prezinte Ierarhului în fiecare an o dare de seamă a administraţiei.
§ 2. Administratorul bunurilor bisericeşti va da socoteală, în mod public, despre bunurile
temporare care se oferă Bisericii, conform modului stabilit de dreptul particular, exceptând cazul
în care Ierarhul locului, dintr-o cauză gravă, a stabilit altfel.
Can. 1032 - (cf 1288) Administratorul bunurilor bisericeşti nu va introduce şi nu va intenta
proces în numele persoanei juridice în forul civil decât cu permisiunea Ierarhului propriu.
Can. 1033 - (cf 1289 b) Administratorul bunurilor bisericeşti, care şi-a părăsit arbitrar funcţia
sau sarcina, este obligat la restituire, dacă datorită demiterii sale arbitrare Biserica a suferit
daune.
CAPITOLUL III
DESPRE CONTRACTE, MAI ALES DESPRE ÎNSTRĂINĂRI
Can. 1034 - (= 1290) Ceea ce dreptul civil al teritoriului în care s-a încheiat contractul
stabileşte referitor la contracte, atât în general cât şi în special, precum şi referitor la plata
acestora, se va respecta, cu aceleaşi efecte, prin dreptul canonic, şi în cazurile supuse puterii
Bisericii.
Can. 1035 - § 1. (cf 1291 § 1) Pentru înstrăinarea bunurilor bisericeşti, care printr-o legitimă
atribuire constituie patrimoniul stabil al unei persoane juridice, se cere:
1° (= 1293) o cauză justă, cum ar fi necesitatea urgentă, utilitatea evidentă, pietatea, caritatea
sau un motiv pastoral;
2° evaluarea obiectului înstrăinării, făcută în scris de către experţi;
3° în cazurile prevăzute de drept, consimţământul autorităţii competente dat în scris, fără de
care înstrăinarea este invalidă.
§ 2. Se vor respecta şi celelalte precauţii prescrise de autoritatea competentă, pentru a fi
evitată paguba Bisericii.
Can. 1036 - § 1. (cf 1292) Dacă valoarea bunurilor bisericeşti a căror înstrăinare se propune,
este cuprinsă între suma minimă şi suma maximă stabilită de Sinodul Episcopilor Bisericii
patriarhale sau de Scaunul Apostolic, se cere consimţământul:
1° consiliului pentru probleme economice şi colegiului consilierilor eparhiali, dacă este vorba
despre bunurile eparhiei;
156

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° Episcopului eparhial, care are nevoie în acest caz de consimţământul consiliului pentru
probleme economice şi al colegiului consilierilor eparhiali, dacă este vorba despre bunurile unei
persoane juridice supuse aceluiaşi Episcop eparhial;
3° autorităţii determinate în tipic sau în statute, dacă este vorba despre bunurile unei persoane
juridice, care nu este supusă Episcopului eparhial.
§ 2. În Bisericile patriarhale, dacă valoarea bunurilor depăşeşte suma maximă stabilită de
Sinodul Episcopilor Bisericii patriarhale, însă nu dublul, se cere consimţământul:
1° Patriarhului, dat cu consimţământul Sinodului permanent, dacă este vorba despre bunurile
unei eparhii situate în limitele teritoriului Bisericii patriarhale, exceptând cazul în care dreptul
particular al aceleiaşi Biserici prevede altfel;
2° Episcopului eparhial, şi de asemenea al Patriarhului, dat cu consimţământul Sinodului
permanent, dacă este vorba despre bunurile unei persoane juridice supuse Episcopului eparhial,
care îşi exercită puterea în limitele teritoriului Bisericii patriarhale;
3° Patriarhului, dat cu consimţământul Sinodului permanent, dacă este vorba despre bunurile
unei persoane juridice, care nu este supusă Episcopului eparhial, chiar de drept pontifical, care
este situată în limitele teritoriului Bisericii patriarhale.
§ 3. În Bisericile patriarhale, dacă valoarea bunurilor depăşeşte dublul sumei stabilite de
Sinodul Episcopilor Bisericii patriarhale şi dacă este vorba despre obiecte preţioase sau de exvoto donate Bisericii, se va respecta § 2, însă Patriarhul are nevoie de consimţământul aceluiaşi
Sinod.
§ 4. În celelalte cazuri se cere consimţământul Scaunului Apostolic, dacă valoarea bunurilor
depăşeşte suma stabilită sau aprobată de însuşi Scaunul Apostolic, şi dacă este vorba de obiecte
preţioase sau donate ex-voto Bisericii.
Can. 1037 - Pentru înstrăinarea bunurilor temporare ale Bisericii patriarhale sau ale eparhiei
Patriarhului, Patriarhul are nevoie de:
1° sfatul Sinodului permanent, dacă valoarea bunurilor este cuprinsă între suma minimă şi cea
maximă stabilită de Sinodul Episcopilor Bisericii patriarhale şi dacă este vorba despre bunurile
Bisericii patriarhale; dacă, însă, este vorba numai despre bunurile eparhiei Patriarhului, se va
respecta can. 1036, § 1, n. 1;
2° consimţământul Sinodului permanent, dacă valoarea bunurilor depăşeşte suma maximă
stabilită de Sinodul Episcopilor Bisericii patriarhale, însă nu dublul acesteia;
3° consimţământul Sinodului Episcopilor Bisericii patriarhale, dacă valoarea bunurilor
depăşeşte dublul aceleiaşi sume şi dacă este vorba despre obiecte preţioase sau de cele donate exvoto Bisericii.
Can. 1038 - § 1. (= 1292 § 4) Celor cărora li se cere sfatul prin drept, consimţământul sau
confirmarea pentru înstrăinarea bunurilor bisericeşti, nu îşi vor da sfatul, consimţământul sau
confirmarea fără ca înainte să se fi informat cu exactitate despre starea economică a persoanei
juridice ale căror bunuri temporare se propun pentru înstrăinare, precum şi despre înstrăinările
deja făcute.
§ 2. Sfatul, consimţământul sau confirmarea nu se consideră date, decât dacă în această cerere
sunt exprimate înstrăinările făcute anterior.
Can. 1039 - Pentru orice înstrăinare se cere consimţământul celor interesaţi.
Can. 1040 - (= 1296) Dacă bunurile bisericeşti au fost înstrăinate contrar prescrierilor
dreptului canonic, însă înstrăinarea este valabilă prin dreptul civil, autoritatea superioară a celui
care a făcut o astfel de înstrăinare va decide, după o evaluare matură, dacă trebuie şi ce fel de
acţiune să fie propusă, de către cine şi contra cui, pentru a revendica drepturile Bisericii.
Can. 1041 - (= 1298) Exceptând cazul în care chestiunea este de importanţă minimă, nu este
permis ca bunurile bisericeşti să fie vândute sau închiriate propriilor administratori sau rudeniilor
lor până la gradul al patrulea de consangvinitate sau de afinitate, fără licenţa specială dată de
autoritatea de care aminteşte cann. 1036 şi 1037.
Can. 1042 - (= 1295) Canoanele 1035-1041 trebuie respectate nu numai în cazul înstrăinării,
ci şi în orice problemă prin care se poate înrăutăţi condiţia patrimonială a persoanei juridice.
157

443

444

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

CAPITOLUL IV
DESPRE DORINŢELE PIOASE I DESPRE FUNDAŢIILE DE PIETATE
Can. 1043 - § 1. (= 1299) Cel care, conform dreptului natural sau canonic, poate dispune în
mod liber de bunurile sale, le poate lăsa pentru cauze pioase, fie printr-un act valabil între vii, fie
printr-un act valabil din cauza morţii.
§ 2. În ultimele dorinţe spre binele Bisericii se vor respecta, dacă se poate, prescrierile
dreptului civil; dacă acestea nu au fost respectate, moştenitorii vor fi admonestaţi despre
obligaţia pe care o au de a îndeplini dorinţa testatorului.
Can. 1044 - (= 1300) Voinţa credincioşilor creştini care donează sau lasă, fie prin acte
valabile între vii, fie printr-un act valabil din cauza morţii, bunurile lor pentru scopuri pioase,
odată ce au fost acceptate în mod legitim, trebuie îndeplinită cu atenţie, chiar în ceea ce priveşte
forma de administrare şi utilizare a bunurilor, rămânând neschimbat can. 1045.
Can. 1045 - § 1. (= 1301) Ierarhul este executorul tuturor dorinţelor pioase, atât cele valabile
din momentul morţii, cât şi cele valabile între vii.
§ 2. În virtutea acestui drept, Ierarhul poate şi chiar trebuie să supravegheze, chiar prin vizită,
ca dorinţele pioase să fie îndeplinite, iar ceilalţi executori, după ce şi-au îndeplinit sarcina,
trebuie să dea socoteală despre aceasta.
§ 3. Clauzele contrare acestui drept al Ierarhului, anexate ultimelor dorinţe, se consideră ca şi
cum nu ar fi adăugate.
Can. 1046 - § 1. (= 1302) Cel care primeşte prin încredinţare bunuri pentru scopuri pioase, fie
prin act valabil între vii, fie prin act valabil din cauza morţii, trebuie să-l înştiinţeze pe Ierarhul
propriu despre încredinţarea primită, indicându-i toate acele bunuri împreună cu îndatoririle
anexate; dacă, însă, donatorul se opune în mod expres şi îi interzice întru totul să facă aceasta, nu
va accepta încredinţarea.
§ 2. Ierarhul trebuie să pretindă ca bunurile încredinţate să fie puse în siguranţă şi să aibă
grijă, conform normei can. 1045, § 2, ca dorinţa pioasă să fie realizată.
§ 3. Dacă este vorba despre bunuri încredinţate vreunui membru al unui institut călugăresc
sau al unei societăţi de viaţă comună după model călugăresc, care sunt destinate bisericilor
locului sau ale eparhiei, a credincioşilor creştini care au acolo domiciliul, sau pentru ajutorarea
unor cauze pioase, Ierarhul amintit în §§ 1 şi 2 este Ierarhul locului.
Can. 1047 - § 1. (= 1303) De drept, fundaţiile de pietate sunt:
1° fundaţiile de pietate autonome, adică totalitatea bunurilor destinate operelor de pietate,
apostolatului sau carităţii spirituale sau temporare şi constituite ca persoană juridică de către
autoritatea competentă;
2° fundaţiile de pietate neautonome, adică bunurile materiale predate în orice fel unei
persoane juridice cu îndatorire îndelungată, determinată de dreptul particular, vor realiza, din
veniturile anuale, scopurile amintite la nr. 1.
§ 2. Bunurile temporare ale unei fundaţii neautonome, dacă au fost încredinţate unei persoane
juridice supuse Episcopului eparhial, după trecerea timpului determinat, trebuie destinate
institutului special despre care aminteşte can. 1021 § 1, dacă voinţa fondatorului nu a fost altfel
manifestată în mod expres; altfel, ele sunt cedate aceleiaşi persoane juridice.
Can. 1048 - § 1. Fundaţiile autonome de pietate nu pot fi înfiinţate decât de Episcopul
eparhial sau de o altă autoritate superioară.
§ 2. (1304 § 1) Pentru ca o fundaţie de pietate neautonomă să poată fi acceptată în mod valid
de o persoană juridică, se cere consimţământul Ierarhului propriu dat în scris; Ierarhul, însă, nu
îşi va da consimţământul înainte de a-şi da seama că persoana juridică va putea îndeplini noua
îndatorire pe care şi-o asumă, precum şi îndatoririle deja asumate; acelaşi Ierarh va mai avea
grijă ca veniturile să corespundă întru totul îndatoririlor anexate, conform obiceiului propriei
Biserici sui iuris.
158

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Dreptul particular este cel care va determina celelalte condiţii, fără de care fundaţiile de
pietate nu pot fi înfiinţate sau acceptate.
Can. 1049 - (cf 1305) Ierarhul care a înfiinţat o fundaţie de pietate sau care şi-a dat
consimţământul pentru acceptarea unei fundaţii de pietate, va stabili imediat un loc sigur în care
să fie depozitaţi banii şi bunurile mobile atribuite nominal în dotare, în scopul păstrării aceloraşi
bani şi a câştigului din bunurile mobile şi să fie investiţi cât mai repede, cu grijă şi folos, după
judecata prudentă a aceluiaşi Ierarh, după ce i-a consultat pe cei interesaţi şi pe consiliul
competent, în favoarea fundaţiei însăşi, cu menţionarea expres determinată a îndatoririi.
Can. 1050 - (cf 1306 § 2) Un exemplar al documentului de fundaţie va fi păstrat în arhiva
curiei eparhiale, celălalt în arhiva persoanei juridice.
Can. 1051 - § 1. (= 1307) Respectându-se cann. 1044-1046 şi 1031, se va redacta o listă cu
îndatoririle ce incumbă fundaţiilor de pietate şi se va expune într-un loc vizibil, pentru ca
obligaţiile de îndeplinit să nu fie date uitării.
§ 2. Va exista un registru pe care îl va păstra parohul sau rectorul bisericii, în care să fie
adnotată fiecare îndatorire, îndeplinirea ei şi milosteniile.
Can. 1052 - § 1. (= 1308) Reducerea îndatoririi de a celebra Divina Liturghie este rezervată
Scaunului Apostolic.
§ 2. Dacă în documentul de fundaţie este prescris în mod expres, Ierarhul poate reduce
îndatoririle de a celebra Divina Liturghie, din cauza scăderii veniturilor.
§ 3. Episcopul eparhial are competenţa de a reduce, din cauza scăderii veniturilor, cât timp
durează această cauză, în măsura ofertelor în vigoare legitime în eparhie, numărul celebrărilor
Divinei Liturghii, dacă nu există vreo persoană care are obligaţia şi care s-ar putea constrânge
eficient la mărirea ofertelor.
§ 4. Episcopul eparhial are, de asemenea, competenţa de a reduce datoria celebrării Divinei
Liturghii, [datorie] care grevează asupra institutelor bisericeşti, dacă veniturile au devenit
insuficiente pentru realizarea îndatoririlor ce se puteau obţine la data acceptării lor.
§ 5. (=) Puterea amintită în §§ 3 şi 4 o au şi Superiorii generali ai institutelor călugăreşti sau
ai societăţilor de viaţă comună după model călugăresc, care sunt de drept pontifical sau
patriarhal.
§ 6. Puterea amintită în §§ 3 şi 4, Episcopul eparhial o poate delega numai Episcopului
coadjutor, Episcopului auxiliar, Protosincelului sau Sincelilor, orice subdelegare fiind exclusă.
Can. 1053 - (= 1309) Aceloraşi autorităţi amintite în can. 1052, le mai revine puterea de a
transfera, dintr-o cauză justă, datoria de a celebra Divina Liturghie în zile sau institute diferite de
cele stabilite în fondare.
Can. 1054 - § 1. (= 1310) Reducerea, moderarea şi schimbarea dorinţelor credincioşilor
creştini care au donat sau lăsat bunurile lor pentru cauze pioase, pot fi făcute de Ierarh numai din
cauze juste şi necesare, dacă fondatorul a acordat aceluiaşi Ierarh, în mod expres, puterea de a
reduce.
§ 2. Dacă executarea îndatoririlor impuse a devenit imposibilă din cauza micşorării
veniturilor sau din alte cauze, fără nici o vină a administratorilor, Ierarhul, după ce s-a consultat
cu cei interesaţi şi cu consiliul competent, şi respectând cât se poate mai bine dorinţa
fondatorului, poate micşora în mod echitabil acele îndatoriri, rămânând neschimbat can. 1052.
§ 3. În celelalte cazuri se va recurge, în legătură cu acestea, la Scaunul Apostolic sau la
Patriarh, care va acţiona cu consimţământul Sinodului permanent.

159

445

446

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXIV
DESPRE JUDECĂŢI ÎN GENERAL
Can. 1055 - § 1. (= 1400 § 1) Obiectul judecăţii este:
1° obţinerea sau apărarea drepturilor persoanelor fizice sau juridice, sau declararea faptelor
juridice;
2° delictele, în ceea ce priveşte aplicarea pedepselor.
§ 2. Însă, în controversele născute dintr-un act de putere executivă de conducere este
competentă numai autoritatea superioară conform normei cann. 996-1006.
Can. 1056 - În cauzele rezervate vreunui Dicaster al Scaunului Apostolic, tribunalele vor
urma normele editate de acelaşi Dicaster.
Can. 1057 - (= 1043 § 1) În cauzele servilor lui Dumnezeu, pentru a fi înscrişi între Sfinţi, se
vor respecta normele speciale stabilite de Pontiful Roman.
CAPITOLUL I
DESPRE FORUL COMPETENT
Can. 1058 - (cf 1404) Pontiful Roman nu este judecat de nimeni.
Can. 1059 - § 1. (cf 1417) În baza primatului Pontifului Roman, oricare credincios creştin are
dreptul integral de a-şi înainta cauza, în orice stare sau grad de judecată, spre examinare, însuşi
Pontifului Roman, care este pentru întreaga lume catolică judecătorul suprem şi care judecă fie
personal, fie prin tribunalele Scaunului Apostolic, fie prin judecători delegaţi de el.
§ 2. Această instanţă interpusă Pontifului Roman, totuşi, exceptând cazul de apel, nu
suspendă exercitarea puterii judecătorului care a început deja examinarea cauzei şi de aceea
acesta poate continua judecarea chiar până la sentinţa definitivă, exceptând cazul în care se
constată că Pontiful Roman şi-a adjudecat sieşi cauza.
Can. 1060 - § 1. (cf 1405 § 1) Numai Pontiful Roman este cel care judecă:
1° pe Patriarhi;
2° pe Episcopi în cauze penale;
3° pe cei care deţin conducerea civilă supremă [=capii de state];
4° alte cauze pe care el însuşi le-a adjudecat judecăţii sale.
§ 2. Cu excepţia Episcopilor care îşi exercită puterea în limitele teritoriului Bisericii
patriarhale, ceilalţi Episcopi vor fi judecaţi în cauzele contencioase de tribunalul desemnat de
Pontiful Roman rămânând neschimbat can. 1066, § 2.
§ 3. Judecătorul nu poate cerceta un act sau un document confirmat în formă specifică de
către Pontiful Roman, dacă în prealabil nu a primit mandat.
Can. 1061 - (cf 1405 § 3) În faţa tribunalelor Scaunului Apostolic trebuie să vină persoanele
care nu au o altă autoritate superioară sub Pontiful Roman, fie că sunt persoane fizice care nu
sunt constituite în hirotonirea episcopală, fie că sunt persoane juridice, rămânând neschimbat
can. 1063 § 4, nn. 3 şi 4.
Can. 1062 - § 1. Sinodul Episcopilor Bisericii patriarhale, rămânând neschimbată competenţa
Scaunului Apostolic, este tribunalul superior în limitele teritoriului aceleiaşi Biserici.
§ 2. Sinodul Episcopilor Bisericii patriarhale trebuie să aleagă prin vot secret tot la cinci ani,
din propria grupare, un Moderator general al administrării justiţiei, precum şi doi Episcopi care,
împreună cu el ca preşedinte, vor constitui tribunalul; dacă, însă, unul dintre aceşti trei Episcopi
160

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

este în cauză sau nu poate fi prezent, Patriarhul, cu consimţământul Sinodului permanent, îl va
substitui cu un alt Episcop; tot astfel şi în cazul recuzării se va ocupa Patriarhul cu
consimţământul Sinodului permanent.
§ 3. Acestui tribunal îi revine judecarea cauzelor contencioase, fie ale eparhiilor, fie ale
Episcopilor, chiar şi ale Episcopilor titulari.
§ 4. Apelul în aceste cauze se face la Sinodul Episcopilor Bisericii patriarhale, exclus fiind un
apel ulterior, rămânând neschimbat can. 1059.
§ 5. Moderatorul general al administrării justiţiei are dreptul să supravegheze toate tribunalele
situate în limitele teritoriului Bisericii patriarhale şi, de asemenea, dreptul de a decide în caz de
recuzare contra vreunui judecător al tribunalului ordinar al Bisericii patriarhale.
Can. 1063 - § 1. Patriarhul trebuie să înfiinţeze un tribunal ordinar al Bisericii patriarhale,
diferit de tribunalul eparhiei Patriarhului.
§ 2. Acest tribunal va avea propriul său preşedinte, judecători, promotori ai dreptăţii, apărători
ai legăturii şi alţi slujitori necesari, numiţi de Patriarh cu consimţământul Sinodului permanent;
preşedintele, judecătorii, promotorul dreptăţii precum şi apărătorii legăturii nu pot fi înlăturaţi
decât de Sinodul Episcopilor Bisericii patriarhale, în timp ce Patriarhul singur poate accepta
renunţarea la funcţie.
§ 3. Acest tribunal este tribunalul de apel de gradul doi şi de grade ulterioare de judecată prin
intermediul judecătorilor care se schimbă între ei, pentru cauzele care au fost deja definite de
tribunalele inferioare; acestui tribunal îi revin şi drepturile tribunalului mitropolitan în acele
locuri ale teritoriului Bisericii patriarhale în care nu au fost înfiinţate provincii.
§ 4. Acest tribunal are competenţa de a judeca, prin judecători care se schimbă între ei, în
primul şi în ulterioarele grade de judecată, cauzele:
1° Exarhilor şi ale delegaţilor Patriarhului, care nu sunt Episcopi;
2° persoanelor fizice sau juridice, care sunt supuse imediat Patriarhului;
3° institutelor de viaţă consacrată de drept pontifical;
4° Superiorului institutului de viaţă consacrată de drept pontifical care nu are în acelaşi
institut un Superior înzestrat cu puterea judecătorească;
5° rezervate acestui tribunal prin prescrierile dreptului particular.
Can. 1064 - § 1. Tribunalul mitropolitan, care nu este diferit de tribunalul eparhiei
Mitropolitului, este tribunalul de apel pentru sentinţele tribunalelor eparhiale.
§ 2. (cf 1438, 2°) Pentru cauzele tratate în primul grad de judecată în faţa Mitropolitului sau a
altui Episcop eparhial, care nu mai are altă autoritate superioară sub Pontiful Roman, trebuie să
se apeleze la tribunalul desemnat în mod stabil de către acesta, cu aprobarea Scaunului
Apostolic, rămânând neschimbate cann. 139 şi 175.
Can. 1065 - (cf 1438, 2°) Tribunalul de gradul trei este Scaunul Apostolic, dacă dreptul
comun nu prevede în mod expres altfel.
Can. 1066 - § 1. (cf 1419) În fiecare eparhie şi pentru toate cauzele ce nu sunt exceptate
expres de drept, judecătorul de gradul întâi de judecată este Episcopul eparhial.
§ 2. Dacă, însă, este vorba de drepturi sau de bunuri temporare ale unei persoane juridice
reprezentate de Episcopul eparhial, în primul grad de judecată judecă tribunalul de apel,
rămânând neschimbat can. 1062, § .3.
Can. 1067 - § 1. (cf 1423 § 1) Tribunalul de gradul întâi, pentru mai multe eparhii ale
aceleiaşi Biserici sui iuris, poate fi înfiinţat de către Patriarh, cu consimţământul Episcopilor
eparhiali interesaţi, dacă este vorba de eparhii situate în limitele teritoriului Bisericii patriarhale;
în celelalte cazuri, de către însăşi Episcopii eparhiali care au consimţit la aceasta, cu aprobarea
Scaunului Apostolic.
161

447

448

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (cf 1423 § 1 b) Acest tribunal trebuie înfiinţat dacă Episcopii eparhiali, fiecare în parte,
nu pot înfiinţa din nici un motiv un tribunal propriu; în limitele teritoriului Bisericii patriarhale,
dacă este cazul, acest tribunal va fi înfiinţat de Sinodul Episcopilor Bisericii patriarhale.
§ 3. În eparhiile pentru care a fost înfiinţat acest tribunal, nu poate fi înfiinţat în mod valid un
tribunal eparhial colegial.
§ 4. Grupul Episcopilor eparhiali, care a consimţit la acest tribunal, sau Episcopului eparhial
ales de aceasta, îi revine puterea pe care o are Episcopul eparhial în tribunalul său; dacă, însă,
acest tribunal este înfiinţat de Sinodul Episcopilor Bisericii patriarhale sau de Scaunul Apostolic,
trebuie respectate normele stabilite de acelaşi Sinod sau de Scaunul Apostolic.
§ 5. (cf 1439 § 1) Apelul de la acest tribunal se face, în limitele teritoriului Bisericii
patriarhale, la tribunalul ordinar al Bisericii patriarhale; în celelalte cazuri, însă, la tribunalul
desemnat în mod stabil de grupul Episcopilor despre care se vorbeşte în § 4, cu aprobarea
Scaunului Apostolic sau desemnat de acelaşi Scaun Apostolic.
Can. 1068 - § 1. (cf 1423) Episcopii eparhiali ai diferitelor Biserici sui iuris, care îşi exercită
puterea în acelaşi teritoriu, pot să se înţeleagă între ei pentru constituirea unui tribunal comun,
care să examineze fie cauzele contencioase, fie cele penale ale credincioşilor creştini, supuşi ai
vreunuia dintre aceşti Episcopi eparhiali.
§ 2. Dacă lipsesc judecătorii sau alţi slujitori apţi pentru tribunale, Episcopii eparhiali se vor
îngriji astfel încât să fie constituit un tribunal comun.
§ 3. Episcopii eparhiali, care au consimţit la înfiinţarea unui tribunal comun, trebuie să
desemneze pe unul dintre ei înşişi care să aibă faţă de acest tribunal puterile pe care le are
Episcopul eparhial în tribunalul său.
§ 4. Împotriva sentinţei tribunalului comun de primul grad, apelul se face la tribunalul
desemnat în mod stabil de Scaunul Apostolic.
Can. 1069 - § 1. (cf 1427 §§ 1-2) Controversele dintre persoanele fizice sau juridice din
acelaşi institut de viaţă consacrată, cu excepţia institutelor seculare, în care Superiorii sunt
înzestraţi cu putere de conducere, vor fi definite în faţa judecătorului sau a tribunalului
determinat în tipic sau în statutele institutului.
§ 2. (= 1427 § 3) Dacă se naşte o controversă, cu excepţia institutelor seculare, între persoane
fizice sau juridice ale diferitelor institute de viaţă consacrată, sau chiar ai aceluiaşi institut de
drept eparhial sau ai altora în care Superiorii nu sunt înzestraţi cu puterea de conducere, sau între
un membru sau o persoană juridică a unui institut de viaţă consacrată şi o oricare altă persoană
fizică sau juridică, în primă instanţă judecă tribunalul eparhial.
Can. 1070 - (= 1427 § 3) Autoritatea care înfiinţează un tribunal oarecare, se va îngriji astfel
ca tribunalul să aibă statute proprii, aprobate de aceeaşi autoritate, în care trebuie să fie
determinate modul de numire a judecătorilor şi a celorlalţi slujitori, durata însărcinării,
remuneraţia precum şi celelalte lucruri cerute de drept.
Can. 1071 - (cf 1418) Oricare tribunal are dreptul să cheme în ajutor alt tribunal al oricărei
Biserici, pentru a îndeplini unele acţiuni procesuale, cu excepţia acelor acţiuni care implică
deciziile judecătorilor.
Can. 1072 - (cf 1440) În cauzele despre care se vorbeşte în cann. 1060, 1061, 1062, § 3 şi
1063, § 4 incompetenţa judecătorilor de grad inferior este absolută; la fel este absolută
incompetenţa judecătorului dacă nu se respectă competenţa stabilită în virtutea gradului de
judecată.
Can. 1073 - § 1. (= 1407) Nimeni nu poate fi chemat la judecata de primul grad decât în faţa
judecătorului competent în baza unuia din titlurile determinate de dreptul comun.
§ 2. Se spune că este relativă incompetenţa judecătorului care nu se poate sprijini pe nici unul
din aceste titluri.

162

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Exceptând cazul în care dreptul prevede expres altfel, reclamantul urmează forul
pârâtului; dacă, însă, pârâtul are mai multe foruri, opţiunea forului este concesionată
reclamantului.
Can. 1074 - (= 1408) Oricine poate fi chemat în faţa tribunalului domiciliului sau a cvasidomiciliului.
Can. 1075 - § 1. (= 1409) Nomadul are forul în locul în care actualmente locuieşte.
§ 2. Cel căruia nu-i sunt cunoscute nici domiciliul, nici cvasi-domiciliul şi nici locul locuinţei,
poate fi chemat la judecată în faţa forului reclamantului, dacă nu rezultă alt for legitim.
Can. 1076 - (= 1410) Din cauza situării obiectului, pârâtul poate fi chemat la judecată în faţa
tribunalului locului unde se găseşte obiectul litigiului, de fiecare dată când acţiunea este
îndreptată spre acest lucru, sau dacă este vorba despre o cauză de repunere în posesie.
Can. 1077 - § 1. (= 1411) Din cauza unui contract, pârâtul poate fi chemat la judecată în faţa
tribunalului locului unde a fost încheiat contractul sau trebuie să fie îndeplinit, exceptând cazul
în care părţile au ales de comun acord un alt tribunal.
§ 2. Dacă cauza priveşte obligaţiile provenite din alt titlu, pârâtul poate fi chemat la judecată
înaintea tribunalului locului unde s-a născut obligaţia sau unde trebuie să fie îndeplinită.
Can. 1078 - (= 1412) În cauzele penale, acuzatul, chiar dacă este absent, poate fi chemat la
judecată în faţa tribunalului locului unde a fost comis delictul.
Can. 1079 - (1413) Pârâtul poate fi chemat la judecată:
1° în cazurile privitoare la administrarea de bunuri, în faţa tribunalului locului în care se
desfăşoară administrarea;
2° în cauzele referitoare la moşteniri sau la testamente pioase, în faţa tribunalului ultimului
domiciliu sau cvasi-domiciliu sau locuinţei celui a cărui moştenire sau testament pios sunt în
cauză, rămânând neschimbat can. 1075, § 2, exceptând cazul în care este vorba de o simplă
executare a unui legatar, care va fi examinat conform normelor obişnuite ale competenţei.
Can. 1080 - Dacă nici unul din titlurile de mai sus nu îl sprijină pe judecător şi cauza este
introdusă în faţa lui, acesta obţine competenţa dacă părţile şi autoritatea căreia tribunalul este
imediat subordonat, consimt.
Can. 1081 - (= 1414) Datorită conexiunii, cauzele conexate între ele trebuie să fie judecate de
către unul şi acelaşi tribunal şi în acelaşi proces, exceptând cazul în care se opune o prescriere a
dreptului.
Can. 1082 - (= 1415) Datorită prevenţiei, dacă două sau mai multe tribunale sunt în mod egal
competente, dreptul de a judeca o cauză îi revine celui care l-a citat primul pe pârât, în mod
legitim.
Can. 1083 - (1416) § 1. Conflictele dintre judecători, referitoare la care dintre ei ar fi
competent pentru judecarea unei cauze, trebuie definite de către tribunalul de apel al
judecătorului în faţa căruia a fost promovată pentru prima dată, în scris, cererea de introducere a
cauzei.
§ 2. Dacă, însă, unul dintre tribunale este tribunalul de apel al celuilalt, conflictul va fi definit
de către tribunalul de gradul trei al tribunalului la care a fost promovată pentru prima dată
acţiunea.
§ 3. Împotriva deciziilor în aceste conflicte nu se dă loc apelului.
Can. 1084 - § 1. (cf 1425 § 1) Sunt rezervate tribunalelor colegiale cu trei judecători:
1° cauzele despre legătura sacrei hirotoniri;
2° cauzele despre legătura matrimonială, rămânând neschimbate cann. 1372-1374;
3° cauzele penale referitoare la delictele care atrag după sine pedeapsa excomunicării majore,
privării de funcţie, reducerii la un grad inferior sau a depunerii;
4° cauzele determinate de dreptul particular al propriei Biserici sui iuris.
§ 2. Celelalte cauze vor fi tratate de un judecător unic, exceptând cazul în care Episcopul
eparhial a rezervat o anumită cauză colegiului cu trei judecători.
§ 3. În primul grad de judecată, dacă colegiul nu poate fi constituit, atâta vreme cât durează
această imposibilitate, Patriarhul, după consultarea Sinodului permanent, poate permite ca
163

449

450

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Episcopul eparhial să încredinţeze cauza unui judecător cleric unic care, în măsura posibilului, îşi
va alege un asesor şi un auditor; acelaşi lucru îl poate permite Mitropolitul care prezidează o
Biserică mitropolitană sui iuris, sau chiar Mitropolitul unei Biserici patriarhale constituit în afara
teritoriului aceleiaşi Biserici, fiecare după ce i-a consultat pe cei doi Episcopi eparhiali mai vechi
în hirotonirea episcopală; în celelalte cazuri se va recurge la Scaunul Apostolic.
Can. 1085 - § 1. (cf 1426) Tribunalul colegial trebuie să procedeze în mod colegial şi să ia
deciziile cu majoritatea de voturi, şi aceasta pentru validitate, dacă este vorba despre:
1° respingerea cererii unei acţiuni reconvenţionale, sau a unei cauze incidentale;
2° definirea recursului împotriva unui decret al preşedintelui;
3° o sentinţă, chiar orală, precum şi de decrete care au putere de hotărâre definitivă.
§ 2. Celelalte acte procesuale le va finaliza punătorul, exceptând cazul în care colegiul şi-a
rezervat vreunul, însă nu pentru validitate.
§ 3. (= 1441) Dacă în primul grad de judecată cauza a fost examinată în mod colegial, tot în
mod colegial trebuie să fie definită şi în gradul de apel şi nu cu un număr mai mic de judecători
(≠ 1441 b); dacă, însă, a fost [examinată] de un judecător unic, şi în gradul de apel va fi definită
tot de către un judecător unic, exceptând cazul despre care vorbeşte can. 1084, § 3.
CAPITOLUL II
DESPRE SLUJITORII TRIBUNALELOR
Art. I
Despre Vicarul judecătoresc, despre judecători şi despre auditori
Can. 1086 - § 1. (= 1420) Episcopul eparhial este obligat să constituie un Vicar judecătoresc
cu puterea judecătorească ordinară, diferit de Protosincel, exceptând cazul în care micimea
eparhiei sau numărul mic de cauze recomandă altfel.
§ 2. Vicarul judecătoresc constituie un tribunal unic împreună cu Episcopul eparhial, însă nu
poate judeca cauzele pe care Episcopul eparhial şi le-a rezervat sieşi.
§ 3. Vicarului judecătoresc i se pot da ajutoare care se numesc Vicari judecătoreşti adjuncţi.
§ 4. Atât Vicarul judecătoresc cât şi Vicarii judecătoreşti adjuncţi trebuie să fie sacerdoţi cu
faimă integrală, doctori sau cel puţin licenţiaţi în drept canonic, şi să dea dovadă de prudenţă şi
râvnă pentru dreptate şi în vârstă de cel puţin treizeci de ani.
Can. 1087 - § 1. (= 1421) În eparhie vor fi numiţi de către Episcopul eparhial judecători
eparhiali, care să fie clerici.
§ 2. Patriarhul, după consultarea Sinodului permanent, sau Mitropolitul care prezidează
Biserica mitropolitană sui iuris, după ce i-a consultat pe cei doi Episcopi eparhiali mai vechi în
hirotonirea episcopală, pot permite ca şi alţi credincioşi creştini să fie numiţi judecători, dintre
care, în caz de necesitate, unul poate fi ales pentru a forma colegiul; în celelalte cazuri se va
recurge la Scaunul Apostolic în această problemă.
§ 3. Judecătorii vor fi cu faimă integrală, doctori sau cel puţin licenţiaţi în drept canonic, care
dau dovadă de prudenţă şi râvnă pentru dreptate.
Can. 1088 - § 1. (cf 1422) Vicarul judecătoresc, Vicarul judecătoresc adjunct şi ceilalţi
judecători sunt numiţi pe timp determinat.
§ 2. Dacă timpul determinat a trecut, în timp ce scaunul eparhial este vacant, aceştia nu pot fi
înlăturaţi, ci rămân în funcţie până când noul Episcop eparhial va prevedea referitor la aceasta.
§ 3. (= 1420 § 5) Dacă Vicarul judecătoresc este numit de Administratorul eparhiei, cu
venirea noului Episcop eparhial are nevoie de confirmare.

164

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1089 - (= 1424) Judecătorul unic, în orice judecată, poate să îşi aleagă ca şi consultanţi
doi asesori dintre credincioşii creştini cu un trai experimentat.
Can. 1090 - § 1. (= 1425 § 3) Vicarul judecătoresc va desemna prin rotaţie, prin ordin, dintre
judecătorii eparhiali, doi judecători care împreună cu preşedintele vor constitui tribunalul
colegial, exceptând cazul în care Episcopul eparhial, conform prudenţei sale, consideră că este
oportun să procedeze altfel.
§ 2. Vicarul judecătoresc nu îi va înlocui pe judecătorii odată desemnaţi, decât dintr-un motiv
foarte grav, care trebuie exprimat în decret, pentru validitate.
Can. 1091 - § 1. (= 1426 § 2) Tribunalul colegial va fi prezidat, dacă este posibil, de Vicarul
judecătoresc sau de Vicarul judecătoresc adjunct.
§ 2. (= 1429) Preşedintele tribunalului colegial trebuie să desemneze ca punător pe unul dintre
judecătorii aceluiaşi tribunal, dacă nu vrea să îndeplinească el însuşi această sarcină.
§ 3. De asemenea preşedintele poate substitui punătorul cu altcineva, dintr-o cauză justă.
§ 4. Punătorul va face referire despre cauză în adunarea judecătorilor şi va redacta sentinţa în
scris.
Can. 1092 - Judecătorului unic îi revin drepturile tribunalului şi ale preşedintelui.
Can. 1093 - § 1. (= 1428 § 1) Judecătorul sau preşedintele tribunalului colegial poate să
desemneze un auditor pentru realizarea instruirii cauzei, pe care îl aleg fie dintre judecătorii
tribunalului, fie dintre credincioşii creştini admişi la această funcţie de către Episcopul eparhial.
§2. Episcopul eparhial poate admite în funcţia de auditor credincioşi creştini care se disting
prin moravuri bune, prudenţă şi doctrină.
§ 3. Auditorul este cel care strânge doar probele, conform mandatului judecătorului, şi le
consemnează judecătorului; dacă mandatul judecătorului nu se opune, el poate decide, totuşi,
între timp, care probe trebuie să le culeagă şi în ce fel, dacă eventual se ridică întrebări în această
privinţă în timp ce acesta îşi exercită funcţia sa.
Art. II
Despre promotorul dreptăţii, despre apărătorul legăturii şi despre notar
Can. 1094 - (1430) Pentru cauzele contencioase în care binele public poate fi în pericol
precum şi pentru cauzele penale, va fi constituit în eparhie un promotor al dreptăţii care este
obligat să prevadă binele public.
Can. 1095 - § 1. (= 1431) În cauzele contencioase, Episcopul eparhial este cel care judecă
dacă binele public este sau nu în pericol, exceptând cazul în care intervenţia promotorului
dreptăţii este prescrisă de drept, sau este în mod evident necesară, având în vedere natura
lucrurilor.
§ 2. Dacă în precedentul grad de judecată a intervenit promotorul dreptăţii, intervenţia sa se
presupune necesară şi în gradele ulterioare.
Can. 1096 - (= 1432) Pentru cauzele referitoare la nulitatea sacrei hirotoniri, sau nulitatea
căsătoriei ori dezlegarea sa, se va constitui în eparhie un apărător al legăturii, care este obligat să
se opună şi să expună tot ceea ce se poate prezenta în mod raţional împotriva nulităţii sau
dezlegării.
Can. 1097 - (= 1433) În cauzele în care se cere prezenţa promotorului dreptăţii sau a
apărătorului legăturii, dacă aceştia nu au fost citaţi, actele sunt nule, exceptând cazul în care, fără
a fi citaţi, în realitate aceştia au intervenit, sau cel puţin înaintea sentinţei au putut să-şi
îndeplinească funcţia lor, examinând actele.
Can. 1098 - (= 1434) Dacă dreptul comun nu prevede în mod expres altfel:
165

451

452

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

1° de fiecare dată când legea prescrie ca judecătorul să audieze părţile sau pe una dintre ele,
vor fi audiaţi şi promotorul dreptăţii şi apărătorul legăturii, dacă intervin în judecată;
2° de fiecare dată când se cere instanţa unei părţi pentru ca judecătorul să poată lua o decizie
referitoare la ceva, instanţa promotorului dreptăţii sau a apărătorului legăturii care intervin în
judecată, are aceeaşi putere.
Can. 1099 - § 1. (cf 1435) Episcopul eparhial este cel care îi numeşte pe promotorul dreptăţii
şi pe apărătorul legăturii; în tribunalele care nu sunt eparhiale, aceiaşi sunt numiţi conform
normei statutelor tribunalului, dacă dreptul nu prevede altfel.
§ 2. (= 1435) Promotorul dreptăţii şi apărătorul legăturii vor fi credincioşi creştini cu faimă
integrală, doctori sau cel puţin licenţiaţi în drept canonic, stimaţi prin prudenţa şi râvna pentru
dreptate.
Can. 1100 - § 1. (= 1436) Aceeaşi persoană, dar nu în aceeaşi cauză, îşi poate desfăşura
funcţia de promotor al dreptăţii şi pe cea de apărător al legăturii.
§ 2. Promotorul dreptăţii şi apărătorul legăturii pot fi constituiţi fie pentru toate cauzele, fie
pentru fiecare cauză în parte; aceştia pot fi, însă, înlăturaţi de către Episcopul eparhial dintr-o
cauză dreaptă.
Can. 1101 - § 1. (= 1437 § 1) În orice proces va interveni notarul, astfel încât vor fi
considerate nule actele care nu sunt semnate de el.
§ 2. Actele pe care le întocmesc notarii au credibilitate publică.
Art. III
Despre slujitorii tribunalelor ce se aleg din diferite eparhii sau Biserici sui iuris
Can. 1102 - § 1. Judecătorii şi ceilalţi slujitori ai tribunalelor pot fi aleşi din oricare eparhie
sau institut călugăresc sau societate de viaţă comună după model călugăresc ai propriei sau altei
Biserici sui iuris, însă cu consimţământul scris al propriului Episcop eparhial sau Superior major.
§ 2. Judecătorul delegat, dacă mandatul delegării nu prevede altfel, se poate folosi de ajutorul
slujitorilor care locuiesc în teritoriul celui care deleagă.
CAPITOLUL III
DESPRE OBLIGAŢIILE JUDECĂTORILOR I AI ALTOR SLUJITORI AI
TRIBUNALELOR
Can. 1103 - § 1. (= 1444) Toţi credincioşii creştini, şi în primul rând Episcopii, se vor strădui
cu sârguinţă pentru ca, stabilită rămânând justiţia, litigiile să fie evitate, pe cât posibil, în sânul
poporului lui Dumnezeu sau pentru o cât mai rapidă rezolvare pacifică.
§ 2. Judecătorul, la începutul litigiului şi chiar şi în alt moment, ori de câte ori se întrevede un
rezultat bun, nu va omite să îndemne şi să ajute părţile pentru a căuta de comun acord o soluţie
echitabilă a controversei şi să le indice căile potrivite pentru acest scop, recurgând chiar la
medierea unor oameni importanţi.
§ 3. Dacă însă cauza priveşte bunurile personale ale părţilor, judecătorul va aprecia dacă
controversa poate fi încheiată în mod util printr-o tranzacţie sau compromis arbitrar.
Can. 1104 - § 1. Judecătorul competent trebuie să presteze slujirea sa părţii care o cere în
mod legitim.
§ 2. (= 1501) Judecătorul nu poate examina nici o cauză, dacă nu i-a fost făcută o cerere,
conform normei canoanelor, de către cel care este interesat sau de către promotorul dreptăţii.
Can. 1105 - (= 1447) Cel care a intervenit într-un proces ca judecător, promotor al dreptăţii,
apărător al legăturii, procurator, avocat, martor sau expert nu poate mai târziu defini în mod valid
aceeaşi cauză în alt grad de judecată ca judecător sau să îndeplinească în aceeaşi [cauză] funcţia
de asesor.
166

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1106 - § 1. (= 1448) Judecătorul nu va accepta examinarea unei cauze care oarecum îl
priveşte din motivul consangvinităţii sau afinităţii, în oricare grad al liniei drepte, şi până la al
patrulea grad al liniei colaterale inclusiv, sau din motivul tutelei sau curatelei, sau al unei
obişnuinţe intime de viaţă, sau al unei duşmănii mari, sau al unui profit de realizat sau al unei
daune de evitat.
§ 2. În aceleaşi circumstanţe trebuie să se abţină de la exercitarea funcţiei promotorul
dreptăţii, apărătorul legăturii, asesorul şi auditorul.
Can. 1107 - § 1. (cf 1449 § 2) Dacă judecătorul este recuzat, fie în tribunalul ordinar, fie în
cel delegat, deşi este competent, autoritatea căreia tribunalul îi este subordonată imediat va defini
această excepţie, rămânând neschimbat can. 1062, §§ 2 şi 5.
§ 2. (= 1449 § 3) Dacă Episcopul eparhial este judecătorul şi recuzarea se opune contra sa, se
va abţine de la judecată.
§ 3. Dacă recuzarea se opune contra celorlalţi slujitori ai tribunalului, această excepţie va fi
tratată de preşedintele tribunalului colegial sau de judecător, dacă este unic.
Can. 1108 - (= 1450) Dacă se admite recuzarea, persoanele trebuie schimbate, însă nu şi
gradul judecatei.
Can. 1109 - § 1. (cf 1451 § 1) Chestiunea recuzării trebuie definită foarte expeditiv, după
audierea părţilor.
§ 2. Actele făcute de un judecător înainte de a fi fost recuzat sunt valide; cele însă care au fost
făcute după ce a fost propusă recuzarea trebuie să fie anulate, dacă o parte cere aceasta în decurs
de zece zile de la admiterea recuzării; după admiterea recuzării [actele] sunt invalide.
Can. 1110 - § 1. (= 1452) Într-o cauză care priveşte numai interesul particularilor, judecătorul
poate acţiona doar la instanţa unei părţi; dacă însă cauza a fost legitim introdusă, judecătorul
poate purcede şi chiar trebuie să o facă, chiar din oficiu, în cauzele penale şi în alte cauze care
privesc binele public al Bisericii sau mântuirea sufletelor.
§ 2. Judecătorul poate, de asemenea, suplini neglijenţa părţilor în aducerea probelor sau în
opunerea excepţiilor ori de câte ori consideră necesar, pentru a evita o gravă sentinţă injustă,
rămânând neschimbat can. 1283.
Can. 1111 - (= 1453) Judecătorii şi tribunalele se vor îngriji ca, stabilită fiind justiţia, toate
cauzele să fie terminate cât mai repede posibil, astfel încât în primul grad de judecată să nu fie
prelungite mai mult de un an, iar în gradul de apel nu mai mult de şase luni.
Can. 1112 - (cf 1454) Toţi cei care constituie tribunalul sau persoanele care colaborează,
trebuie să promită că îşi vor îndeplini sarcina cu fidelitate.
Can. 1113 - § 1. (= 1455) În judecăţile penale trebuie ca întotdeauna, iar în judecăţile
contencioase atunci când divulgarea unui act procesual poate aduce prejudiciu părţilor,
judecătorii şi adjutanţii tribunalului trebuie să ţină secretul.
§ 2. Sunt, de asemenea, obligaţi să ţină întotdeauna şi faţă de toţi secretul discuţiilor care au
loc între judecători în tribunalul colegial înainte de a se da sentinţa şi, de asemenea, privitor la
diferitele votări şi opinii pronunţate acolo; la acest secret sunt obligaţi şi toţi cei cărora despre
aceste lucruri le-a parvenit ştirea în orice fel.
§ 3. Mai mult decât atât, ori de câte ori natura cauzei sau a probelor este astfel încât prin
divulgarea actelor sau a probelor se poate pune în pericol faima altuia, sau se poate da ocazie la
naşterea unor disensiuni, sau scandaluri sau altfel de inconveniente de acest fel, judecătorul poate

167

453

454

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

obliga prin jurământ să păstreze secretul pe martori, pe experţi, pe părţi şi pe avocaţii sau pe
procuratorii lor.
Can. 1114 - (= 1456) Judecătorului şi tuturor celorlalţi slujitori ai tribunalului le este interzis
să accepte orice fel de dar cu ocazia desfăşurării judecăţii.
Can. 1115 - § 1. (= 1457) Judecătorii care, chiar dacă sunt competenţi în mod sigur şi
evident, refuză să servească dreptatea sau care, fără nici un fundament într-o prescriere de drept,
se declară competenţi şi examinează sau hotărăsc cauze, sau violează secretul prevăzut prin lege,
sau prin înşelăciune şi neglijenţă gravă cauzează o altă daună părţilor, pot fi pedepsiţi de către
autoritatea competentă cu pedepsele corespunzătoare, inclusiv privarea de funcţie.
§ 2. Cu aceleaşi pedepse pot fi pedepsiţi şi ceilalţi slujitori şi adjutanţi ai tribunalului dacă au
greşit în funcţia lor aşa cum se arată mai sus; pe toţi aceştia îi poate pedepsi şi judecătorul.
Can. 1116 - Dacă judecătorul prevede că reclamatul probabil va respinge sentinţa
bisericească, fiind întâmplător împotriva lui, şi de aceea drepturile cuvenite pârâtului nu vor fi
garantate suficient, la cererea pârâtului sau chiar din oficiu poate impune reclamatului o cauţiune
corespunzătoare, în vederea respectării sentinţei bisericeşti.
CAPITOLUL IV
DESPRE ORDINEA EXAMINĂRILOR
Can. 1117 - (= 1458) Cauzele vor fi examinate în ordinea în care acestea au fost propuse şi
înscrise pe rol, exceptând cazul în care vreuna dintre acestea necesită tratarea grabnică, înaintea
tuturor celorlalte; aceasta, însă, trebuie hotărât printr-un decret special însoţit de motivaţii.
Can. 1118 - § 1. (= 1459) Viciile datorită cărora poate rezulta nulitatea sentinţei pot fi aduse
ca argumente şi chiar declarate din oficiu de către judecător, în orice stare sau grad al procesului.
§ 2. Excepţiile care cer amânarea procesului, mai ales cele care privesc persoanele şi modul
judecăţii, vor fi propuse înainte de începerea contestării litigiului, exceptând cazul în care acestea
se ivesc după litigiul contestat deja şi vor fi definite cât mai repede.
Can. 1119 - § 1. (= 1460) Dacă se propune o excepţie contra competenţei judecătorul, aceasta
trebuie să o trateze judecătorul însuşi.
§ 2. În cazul excepţiei de incompetenţă relativă, dacă judecătorul se declară competent,
decizia sa nu admite apel, însă poate fi atacată prin cererea de anulare, prin restituirea integrală
sau prin opoziţia unui terţ.
§ 3. Dacă, însă, judecătorul se declară incompetent, partea care se consideră lezată poate să se
adreseze tribunalului de apel, în termen de cincisprezece zile utile.
Can. 1120 - (= 1461) Judecătorul care îşi recunoaşte incompetenţa absolută, în orice stare a
judecăţii, trebuie să-şi declare incompetenţa.
Can. 1121 - § 1. (= 1462) Excepţiile unui lucru judecat, ale unei tranzacţii şi alte excepţii
peremptorii, care se numesc ale litigiului terminat, trebuie să fie propuse şi examinate înaintea
contestării litigiului; cel care le-a ridicat mai târziu nu va fi respins, ci va trebui să plătească
cheltuielile de judecată, exceptând cazul în care dovedeşte că nu a întârziat obiecţia din răutate.
§ 2. Celelalte excepţii peremptorii vor fi propuse în contestarea litigiului şi vor fi tratate la
vremea lor, conform normelor referitoare la chestiunile incidentale.
Can. 1122 - § 1. (= 1463 § 1) Acţiunile reconvenţionale nu pot fi propuse valid decât în
decurs de treizeci de zile de la începerea contestării litigiului.
168

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Acţiunile reconvenţionale vor fi examinate împreună cu acţiunea principală, adică în
acelaşi grad de judecată cu a acesteia, exceptând cazul în care este necesară examinarea separată
sau judecătorul consideră că aceasta e mai oportună.
Can. 1123 - (= 1464) Chestiunile privind cauţiunea pentru cheltuielile de judecată, sau pentru
concesionarea apărării gratuite, cerute imediat la început şi altele de acest fel, trebuie examinate
în mod obişnuit înaintea contestării litigiului.
CAPITOLUL V
DESPRE TERMENII DE JUDECATĂ, AMÂNARE I LOC
Can. 1124 - § 1. (1465) Termenii constituiţi de lege pentru perimarea drepturilor nu pot fi
prelungiţi şi nici nu pot fi restrânşi în mod valid decât la cererea părţilor.
§ 2. Ceilalţi termeni, însă, înaintea trecerii lor, pot fi prelungiţi de judecător din motive juste,
după audierea sau cererea părţilor, însă nu pot fi restrânşi valid niciodată decât cu
consimţământul părţilor.
§ 3. Judecătorul se va îngriji, de asemenea, ca un proces să nu dureze prea mult din cauza
amânărilor.
Can. 1125 - (= 1466) Dacă legea nu a stabilit termeni pentru desfăşurarea actelor procesuale,
judecătorul trebuie să le determine, ţinând seama de natura fiecărui act.
Can. 1126 - (= 1467) Dacă în ziua indicată pentru un act judecătoresc tribunalul este închis,
se subînţelege că termenul se prelungeşte la prima zi următoare de lucru.
Can. 1127 - (cf 1468) Sediul tribunalului va fi, pe cât posibil, stabil şi deschis în orele
stabilite, respectând normele stabilite, pentru acestea, de dreptul particular.
Can. 1128 - § 1. (= 1469) Judecătorul expulzat cu forţa din teritoriul său, sau împiedicat să-şi
exercite puterea judecătorească, poate să-şi exercite puterea în afara teritoriul său şi să emită
sentinţe, înştiinţându-l totodată despre aceasta pe Episcopul eparhial al locului.
§ 2. Pe lângă acestea, judecătorul poate să se deplaseze şi în afara teritoriului propriu, pentru
o cauză justă şi după audierea părţilor, pentru a dobândi probe, totuşi cu permisiunea Episcopului
eparhial al locului, pe care-l va vizita, şi în sediul indicat de acelaşi [Episcop].
CAPITOLUL VI
DESPRE PERSOANELE ADMISE ÎN AULĂ I DESPRE MODUL ÎNTOCMIRII I
PĂSTRĂRII ACTELOR
Can. 1129 - § 1. (= 1470) Dacă nu se prevede expres altfel de dreptul particular al Bisericii
sui iuris, în timp ce se dezbat cauze în faţa tribunalului, vor fi admişi în aulă numai cei pe care
legea sau judecătorul îi stabileşte ca fiind necesari pentru desfăşurarea procesului.
§ 2. Judecătorul îi poate pedepsi cu pedepse corespunzătoare pe toţi cei care, asistând la
proces, au avut lipsă gravă de respect şi de supunere datorate tribunalului, după ce i-a admonestat
în zadar; îi poate suspenda şi pe avocaţi şi pe procuratori chiar şi de la exercitarea funcţiei lor în
faţa tribunalelor bisericeşti.
Can. 1130 - (= 1471) Dacă vreo persoană ce trebuie interogată utilizează o limbă necunoscută
judecătorului sau părţilor, se va recurge la un interpret jurat, desemnat de judecător; totuşi
declaraţiile se vor redacta în scris, în limba originală, şi se va adăuga traducerea; de asemenea, se
va recurge la un interpret şi dacă trebuie interogat un surd sau un mut, exceptând cazul în care
judecătorul preferă eventual să se răspundă în scris la întrebările sale.
169

455

456

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1131 - § 1. (= 1472 § 1) Toate actele judiciare, fie cele ce privesc meritul chestiunii,
adică actele cauzei, fie cele ce aparţin formei procedurii, adică actele procesului, trebuie
redactate în scris.
§ 2. Fiecare foaie a actelor trebuie numerotată şi prevăzută cu o ştampilă autentică.
Can. 1132 - (= 1473) Ori de câte ori în actele judiciare se cere semnătura părţilor sau a
martorilor, dacă partea sau martorul nu poate sau nu vrea să semneze, se va nota aceasta în
aceleaşi acte, şi în acelaşi timp judecătorul şi notarul se vor încredinţa că actul însuşi a fost citit
cuvânt cu cuvânt părţii sau martorului şi că partea sau martorul nu a putut sau nu a vrut să
semneze.
Can. 1133 - § 1. (= 1475) La terminarea judecăţii, documentele care sunt proprietatea
privaţilor trebuie să fie restituite, însă după ce s-a păstrat o copie.
§ 2. Fără mandatul judecătorului le este interzis notarilor şi cancelarului să elibereze copii ale
actelor judiciare şi ale documentelor dobândite în proces.
§ 3. Scrisorile anonime trebuie distruse şi nu se va face menţiune în acte; în acelaşi fel trebuie
distruse orice altă scriere şi scrisori iscălite, care nu aduc nimic meritului cauzei sau care sunt
calomnioase în mod cert.
CAPITOLUL VII
DESPRE RECLAMANT I PÂRÂT
Can. 1134 - (= 1476) Oricine, botezat sau nebotezat, poate acţiona în judecată; partea
chemată legitim [în judecată] trebuie să răspundă.
Can. 1135 - (= 1474) Chiar dacă reclamantul sau pârâtul şi-au constituit un procurator sau un
avocat, totuşi sunt întotdeauna obligaţi să fie prezenţi în persoană la judecată, când o prescrie
dreptul sau judecătorul.
Can. 1136 - § 1. (= 1478) Minorii şi cei care sunt lipsiţi de uzul raţiunii pot sta la judecată
doar prin intermediul părinţilor, tutorilor sau curatorilor.
§ 2. Dacă judecătorul consideră că drepturile acestora sunt în conflict cu drepturile părinţilor,
tutorilor sau curatorilor lor, sau că aceştia nu pot tutela îndeajuns drepturile acestora, vor sta la
judecată printr-un tutore sau curator constituit de judecător.
§ 3. Însă în cauzele spirituale şi în cele conexate cu cele spirituale, dacă minorii au ajuns la
uzul raţiunii, pot acţiona şi răspunde fără consimţământul părinţilor, sau tutorilor şi chiar prin ei
înşişi dacă au împlinit vârsta de paisprezece ani; altfel, prin tutorele constituit de judecător.
§ 4. Cei cărora le este interzisă administrarea bunurilor şi cei slabi de minte pot sta la judecată
prin ei înşişi numai pentru a răspunde de propriile delicte sau la prescrierea judecătorului; în
celelalte cazuri trebuie să acţioneze şi să răspundă prin curatorii lor.
Can. 1137 - (= 1479) Ori de câte ori un tutore sau un curator este constituit de autoritatea
civilă, acesta poate fi admis de către judecătorul bisericesc după ce l-a audiat, pe cât posibil, pe
Episcopul eparhial al celui care i-a fost dat; dacă, însă, nu are sau dacă nu se consideră admisibil,
judecătorul însuşi va numi un tutore sau un curator pentru cauza respectivă.
Can. 1138 - § 1. (= 1480 § 1) Persoanele juridice vor sta la judecată prin reprezentanţii lor
legitimi.
§ 2. Ori de câte ori sunt în pericol bunurile pentru a căror înstrăinare se cere consimţământul,
sfatul sau permisiunea cuiva, acelaşi consimţământ, sfat sau permisiune se cere şi pentru
introducerea sau contestarea litigiului.
170

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. În caz de lipsă sau neglijenţă a reprezentantului, Ierarhul poate să apară în justiţie,
personal sau prin altcineva, în numele persoanelor juridice care sunt sub puterea sa.
CAPITOLUL VIII
DESPRE PROCURATORII LA LITIGII I DESPRE AVOCAŢI
Can. 1139 - § 1. (= 1481) Partea poate să-şi constituie în mod liber un procurator şi un
avocat, însă poate, de asemenea, acţiona şi răspunde personal, exceptând cazul în care
judecătorul consideră necesar serviciul unui procurator sau avocat.
§ 2. În judecata penală, însă, acuzatul trebuie să aibă întotdeauna un avocat, constituit fie de el
însuşi, fie dat de către judecător.
§ 3. În judecata contencioasă, dacă este vorba de minori sau de o cauză în care binele public
este în pericol, cu excepţia cauzelor matrimoniale însă, judecătorul va constitui din oficiu un
avocat, părţii care este lipsită.
Can. 1140 - § 1. (= 1482) Fiecare parte poate să-şi constituie un singur procurator, care nu
poate fi substituit de altul, exceptând cazul în care i s-a permis astfel, în scris.
§ 2. Dacă, însă, din cauză justă, sunt constituiţi mai mulţi procuratori de către aceeaşi parte,
vor fi desemnaţi în aşa fel încât între ei să poată avea loc prevenţia.
§ 3. Avocaţi pot fi, totuşi, numiţi mai mulţi deodată.
Can. 1141 - (= 1483) Procuratorul şi avocatul trebuie să fie majori şi cu o reputaţie bună; pe
lângă acestea, avocatul trebuie să fie catolic, exceptând cazul în care autoritatea căreia tribunalul
îi este imediat subordonat permite altfel, şi să fie doctor în drept canonic sau cel puţin expert
adevărat, şi să fie aprobat de aceeaşi autoritate.
Can. 1142 - § 1. (= 1484) Procuratorul şi avocatul, înainte de a-şi asuma sarcina, trebuie să
depună la tribunal un mandat autentic.
§ 2. Totuşi, pentru a se evita extincţia unui drept, judecătorul poate admite un procurator şi
fără să prezinte mandatul, prestând, dacă e cazul, o cauţiune corespunzătoare; actul
judecătorului, însă, este fără nici o valoare dacă, în termenul de perimare ce trebuie fixat de
judecător, procuratorul nu prezintă mandatul său.
Can. 1143 - (= 1485) Exceptând cazul în care are un mandat special, procuratorul nu poate
renunţa valid la acţiune, la instanţa litigiului sau la actele judiciare şi nici nu poate încheia
tranzacţii, pacte, compromisuri arbitrare şi, în general, cele pentru care dreptul cere un mandat
special.
Can. 1144 - § 1. (= 1486) Pentru ca îndepărtarea procuratorului sau a avocatului să-şi
producă efectul, este necesar ca aceasta să le fie notificată şi dacă litigiul este deja contestat,
judecătorul sau partea adversă vor fi înştiinţaţi despre această îndepărtare.
§ 2. După emiterea sentinţei definitive, dreptul şi obligaţia de a declara apel, dacă mandatul
nu-i refuză aceasta, îi rămâne procuratorului.
Can. 1145 - (cf 1487) Procuratorul şi avocatul pot fi respinşi de judecător printr-un decret dat
fie din oficiu, fie la cererea unei părţi, însă pentru o cauză gravă şi întotdeauna rămânând
neschimbat recursul la tribunalul de apel.
Can. 1146 - § 1. (= 1488) Procuratorului şi avocatului le este interzis să cumpere un litigiu
sau să trateze un onorar excesiv sau o parte din ceea ce este obiectul litigiului; dacă au făcut
astfel, pactul este nul şi pot fi pedepsiţi de judecător prin amendă; avocatul, în plus, poate fi
suspendat din funcţie sau chiar, dacă este recidivist, destituit de către autoritatea căreia tribunalul
îi este imediat subordonat şi şters de pe lista avocaţilor.
171

457

458

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. În acelaşi mod pot fi pedepsiţi şi procuratorii şi avocaţii care, dejucând legea, sustrag
cauze tribunalelor competente, pentru a fi definite mai favorabil de alte tribunale.
Can. 1147 - (= 1489) Procuratorii şi avocaţii care, pentru daruri, promisiuni sau oricare alte
motive, trădează sarcina lor, vor fi suspendaţi din exercitarea funcţiei de apărători şi pedepsiţi cu
amendă sau alte pedepse corespunzătoare.
Can. 1148 - (= 1490) În fiecare tribunal vor fi constituiţi, pe cât posibil, apărători stabili,
remuneraţi de tribunalul însuşi, care să exercite sarcina de procuratori sau avocaţi, mai ales în
cazurile matrimoniale, pentru părţile care preferă să-i aleagă.
CAPITOLUL IX
DESPRE ACŢIUNI I EXCEPŢII
Can. 1149 - (= 1491) Orice drept este apărat nu numai de o acţiune, dacă nu există o
dispoziţie contrară expresă, ci şi printr-o excepţie (1492 § 2), la care se poate recurge
întotdeauna şi este prin natura sa perpetuă.
Can. 1150 - (= 1492 § 1) Orice acţiune se stinge prin prescriere conform normei dreptului sau
în alt mod legitim, cu excepţia acţiunilor referitoare la starea persoanelor, care [acţiuni] nu se
sting niciodată.
Can. 1151 - Acţiunile contencioase, dacă dreptul nu prevede expres altfel, se sting prin
prescriere după cinci ani, socotiţi din ziua în care acţiunea ar fi putut fi propusă pentru prima
dată, rămânând neschimbate, acolo unde sunt în vigoare, Statutele personale referitoare la acest
lucru.
Can. 1152 - § 1. Orice acţiune penală se stinge odată cu moartea vinovatului, cu iertarea de
către autoritatea competentă şi prin prescriere.
§ 2. (= 1362 § 1) Acţiunea penală se stinge prin prescriere după trei ani, dacă nu este vorba
de:
1° delicte rezervate Scaunului Apostolic;
2° acţiunea privind delictele prevăzute în cann. 1450 şi 1453, care se sting prin prescriere,
după cinci ani;
3° delicte care nu sunt pedepsite de dreptul comun, dacă prin dreptul particular s-a stabilit alt
termen de prescriere.
§ 3. (= 1362 § 2) Prescrierea decurge din ziua în care a fost comis delictul sau dacă delictul
este continuu sau obişnuit, din ziua în care a încetat.
Can. 1153 - § 1. (= 1363) Dacă în limita termenilor despre care vorbeşte can. 1152, socotiţi
din ziua în care sentinţa de condamnare devine lucru judecat, nu i s-a comunicat vinovatului
decretul executiv al judecătorului, acţiunea pentru executarea pedepsei se stinge prin prescriere.
§ 2. Tot astfel este valabil, respectând cele de respectat, dacă pedeapsa a fost impusă prin
decret extrajudiciar.
Can. 1154 - După stingerea acţiunii penale prin prescriere:
1° nu este stinsă prin aceasta acţiunea contencioasă, născută întâmplător din delict, pentru
repararea daunelor;
2° dacă binele public o cere, Ierarhul se poate folosi de remediile administrative potrivite,
inclusiv suspendarea de la exercitarea ministerului sacru sau îndepărtarea din funcţie.

172

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1155 - (= 1493) Reclamantul poate acţiona în judecată mai multe acţiuni simultane, care
însă nu sunt contrare între ele, referitoare fie la acelaşi lucru fie la lucruri diferite, dacă nu
depăşesc competenţa tribunalului căruia i s-a adresat.
Can. 1156 - § 1. (= 1494 § 1) Pârâtul poate intenta, în faţa aceluiaşi judecător şi în aceeaşi
judecată, o acţiune reconvenţională contra reclamantului, fie în virtutea legăturii cauzei cu
acţiunea principală, fie pentru a respinge sau a diminua cererea reclamantului.
§ 2. Nu se admite reconvenţia la reconvenţie.
Can. 1157 - (= 1495) Acţiunea reconvenţională trebuie să fie propusă judecătorului în faţa
căruia a fost instituită acţiunea principală, chiar dacă este delegat numai pentru o singură cauză
sau este relativ incompetent pentru altele.
Can. 1158 - § 1. (= 1496 § 1) Cel care, prin argumente cel puţin probabile, dovedeşte că are
dreptul asupra unui lucru deţinut de altcineva şi că dauna este iminentă, dacă acest lucru nu îi
este înapoiat, are dreptul să obţină din partea judecătorului sechestrarea aceluiaşi lucru.
§ 2. În aceleaşi circumstanţe se poate obţine ca unuia să i se interzică exercitarea unui drept.
Can. 1159 - § 1. (= 1497) Sechestrarea unui lucru este admisă şi pentru siguranţa unui credit,
în cazul în care dreptul creditorului rezultă suficient de bine.
§ 2. Sechestrarea se poate extinde chiar şi la acele bunuri ale debitorului, care se găsesc la
oricine sub un titlu oarecare, precum şi asupra creditelor debitorului.
Can. 1160 - (= 1498) Sechestrarea unui lucru şi interdicţia exercitării unui drept, nu se pot
hotărî niciodată, dacă dauna pentru care există temerea poate fi reparată altfel, şi dacă se oferă o
garanţie potrivită în scopul reparării sale.
Can. 1161 - (= 1499) Judecătorul poate concesiona celui căruia i-a acordat punerea sub
sechestru sau interdicţia exercitării unui drept, o cauţiune prealabilă pentru repararea daunelor,
dacă nu va putea dovedi dreptul său.
Can. 1162 - (= 1500) În privinţa naturii şi a puterii unei acţiuni de posesie, se va respecta
dreptul civil al locului unde este situat lucrul despre a cărui posesiune este vorba.
Can. 1163 - § 1. Ori de câte ori se introduce o cerere pentru obţinerea unei previziuni pentru
întreţinerea unui om, judecătorul, după audierea părţilor, poate stabili printr-un decret o execuţie
imediată, prescriind cauţiuni potrivite dacă este cazul, ca între timp să fie asigurate alimentele
necesare, fără a prejudicia dreptul ce va fi hotărât prin sentinţă.
§ 2. (cf 1650 § 2) După ce a fost făcută cererea de către o parte sau de către promotorul
dreptăţii pentru obţinerea acestui decret, judecătorul, audiind cealaltă parte, va hotărî despre
acest lucru cât mai expeditiv, însă niciodată în mai mult de zece zile; după trecerea lor inutilă,
sau dacă cererea este respinsă, rămâne deschisă calea recursului la autoritatea căreia tribunalul
este imediat subordonat, cu condiţia ca acesta să nu fie judecătorul însuşi sau, dacă vreunul
preferă, la judecătorul de apel care, de asemenea, va hotărî cât mai expeditiv despre acest lucru.
CAPITOLUL X
DESPRE MODUL DE EVITARE A JUDECĂŢILOR
Art. I
Despre tranzacţie
Can. 1164 - (cf 1714) În tranzacţie se va respecta dreptul civil al locului în care se realizează
tranzacţia.
Can. 1165 - § 1. (= 1715) Tranzacţia nu poate fi făcută valid în cauzele privind acele lucruri
sau acele drepturi care privesc binele public, precum şi altele de care părţile nu pot dispune liber.
173

459

460

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă este vorba însă de bunurile temporare bisericeşti, tranzacţia se poate face,
respectând însă, dacă materia o cere astfel, formalităţile stabilite de drept privind înstrăinarea
bunurilor bisericeşti.
Can. 1166 - Cheltuielile pe care le-a cerut tranzacţia, dacă nu se prevede expres altfel, vor fi
suportate de părţi, fiecare jumătate.
Can. 1167 - Judecătorul nu va accepta, cel puţin de regulă, tratarea de către el însuşi a
tranzacţiei, ci o va încredinţa altui expert în drept.
Art. II
Despre compromisul arbitrar
Can. 1168 - § 1. Cei care au o controversă între ei pot să cadă de acord în scris ca aceasta să
fie soluţionată de arbitri.
§ 2. Tot astfel pot cădea de acord în scris cei care încheie sau au încheiat un contract între ei,
pentru controversele care se vor naşte eventual din acest contract.
Can. 1169 - Nu se pot rezolva în mod valid prin compromisuri arbitrare controversele a căror
tranzacţie este interzisă.
Can. 1170 - § 1. Se pot numi unul sau mai mulţi arbitri, însă în număr impar.
§ 2. În însuşi compromisul, dacă aceştia nu vor fi desemnaţi nominal, trebuie cel puţin
determinat numărul lor şi în acelaşi timp să fie stabilite criteriile de numire şi substituire.
Can. 1171 - Compromisul este nul dacă:
1° nu au fost respectate normele stabilite pentru validitatea contractelor care depăşesc
administraţia obişnuită;
2° nu a fost realizat în scris;
3° procuratorul a recurs fără mandat special la compromisul arbitrar sau au fost violate
prescrierile cann. 1169 sau 1170;
4° controversa nu s-a născut nici nu se va naşte dintr-un contract cert conform normei can.
1168, § 2.
Can. 1172 - Sarcina de arbitru nu o pot îndeplini în mod valid:
1° minorii;
2° cei pedepsiţi cu pedeapsa excomunicării, chiar minoră, a suspendării sau a depunerii;
3° membrii unui institut călugăresc sau a unei societăţi de viaţă comună după model
călugăresc, fără permisiunea Superiorului.
Can. 1173 - Numirea unui arbitru nu are putere dacă el însuşi nu acceptă, în scris, sarcina.
Can. 1174 - § 1. Dacă nu sunt desemnaţi arbitrii în compromis sau dacă trebuie schimbaţi şi
părţile sau alţii cărora li s-a încredinţat [desemnarea], sunt în dezacord faţă de alegerea tuturor
sau faţă de unii din arbitrii, fiecare parte poate încredinţa cauza tribunalului care este competent
să definească cauza în primul grad de judecată, dacă părţile nu au fost de acord altfel; tribunalul,
după ce le-a audiat şi pe celelalte părţi, va prevedea printr-un decret.
§ 2. Aceeaşi normă se va respecta dacă oricare dintre părţi neglijează să desemneze arbitru,
dacă partea care s-a adresat tribunalului şi-a desemnat arbitri, dacă trebuia să o facă, cu cel puţin
douăzeci de zile mai repede.
Can. 1175 - Referitor la recuzarea arbitrilor hotărăşte însă tribunalul despre care este vorba în
can. 1174, § 1, care, după ce i-a audiat pe arbitrii recuzaţi şi pe părţi, va decide chestiunea prin
decret; dacă acceptă recuzarea, va numi alţi arbitri în locul lor, exceptând cazul în care în
compromis se prevede altfel.

174

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1176 - § 1. Obligaţiile arbitrilor trebuie stabilite în însuşi compromisul, precum şi cele
ce privesc păstrarea secretului.
§ 2. Exceptând cazul în care părţile hotărăsc altfel, arbitrii îşi aleg liber modul procedurii;
acesta însă trebuie să fie simplu şi termenii trebuie să fie scurţi, respectând echitatea şi ţinând
cont de legea procesuală.
§ 3. Arbitrii sunt lipsiţi de orice putere de constrângere; dacă necesitatea o cere, aceştia
trebuie să se adreseze tribunalului competent pentru examinarea cauzei.
Can. 1177 - § 1. Cauzele incidentale, care eventual ar apărea, le vor rezolva arbitrii înşişi,
prin decret.
§ 2. Dacă, însă, se ridică o chestiuni prejudiciară, pentru care nu se poate compromisul
arbitrar, arbitrii trebuie să suspende procesul până când părţile nu vor obţine din partea
judecătorului şi nu vor notifica arbitrilor că sentinţa asupra chestiunii a trecut în lucru judecat
sau, dacă chestiunea priveşte starea persoanelor, că sentinţa poate fi trimisă spre executare.
Can. 1178 - Dacă părţile nu hotărăsc altfel, sentinţa arbitrară trebuie dată în şase luni socotite
din ziua în care toţi arbitrii şi-au acceptat sarcina; termenul poate fi amânat de către părţi.
Can. 1179 - § 1. Sentinţa arbitrară se dă cu majoritate de voturi.
§ 2. Dacă situaţia o permite, sentinţa arbitrară va fi redactată de către arbitrii înşişi în felul
sentinţelor judecătoreşti şi semnate de către fiecare dintre arbitrii; pentru validitatea sa însă, se
cere şi este suficient să fie semnată de majoritatea lor.
Can. 1180 - § 1. Exceptând cazul în care sentinţa arbitrară este nulă din cauza unei vine grave
a arbitrilor, arbitrii au dreptul la recuperarea cheltuielilor lor; pentru acest lucru pot cere
cauţiunile potrivite.
§ 2. Este de dorit ca arbitrii să-şi presteze gratuit opera; altfel, remunerarea lor trebuie
prevăzută chiar în compromisul făcut.
Can. 1181 - § 1. Textul integral al sentinţei arbitrare trebuie depus în cincisprezece zile la
cancelaria tribunalului eparhial, unde sentinţa a fost dată; în decurs de cinci zile de la depunerea
ei, dacă nu se constată cu certitudine că sentinţa arbitrală este afectată de nulitate, Vicarul
judecătoresc va emite, personal sau prin altcineva, un decret de confirmare ce trebuie notificat
imediat părţilor.
§ 2. Dacă Vicarul judecătoresc refuză să emită acest decret, partea interesată poate să se
adreseze tribunalului de apel care va rezolva chestiunea cât mai expeditiv; dacă, însă, Vicarul
judecătoresc tace timp de o lună, aceeaşi parte poate cere ca acesta să-şi îndeplinească sarcina;
dacă însă, cu toate acestea, va tăcea după trecerea a cinci zile, partea poate interpune recurs
tribunalului de apel, care va defini această chestiune cât mai expeditiv.
§ 3. Dacă se constată cu certitudine că sentinţa arbitrară este afectată de nulitate din cauza
neglijenţei prescrierilor stabilite pentru validitatea compromisului, Vicarul judecătoresc va
declara nulitatea şi o va notifica cât mai repede părţilor, fiind înlăturat orice recurs împotriva
acestei declaraţii.
§ 4. Sentinţa arbitrară se transformă în lucru judecat imediat după emiterea decretului de
confirmare, rămânând neschimbat can. 1182.
Can. 1182 - § 1. Apelul împotriva sentinţei arbitrare se admite numai dacă părţile au căzut de
acord în scris între ele că aceasta va fi supusă şi acestui remediu; în acest caz apelul trebuie
interpus în decurs de zece zile de la comunicarea decretului de confirmare, în faţa aceluiaşi
judecător care a emis decretul; dacă, însă, altcineva este judecătorul competent să primească
apelul, purcederea va fi făcută în faţa acestuia în decurs de o lună.
§ 2. Sentinţa arbitrară care admite apel, trece în lucru judecat, conform normei can. 1322.
Can. 1183 - De cererea de nulitate împotriva unei sentinţe arbitrare care a trecut în lucru
judecat, de restituirea integrală, dacă se constată în mod evident injustiţia sentinţei însăşi, de
175

461

462

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

opoziţia unui terţ, precum şi de corectarea unei erori materiale ale sentinţei, se va ocupa
judecătorul care a emis decretul de confirmare, conform normei obişnuite a dreptului.
Can. 1184 - § 1. Executarea sentinţei arbitrare poate fi făcută în aceleaşi cazuri în care este
admisă executarea sentinţei judecătoreşti.
§ 2. Sentinţa arbitrală trebuie mandată spre execuţie, personal sau prin altul, Episcopului
eparhial al eparhiei unde a fost emisă, exceptând cazul în care părţile au desemnat alt executor.

176

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXV
DESPRE JUDECATA CONTENCIOASĂ
CAPITOLUL I
DESPRE JUDECATA CONTENCIOASĂ OBI NUITĂ
Art. I
Despre cererea de introducere a litigiului
Can. 1185 - (= 1502) Cine vrea să cheme pe cineva la judecată trebuie să prezinte
judecătorului competent cererea de introducere a litigiului în care se propune obiectul
controversei şi se cere slujirea judecătorului.
Can. 1186 - § 1. (= 1503) Judecătorul poate admite o cerere orală ori de câte ori, fie
reclamantul este împiedicat să prezinte o cerere de introducere a litigiului, fie cauza este uşor de
cercetat şi are o importanţă minoră.
§ 2. Totuşi, în ambele cazuri, judecătorul îi va ordona notarului să redacteze un act scris, care
va trebui să fie citit reclamantului şi aprobat de către acesta, şi [act] care ţine locul cererii de
introducere a litigiului scrise de reclamant, cu toate efectele juridice.
Can. 1187- (= 1504) Cererea de introducere a litigiului trebuie:
1° să exprime în faţa cărui judecător este introdusă cauza, ce se cere şi de la cine se cere;
2° să indice pe ce drept se bazează reclamantul şi, măcar la modul general, pe care fapte şi
probe pentru demonstrarea celor afirmate;
3° să fie semnată şi datată cu ziua, luna şi anul de către reclamant sau procuratorul său precum
şi locul unde reclamantul sau procuratorul său locuiesc, sau au spus că au reşedinţa, pentru a
primi actele;
4° să indice domiciliul sau cvasi-domiciliul pârâtului.
Can. 1188 - § 1. (= 1505) Judecătorul unic sau preşedintele tribunalului colegial, după ce a
văzut fie că este de competenţa sa, fie că reclamantului nu-i lipseşte capacitatea de a sta la
judecată, trebuie printr-un decret al său să admită sau să refuze cât mai repede cererea de
introducere a litigiului.
§2. Cererea de introducere a litigiului poate fi refuzată numai dacă:
1° judecătorul sau tribunalul sunt incompetenţi;
2° se constată fără nici un dubiu că reclamantul nu are capacitatea legitimă să stea la judecată;
3° nu a fost respectat can. 1187 nn. 1-3;
4° rezultă în mod cert din cererea de introducere a litigiului, că cererea este lipsită de orice
fundament şi este imposibil să apară vreun fundament din proces.
§ 3. Dacă cererea de introducere a litigiului este respinsă pentru vicii care se pot corecta,
reclamantul poate prezenta din nou aceluiaşi judecător o cerere corectată.
§ 4. Împotriva respingerii cererii de introducere a litigiului, partea are întotdeauna dreptul
integral, în timp util de zece zile, să interpună recurs motivat la tribunalul de apel sau, dacă
cererea a fost refuzată de preşedinte, la colegiu; această chestiune a respingerii însă trebuie să fie
definită cât mai expeditiv.
Can. 1189 - (= 1506) Dacă judecătorul, în decurs de o lună de la prezentarea cererii de
introducere a litigiului, nu a emis decretul de acceptare sau respingere a cererii, partea interesată
poate înainta o cerere pentru ca judecătorul să-şi îndeplinească sarcina sa; dacă însă, în ciuda
acestei cereri, judecătorul tace, după trecerea inutilă a zece zile, socotite de la instanţa făcută,
cererea se consideră admisă.
177

463

464

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Art. II
Despre citaţie şi despre intimarea sau notificarea actelor judiciare
Can. 1190 - § 1. (= 1507) În decretul prin care se admite cererea reclamantului de introducere
a litigiului, judecătorul sau preşedintele tribunalului trebuie să cheme în judecată, adică să citeze
celelalte părţi pentru contestarea litigiului, stabilind dacă acestea trebuie să răspundă în scris sau
să se prezinte în faţa sa, pentru a se pune de acord asupra dubiilor; dacă, însă, din răspunsurile lor
scrise consideră că este necesară convocarea părţilor, poate decide astfel printr-un nou decret.
§ 2. Dacă cererea de introducere a litigiului este considerată admisă conform normei can.
1189, decretul de citare în judecată trebuie să fie emis în decurs de douăzeci de zile de la cererea
despre care se vorbeşte în acest canon.
§ 3. Dacă, însă, părţile se prezintă în fapt în faţa judecătorului pentru a trata cauza, nu se cere
citaţie, iar notarul va indica în acte că părţile au apărut în judecată.
Can. 1191 - § 1. (= 1508) Decretul de citare în judecată trebuie să fie comunicat imediat
pârâtului şi în acelaşi timp notificat celorlalţi care trebuie să se prezinte.
§ 2. La citaţie se va anexa cererea de introducere a litigiului, exceptând cazul în care
judecătorul consideră că, pentru o cauză gravă, nu trebuie notificată părţii înainte ca aceasta să
depună în judecată.
§ 3. Dacă acţiunea este intentată împotriva celui care nu are liberul exerciţiu al drepturilor
sale, sau libera administrare a bunurilor asupra cărora se poartă litigiul, citaţia trebuie intimată
celui prin care acesta poate sta în judecată conform normei dreptului.
Can. 1192 - § 1. (= 1509) Intimarea sau notificarea citaţiilor, decretelor, sentinţelor şi a altor
acte judiciare trebuie făcută prin poştă, cu confirmare de primire sau în alt fel, cel mai sigur
posibil, respectând legile dreptului particular.
§ 2. Despre faptul intimării sau notificării şi despre modul lor, trebuie să rezulte din acte.
§ 3. (= 1510) Partea chemată, care refuză primirea citaţiei sau împiedică să-i parvină citaţia,
se consideră citată în mod legitim.
Can. 1193 - (= 1511) Dacă citaţia nu a fost intimată în mod legitim, actele procesului sunt
nule, exceptând cazul în care, în pofida tuturor, partea s-a prezentat pentru desfăşurarea cauzei.
Can. 1194 - (= 1512) Dacă citaţia a fost intimată legitim sau părţile s-au prezentat în faţa
judecătorului pentru tratarea cauzei:
1° chestiunea încetează să mai fie integră;
2° cauza devine proprie acelui judecător sau tribunal, de altfel competent, în faţa căruia a fost
instituită acţiunea;
3° puterea delegată este stabilită pentru judecătorul delegat, astfel încât aceasta nu se pierde
când încetează dreptul celui care l-a delegat;
4° se întrerupe prescrierea, exceptând cazul în care este stabilit altfel;
5° începe instanţa litigiului, şi de aceea se aplică imediat principiul conform căruia în cursul
litigiului nu se introduce nimic nou.
Art. III
Despre contestarea litigiului
Can. 1195 - § 1. (= 1513) Contestarea litigiului are loc atunci când, printr-un decret al
judecătorului, este definit obiectul controversei în baza cererii şi răspunsurilor părţilor.
§ 2. Întrebările şi răspunsurile părţilor exceptând cele din cererea de introducere a litigiului,
pot fi formulate ori în răspunsul la citaţie ori în declaraţiile orale făcute în faţa judecătorului; în
cazurile mai dificile, însă, părţile vor fi convocate de către judecător, pentru a se pune de acord
în privinţa dubiului sau dubiilor, cărora li se va răspunde prin sentinţă.
§ 3. Decretul judecătorului va fi intimat părţilor; aceştia, dacă nu au consimţit deja, pot
recurge la acelaşi judecător în decurs de zece zile, pentru ca decretul să fie schimbat; acest lucru
trebuie însă hotărât cât mai expeditiv, printr-un decret al aceluiaşi judecător.
178

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1196 - (= 1514) Obiectul controversei, odată definit, nu mai poate fi modificat în mod
valid decât printr-un nou decret, dintr-un motiv grav, la cererea unei părţi şi după ce au fost
audiate celelalte părţi şi au fost cântărite argumentele lor.
Can. 1197 - (= 1515) Fiind contestat litigiul, posesorul unui lucru străin încetează să mai fie
în bună credinţă; de aceea, dacă este condamnat la restituirea lucrului, trebuie să restituie şi
fructele, din ziua începerii contestării litigiului, şi să repare daunele.
Can. 1198 - (= 1516) Fiind contestat litigiul, judecătorul va stabili părţilor un timp
corespunzător pentru propunerea şi completarea probelor.
Art. IV
Despre suspendarea, perimarea şi renunţarea instanţei litigiului
Can. 1199 - (= 1518) Dacă o parte moare sau îşi schimbă starea, sau îi încetează funcţia în
virtutea căreia acţionează:
1° când cauza nu este concluzionată încă, instanţa litigiului se suspendă până când
moştenitorul decedatului sau succesorul, sau cel care este interesat, reia instanţa litigiului;
2° când cauza este concluzionată, judecătorul trebuie să continue [instanţa], după ce l-a citat
pe procurator, dacă există, sau, dacă lipseşte, pe moştenitorul sau pe succesorul decedatului.
Can. 1200 - § 1. (= 1519) Dacă încetează sarcina tutorelui, a curatorului sau a procuratorului,
ori a avocatului, care sunt necesari conform normei can. 1139, instanţa litigiului se suspendă
interimar.
§ 2. Judecătorul va numi cât mai repede posibil un alt tutore sau curator; poate de asemenea
constitui un procurator pentru litigiu sau un avocat, dacă partea a neglijat să o facă, într-un
termen scurt, stabilit de judecătorul însuşi.
Can. 1201 - (= 1520) Dacă părţile nu pun nici o acţiune procesuală în timp de şase luni, fără
să existe vreo piedică, instanţa litigiului este perimată.
Can. 1202 - (= 1521) Perimarea are efect prin dreptul însuşi, şi împotriva tuturor, chiar şi a
minorilor, şi trebuie declarată chiar şi din oficiu, rămânând neschimbat dreptul de a cere
indemnitate contra tutorilor, curatorilor, administratorilor, procuratorilor, care nu au dovedit că
sunt nevinovaţi.
Can. 1203 - (= 1522) Perimarea stinge actele procesului, însă nu şi actele cauzei; mai mult,
acestea îşi păstrează valoarea chiar şi într-o altă judecată, dacă cauza va fi interpusă între aceleaşi
persoane şi pentru acelaşi lucru; referitor însă la străini, nu au altă putere decât documentele.
Can. 1204 - (= 1523) Cheltuielile unei judecăţi perimate trebuie suportate de fiecare parte, în
măsura în care acestea le-au făcut.
Can. 1205 - § 1. (= 1524) În orice stare şi grad de judecată reclamantul poate renunţa la
instanţa litigiului; tot astfel, atât reclamantul cât şi pârâtul pot renunţa la actele procesului, fie la
toate, fie numai la unele.
§ 2. Tutorii şi administratorii persoanelor juridice, pentru a putea renunţa la instanţa litigiului,
au nevoie de sfatul sau consimţământul celor cărora li se cere concursul pentru a face actele ce
depăşesc limitele administrării obişnuite.

179

465

466

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Pentru ca renunţarea să fie valabilă, trebuie să fie făcută în scris şi semnată de partea
însăşi sau de procuratorul ei, înzestrat însă cu un mandat special, şi comunicată celeilalte părţi,
acceptată de către aceasta sau cel puţin neatacată şi admisă de judecător.
Can. 1206 - (= 1525) Renunţarea admisă de judecător, pentru actele la care s-a renunţat,
produce acelaşi efect ca şi perimarea instanţei litigiului şi obligă, de asemenea, pe cel care
renunţă să plătească cheltuielile actelor la care a renunţat.
Art. V
Despre probe
Can. 1207 - § 1. (= 1526) Îndatorirea de a aduce probe îi incumbă celui care afirmă.
§ 2. Nu au nevoie de probe:
1° cele ce prin dreptul însuşi se presupun;
2° faptele afirmate de unul dintre opozanţi şi recunoscute de celălalt, dacă proba nu este
cerută, în pofida tuturor, de drept sau de judecător.
Can. 1208 - § 1. (= 1527) Pot fi aduse probe de orice natură, care se văd utile pentru
examinarea cauzei şi sunt licite.
§ 2. Dacă o parte face instanţă pentru a fi acceptată o probă respinsă de judecător, judecătorul
însuşi o va defini cât mai expeditiv.
Can. 1209 - (= 1528) Dacă o parte sau un martor refuză să se prezinte în faţa judecătorului
pentru a răspunde, este permis să fie audiată printr-o persoană desemnată de către judecător, sau
să i se ceară declaraţia înaintea unui notar public sau prin orice alt mijloc legitim.
Can. 1210 - (= 1529) Judecătorul nu va proceda, fără o cauză gravă, la strângerea probelor
înainte de contestarea litigiului.
1° Despre declaraţiile părţilor
Can. 1211 - (= 1530) Judecătorul poate interoga întotdeauna părţile pentru a descoperi mai
bine adevărul, ba chiar trebuie să o facă la instanţa unei părţi sau pentru a dovedi că un fapt de
interes public este pus în afara oricărui dubiu.
Can. 1212 - § 1. (cf 1531) Partea interogată în mod legitim trebuie să răspundă şi să spună
integral adevărul, exceptând cazul în care răspunsul dezvăluie un delict comis de ea însăşi.
§ 2. Dacă însă refuză să răspundă, judecătorul va aprecia ceea ce poate fi dedus din aceasta
pentru proba faptelor.
Can. 1213 - (= 1532) În cazurile în care binele public este în cauză, judecătorul pune părţile
ce vor fi interogate să jure că vor spune adevărul, sau cel puţin că au spus adevărul, exceptând
cazul în care un motiv grav îndeamnă altfel; în celelalte cazuri poate să o facă după propria sa
prudenţă.
Can. 1214 - (= 1533) Părţile, promotorul dreptăţii şi apărătorul legăturii pot prezenta
judecătorului articolele asupra cărora să interogheze partea.
Can. 1215 - (= 1534) Referitor la interogarea părţilor, se vor respecta canoanele despre
interogarea martorilor, cu referinţele de rigoare.

180

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1216 - (= 1535) Afirmaţia despre un fapt oarecare, făcută scris sau verbal în faţa
judecătorului competent, de către una din părţi împotriva ei însăşi, referitoare la materia
judecăţii, fie din proprie iniţiativă, fie interogată de judecător, este o confesiune judiciară.
Can. 1217 - § 1. (= 1536) Confesiunea judiciară a unei părţi, dacă este vorba despre o
problemă privată şi binele public nu este în cauză, le eliberează pe celelalte de îndatorirea
probării.
§ 2. De asemenea, în cauzele care privesc binele public, mărturisirea judiciară şi celelalte
declaraţii ale părţilor pot avea o valoare doveditoare care, împreună cu celelalte elemente ale
cauzei, vor fi evaluate de către judecător, însă nu li se poate atribui o valoare deplină de probare,
decât în cazul în care se adaugă alte elemente care le coroborează întru totul.
Can. 1218 - (= 1537) Judecătorul este cel care va evalua cu privire la confesiunea
extrajudiciară făcută în judecată, după aprecierea tuturor împrejurărilor.
Can. 1219 - (= 1538) Confesiunea sau oricare altă declaraţie a unei părţi nu are nici o valoare
dacă se adevereşte că a fost pronunţată printr-o eroare de fapt sau că a fost smulsă cu forţa, sau
printr-o frică gravă.
2° Despre proba prin documente
Can. 1220 - (= 1359) În oricare gen de judecată se admite proba prin documente, atât publice
cât şi private.
Can. 1221 - § 1. (= 1540) Documentele publice bisericeşti sunt cele care au fost redactate de
o persoană în baza sarcinii sale publice în Biserică, respectând cele obişnuite prescrise de drept.
§ 2. Documentele publice civile sunt cele care, conform dreptului civil, sunt considerate ca
atare.
§ 3. Celelalte documente sunt private.
Can. 1222 - (cf 1541) Documentele publice fac credinţă despre ceea ce se afirmă în ele direct
şi principal, exceptând cazul în care argumente contrare şi evidente dovedesc altceva, rămânând
neschimbat dreptul civil al locului, în ceea ce priveşte documentele civile.
Can. 1223 - (cf 1542) Un document privat, fie admis de o parte, fie recunoscut de judecător,
are contra autorului documentului sau contra celui care a semnat documentul şi a celor care au
preluat de la aceştia cauza, aceeaşi putere probatoare ca şi confesiunea extrajudiciară; împotriva
străinilor însă poate avea putere probatoare, de estimat de către judecător împreună cu celelalte
împrejurări ale cauzei, însă nu i se poate atribui puterea probatoare deplină, exceptând cazul în
care se adaugă alte elemente care coroborează întru totul.
Can. 1224 - (= 1543) Dacă documentele apar şterse, corectate, interpolate sau cu alte defecte,
judecătorul este cel care va estima dacă şi în ce măsură trebuie ţinut seama de aceste documente.
Can. 1225 - (= 1544) Documentele nu au putere probatoare în judecată dacă nu sunt în
original sau în copie autentificată şi depuse la cancelaria tribunalului, astfel încât judecătorul şi
părţile să le poată examina.
Can. 1226 - (= 1545) Judecătorul poate dispune ca un document comun ambelor părţi să fie
prezentat în judecată.
Can. 1227 - § 1. (= 1546) Nimeni nu este obligat să prezinte documente, chiar dacă sunt
comune, care nu pot fi comunicate fără pericol de daună conform can. 1229, § 2, n. 2, sau fără
pericolul violării respectării secretului.

181

467

468

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Dacă însă măcar o parte a documentului poate fi copiată şi prezentată sub forma unei
copii fără inconvenientele menţionate, judecătorul poate dispune ca aceasta să fie prezentată.
3° Despre martori şi despre mărturii
Can. 1228 - (= 1547) Proba prin martori este admisă în orice cauză, sub conducerea
judecătorului.
Can. 1229 - § 1. (= 1548) Martorii trebuie să mărturisească adevărul judecătorului care
interoghează în mod legitim.
§ 2. Rămânând neschimbat can. 1231, sunt exceptaţi de la obligaţia de a răspunde:
1° clericii, în privinţa celor pe care aceştia le-au cunoscut în baza ministeriului sacru;
conducătorii civili, medicii, moaşele, avocaţii, notarii şi alţii, care au obligaţia de a respecta
secretul chiar şi în raţiunea unui sfat dat, referitor la cele supuse secretului;
2° cei care se tem că prin mărturia lor vor provoca lor înşişi, sau soţului lor, sau
consangvinilor apropiaţi sau afinilor, infamie, neplăceri primejdioase sau alte rele grave.
a) Cine pot fi martori
Can. 1230 - (= 1549) Toţi pot fi martori, dacă nu sunt respinşi în mod expres de drept, fie
întru totul, fie în parte.
Can. 1231 - § 1. (= 1550) Nu vor fi admişi să depună mărturie minorii sub vârsta de
paisprezece ani şi cei slabi de minte; totuşi, pot fi audiaţi prin decretul judecătorului, care îi
declară folositori.
§ 2. Sunt consideraţi incapabili să depună mărturie:
1° cei care sunt părţi în cauză sau cei care se prezintă la judecată în numele părţilor,
judecătorul şi cei care îl asistă, avocatul şi ceilalţi care asistă sau au asistat părţile în aceeaşi
acuză;
2° sacerdoţii, referitor la tot ceea ce au cunoscut din confesiunea sacramentală, chiar dacă
penitentul le cere să vorbească; ba mai mult, ceea ce s-a auzit de la cineva, indiferent în ce fel, cu
ocazia penitenţei sacramentale nu poate fi acceptat nici măcar ca indiciu de adevăr.
b) Despre martorii de adus şi de exclus
Can. 1232 - (= 1551) Partea care a adus un martor poate renunţa la interogarea sa, însă partea
adversă poate cere ca martorul să fie totuşi interogat.
Can. 1233 - § 1. (= 1552) Dacă se cere proba prin martori, numele şi domiciliul lor vor fi
indicate tribunalului.
§ 2. În termenul prestabilit de judecător se vor arăta punctele argumentelor asupra cărora se
cere interogarea martorilor; altfel cererea se va considera abandonată.
Can. 1234 - (= 1553) Judecătorul este cel care reduce numărul prea mare de martori.
Can. 1235 - (= 1554) Înainte ca martorii să fie interogaţi, numele lor vor fi comunicate
părţilor; dacă însă, conform estimării prudente a judecătorului, aceasta nu se poate face fără o
gravă dificultate, se va face cel puţin înaintea publicării mărturiilor.
Can. 1236 - (cf 1555) Rămânând neschimbat can. 1231, o parte poate cere ca un martor să fie
exclus, dacă se demonstrează un motiv just, înainte ca martorul să fie interogat.

182

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1237 - (= 1556) Citarea unui martor se face printr-un decret al judecătorului, comunicat
în mod legitim martorului.
Can. 1238 - Martorul citat de către judecător, conform normei dreptului, se va prezenta sau va
face cunoscut judecătorului motivul absenţei sale.
c) Despre interogatoriul martorilor
Can. 1239 - § 1. (= 1558 § 1) Martorii vor fi interogaţi în sediul tribunalului, exceptând cazul
în care judecătorul consideră altfel.
§ 2. Episcopii şi cei care, conform dreptului poporului lor se bucură de o favoare
asemănătoare, vor fi audiaţi în locul ales de ei înşişi.
§ 3. Judecătorul va decide unde trebuie să fie audiaţi cei care, din cauza distanţei, bolii sau a
altei piedici, le este imposibil sau le este greu să ajungă la sediul tribunalului, rămânând
neschimbate cann. 1071 şi 1128.
Can. 1240 - (= 1559) Părţile nu pot asista la interogarea martorilor, decât dacă judecătorul,
mai ales când lucrul este bun privat, consideră să-i admită; pot însă asista procuratorii sau
avocaţii lor, exceptând cazul în care judecătorul consideră că trebuie să se procedeze în secret,
din cauza împrejurării faptelor şi a persoanelor.
Can. 1241 - § 1. (= 1560) Martorii vor fi interogaţi separat, câte unul.
§ 2. Dacă martorii sunt în dezacord grav între ei sau cu una din părţi, judecătorul îi poate pune
să se confrunte între ei, evitând, pe cât posibil, neînţelegerile şi scandalul.
Can. 1242 - (= 1561) Interogarea martorului se face de către judecător sau de către delegatul
său, sau de către auditor, la care e oportun să asiste şi notarul; pentru aceasta, părţile sau
promotorul dreptăţii sau apărătorul legăturii sau avocaţii prezenţi la interogatoriu, dacă au alte
întrebări de pus martorului, le vor pune nu martorului ci judecătorului sau celui care îl
înlocuieşte, pentru a le pune el însuşi, dacă dreptul particular nu prevede altfel.
Can. 1243 - § 1. (= 1562) Judecătorul va reaminti martorului obligaţia gravă de a spune tot
adevărul şi numai adevărul.
§ 2. Judecătorul va cere jurământul martorului conform can. 1213; dacă însă martorul refuză
să-l depună, va fi audiat fără jurământ.
Can. 1244 - (= 1563) Judecătorul va verifica în primul rând identitatea martorului; va cerceta
ce relaţie are cu părţile şi când îi va pune întrebările specifice cauzei, va căuta să ştie şi izvoarele
cunoştinţelor sale şi în care timp determinat a cunoscut ceea ce afirmă.
Can. 1245 - (= 1564) Întrebările vor fi scurte, adaptate la înţelegerea celui care va fi interogat,
nu vor cuprinde mai multe deodată, nu înşelătoare, nu şirete, care nu sugerează răspunsul,
departe de orice ofensă şi aparţinătoare cauzei de care este vorba.
Can. 1246 - § 1. (= 1565) Întrebările nu se vor comunica anticipat martorilor.
§ 2. Dacă însă ceea ce trebuie mărturisit este atât de înlăturat în memorie, încât nu poate
afirma nimic cu certitudine dacă înainte nu le este reamintit, judecătorul poate preveni martorul
asupra câtorva puncte, dacă consideră că aceasta se poate face fără pericol.
Can. 1247 - (= 1566) Martorii vor spune oral mărturia şi nu vor citi ceva scris, exceptând
cazul în care este vorba despre calcule sau socoteli, caz în care pot consulta notiţele pe care le-au
adus cu ei.
183

469

470

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1248 - § 1. (= 1567) Răspunsul va fi redactat imediat în scris de către notar, care trebuie
să redea chiar însăşi cuvintele martorului, cel puţin cu privire la cele ce ţin direct de obiectul
judecăţii.
§ 2. Se poate admite utilizarea invenţiilor tehnice care reproduc vocea, dacă apoi răspunsurile
vor fi consemnate în scris şi semnate, pe cât posibil, de cei care au dat răspunsurile.
Can. 1249 - (= 1568) Notarul va menţiona în acte despre prestarea, renunţarea sau refuzul
jurământului, despre prezenţa părţilor şi a altora, despre întrebările adăugate din oficiu, şi în
general despre tot ceea ce merită amintit, întâmplător petrecut, când martorii au fost interogaţi.
Can. 1250 - § 1. (= 1569) La sfârşitul interogatoriului trebuie citite în faţa martorului cele
redactate de notar despre răspunsurile sale, sau martorul să fie pus să audă cele înregistrate prin
mijloace tehnice despre răspunsurile sale, dând aceluiaşi martor dreptul de a adăuga, de a
suprima, de a corecta sau de a varia.
§ 2. În sfârşit, actul trebuie semnat de martor, de judecător şi de notar.
Can. 1251 - (= 1570) Martorii, chiar dacă au fost deja interogaţi, pot fi chemaţi din nou, la
cererea unei părţi sau din oficiu, înaintea publicării mărturiilor, dacă judecătorul o consideră
necesar sau util, dacă nu există totuşi nici un pericol de orice complicitate sau corupţie.
Can. 1252 - (= 1571) Martorilor trebuie să le fie rambursate, în baza unei estimări echitabile
făcute de judecător, cheltuielile făcute şi câştigurile pierdute, depunând mărturie în cauză.
d) Despre credibilitatea mărturiilor
Can. 1253 - (= 1572) Judecătorul, în estimarea mărturiilor, după ce a cerut scrisori de
mărturisire, dacă a fost necesar, va lua în considerare:
1° care va fi condiţia persoanei sau onestitatea sa;
2° dacă a mărturisit din proprie ştiinţă, mai ales despre ceea ce a văzut şi auzit personal, sau
după opinia sa, după zvonuri sau după ceea ce a auzit de la alţii;
3° dacă martorul este constant şi ferm coerent cu sine, sau dacă este schimbător, nesigur sau
şovăitor;
4° dacă are martori care confirmă mărturia sau dacă este confirmată sau nu de alte elemente
probatorii.
Can. 1254 - (= 1573) Mărturia unui singur martor nu poate avea credibilitate deplină,
exceptând cazul în care este vorba de un martor calificat, care depune mărturie despre cele
săvârşite din oficiu, sau dacă circumstanţele de lucruri sau persoane sugerează altceva.
4° Despre experţi
Can. 1255 - (= 1574) Trebuie făcut apel la opera experţilor de fiecare dată când dreptul sau
judecătorul prescriu examinarea şi părerea lor, fundamentată pe regulile artei sau ştiinţei lor,
pentru a dovedi un fapt oarecare sau pentru a face cunoscută adevărata natură a unui lucru
oarecare.
Can. 1256 - (= 1575) Judecătorului îi revine numirea experţilor, după ce a audiat părţile sau la
propunerea lor sau, dacă e cazul, [îi revine] însuşirea referatelor făcute deja de alţi experţi.
Can. 1257 - (= 1576) Şi experţii pot fi excluşi sau recuzaţi pentru aceleaşi motive ca şi
martorii.
Can. 1258 - § 1. (= 1577) Judecătorul, ţinând seama de cele deduse eventual de părţi, va
defini cu un decret al său fiecare punct pentru care expertul trebuie să-şi desfăşoare opera.
184

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Expertului îi vor fi transmise actele cauzei şi celelalte documente şi auxiliare de care
acesta poate avea nevoie pentru a-şi îndeplini sarcina.
§ 3. Judecătorul, după ce l-a audiat pe acelaşi expert, va determina termenul în care va fi
îndeplinită examinarea şi depusă relatarea.
Can. 1259 - § 1. (= 1578) Experţii vor întocmi fiecare un raport, separat de a celorlalţi,
exceptând cazul în care judecătorul va ordona să se facă unul singur, semnat de toţi; dacă se face
astfel, se vor nota cu grijă opiniile divergente, dacă au fost.
§ 2. Experţii trebuie să indice cu claritate prin care documente sau prin ce alte mijloace
potrivite s-au convins despre identitatea persoanelor, a lucrurilor sau a locurilor, pe ce cale şi
prin ce metodă au procedat în îndeplinirea sarcinii încredinţate lor şi mai ales pe care argumente
îşi sprijină concluziile lor.
§ 3. Expertul poate fi chemat de judecător pentru a furniza explicaţiile care par necesare
ulterior.
Can. 1260 - § 1. (= 1579) Judecătorul va aprecia cu grijă nu numai concluziile experţilor,
chiar concordante, ci şi celelalte circumstanţe ale cauzei.
§ 2. Când îşi expune raţiunea deciziei, el trebuie să precizeze argumentele care l-au indus să
admită sau să respingă concluziile experţilor.
Can. 1261 - (= 1580) Experţilor li se vor achita cheltuielile şi onorariile determinate de
echitate şi dreptate de către judecător, respectând dreptul particular.
Can. 1262 - § 1. (= 1581) Părţile pot să-şi desemneze experţi privaţi ce vor fi aprobaţi de
judecător.
§ 2. Experţii privaţi, dacă judecătorul îi admite, pot consulta actele cauzei, ori de câte ori este
necesar, să asiste la executarea expertizei, şi pot întotdeauna să prezinte propria relatare.
5° Despre apropiere şi despre recunoaşterea judiciară
Can. 1263 - (= 1582) Dacă pentru definirea cauzei judecătorul consideră oportun să meargă
într-un loc oarecare sau să examineze un lucru oarecare, va hotărî dinainte aceasta printr-un
decret în care va indica în mod sumar, după audierea părţilor, cele ce vor fi prestate în această
apropiere sau recunoaştere judiciară.
Can. 1264 - (= 1583) După terminarea apropierii sau a recunoaşterii judiciare, se va întocmi
un document.
6° Despre presupuneri
Can. 1265 - (cf 1586) Presupunerile care prin dreptul însuşi nu sunt stabilite, judecătorul,
pentru a ajunge la o sentinţă dreaptă, poate să le facă, însă numai dacă acestea rezultă dintr-un
fapt cert şi determinat, coerente cu obiectul controversei.
Can. 1266 - (= 1585) Cel care are de partea sa ceea ce prin dreptul însuşi este presupus, este
eliberat de îndatorirea probării, care cade asupra părţii adverse.
Art. VI
Despre cauzele incidentale
Can. 1267 - (= 1587) Este vorba de o cauză incidentală ori de câte ori, instanţa litigiului fiind
începută, se propune o chestiune care, chiar dacă nu este cuprinsă în mod expres în cererea de
introducere a litigiului, totuşi ţine atât de mult de cauză încât trebuie rezolvată de cele mai multe
ori înaintea chestiunii principale.

185

471

472

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1268 - (= 1588) Cauza incidentală se propune în scris sau oral, indicând legătura care
există între aceasta şi cauza principală, în faţa judecătorului competent pentru definirea cauzei
principale.
Can. 1269 - § 1. (= 1589) Judecătorul, după ce a primit cererea şi a audiat părţile, va defini
cât mai expeditiv dacă chestiunea incidentală propusă are temei şi o legătură cu cauza principală,
sau dacă, din contră, trebuie respinsă de la început, iar dacă o admite, va decide dacă este atât de
gravă încât trebuie să fie rezolvată prin sentinţă interlocutoare sau prin decret.
§ 2. Dacă însă consideră că chestiunea incidentală nu se va rezolva înaintea sentinţei
definitive, va decide să fie luată în considerare când se va defini cauza principală.
Can. 1270 - § 1. (= 1590) Dacă o chestiune incidentală trebuie rezolvată prin sentinţă, se vor
respecta canoanele despre judecăţile contencioase sumare, exceptând cazul în care, ţinând cont
de gravitatea lucrului, judecătorul consideră altfel.
§ 2. Dacă însă trebuie rezolvată prin decret, tribunalul o poate încredinţa auditorului sau
preşedintelui.
Can. 1271 - (= 1591) Înaintea încheierii cauzei principale, judecătorul sau tribunalul poate,
pentru un motiv just, să revoce sau să refacă decretul sau sentinţa interlocutoare, fie la stăruinţa
unei părţi, fie din oficiu, după ce a audiat părţile.
1° Despre părţile ce nu se prezintă
Can. 1272 - § 1. (= 1592) Dacă pârâtul citat nu s-a prezentat şi nu a adus o motivaţie
corespunzătoare privind absenţa sa, sau dacă nu a răspuns conform normei can. 1190, § 1,
judecătorul, printr-un decret, îl va declara absent de la judecată şi va decide astfel încât cauza săşi urmeze cursul, respectând cele de respectat, şi va proceda până la sentinţa definitivă şi la
executarea sa.
§ 2. Înainte de emiterea acestui decret, trebuie să rezulte, chiar printr-o nouă citaţie, dacă este
necesar, că citaţia a fost făcută în mod legitim şi i-a parvenit în timp util pârâtului.
Can. 1273 - § 1. (= 1593) Dacă ulterior pârâtul s-a prezentat la judecată sau a dat răspunsul
său înaintea definitivării cauzei, poate aduce concluziile şi probele sale, rămânând neschimbat
can. 1283; totuşi, judecătorul va veghea ca judecata să nu se prelungească dinadins, prin
întârzieri prea lungi, ce nu sunt necesare.
§ 2. Chiar dacă pârâtul nu s-a prezentat sau nu a dat răspuns înaintea definitivării cauzei,
poate să se folosească de atacul împotriva sentinţei; dacă însă dovedeşte că a fost reţinut de o
piedică legitimă, pe care nu a putut-o dovedi mai repede fără vina sa, se poate folosi de cererea
de nulitate.
Can. 1274 - Dacă reclamantul nu s-a prezentat în ziua şi la ora fixată pentru contestarea
litigiului şi nici nu a furnizat o scuză potrivită:
1° judecătorul îl va cita din nou;
2° dacă reclamantul nu se prezintă după a doua citaţie, se presupune că a renunţat la instanţa
litigiului;
3° dacă însă vrea să apară ulterior în proces, se va respecta can. 1273.
Can. 1275 - § 1. (= 1595) Partea absentă de la judecată, care nu a demonstrat o piedică justă,
este obligată să plătească cheltuielile de judecată făcute datorită absenţei sale precum şi, dacă
este necesar, să plătească indemnizaţia celeilalte părţi.
§ 2. Dacă atât reclamantul cât şi pârâtul au fost absenţi de la judecată, fiecare din ei răspunde
pentru sine însuşi de plata integrală a cheltuielilor de judecată.

186

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° Despre intervenţia unui terţ în cauză
Can. 1276 - § 1. (= 1596) Cel care este interesat, poate fi admis să intervină într-o cauză, în
orice grad al judecăţii, fie ca parte ce-şi apără propriul drept, fie ca accesoriu, pentru a ajuta una
din părţi.
§ 2. Pentru a fi admis însă, trebuie să prezinte judecătorului, înainte de concluzionare, în
cauză, o cerere în care să demonstreze pe scurt dreptul său de a interveni.
§ 3. Cel care intervine într-o cauză trebuie să fie admis în acea stare a judecăţii în care se
găseşte cauza; după ce i s-a acordat un termen scurt şi anulator pentru a-şi prezenta dovezile dacă
cauza a ajuns la faza probatoare.
Can. 1277 - (= 1597) Judecătorul, după ce a audiat părţile trebuie să cheme la judecată un
terţ, a cărui intervenţie pare necesară.
3° Despre tentative în cursul litigiului
Can. 1278 - Tentativa este un act prin care, în cursul litigiului, se modifică ceva de către una
dintre părţi împotriva celeilalte, sau de judecător împotriva uneia dintre părţi sau a ambelor, care
aduce unei părţi un prejudiciu şi contra sa, fie referitor la materia judecăţii, fie referitor la
drepturile procesuale, dacă nu se admite de dreptul însuşi această înnoire.
Can. 1279 - Tentativa este nulă prin dreptul însuşi, pentru care judecătorul trebuie să dispună
revocarea sa; se poate totuşi însănătoşi de dreptul însuşi dacă în decurs de o lună de la ziua în
care a luat la cunoştinţă de tentativă, nu i se propune judecătorului chestiunea.
Can. 1280 - Chestiunile privind tentativele trebuie definite cât mai expeditiv de către
judecătorul cauzei principale, dacă tentativa a fost îndeplinită de una din părţi; însă, dacă
judecătorul însuşi a îndeplinit tentativa, de către tribunalul de apel.
Art. VII
Despre publicarea actelor, despre concluzia în cauză şi despre discutarea cauzei
Can. 1281 - § 1. (= 1598) După dobândirea probelor, judecătorul trebuie, printr-un decret, să
permită părţilor şi avocaţilor lor, sub pedeapsa nulităţii, să vadă în cancelaria tribunalului actele
care încă nu le sunt cunoscute; ba chiar, dacă avocaţii o cer, li se poate da o copie a actelor; în
cauzele care privesc binele public însă, pentru a evita pericole grave, judecătorul poate decide ca
un anumit act să nu fie arătat nimănui, totuşi fiind atent ca dreptul de apărare să rămână integral.
§ 2. Pentru completarea probelor, părţile pot propune judecătorului alte probe; odată
dobândite, dacă judecătorul consideră necesar, din nou are loc decretul despre care se vorbeşte în
§ 1.
Can. 1282 - § 1. (= 1599) Fiind îndeplinite toate cele referitoare la producerea probelor, se
trece la concluzionarea cauzei.
§ 2. Această concluzionare intervine de fiecare dată când ori părţile declară că nu mai au
nimic de adăugat, ori când timpul util fixat de judecător pentru a propune probele a trecut, sau
dacă judecătorul a declarat cauza suficient de instruită.
§ 3. Despre concluzionarea cauzei, în orice fel s-ar fi întâmplat, judecătorul va emite un
decret.
Can. 1283 - (= 1600) După concluzionarea cauzei, judecătorul poate chema aceiaşi martori
sau pe alţii, să dispună alte probe care înainte nu au fost cerute, însă numai:
1° în cauzele care privesc doar un bun privat al părţilor, dacă toate părţile consimt;

187

473

474

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° în celelalte cazuri, după audierea părţilor şi dacă există un motiv grav şi dacă este înlăturat
orice pericol de fraudă sau de corupţie;
3° în toate cazurile, ori de câte ori este verosimil că, dacă nu se admite o probă nouă, sentinţa
este nedreaptă pentru motivele enumerate în can. 1326, § 2, nn. 1-3.
§ 2. Judecătorul poate însă ordona sau admite prezentarea unui document care, fără vina celui
interesat, nu a putut fi eventual prezentat în prealabil.
§ 3. Noile probe vor fi publicate, respectând can. 1281, § 1.
Can. 1284 - (= 1601) Odată făcută concluzionarea cauzei, judecătorul va fixa un spaţiu de
timp corespunzător, pentru prezentarea apărărilor sau a observaţiilor.
Can. 1285 - § 1. (= 1602) Apărările şi observaţiile vor fi date în scris, exceptând cazul în care
judecătorul, cu consimţământul părţilor, consideră suficientă disputarea în şedinţa tribunalului.
§ 2. Dacă apărările cu principalele documente se vor tipări, se cere licenţa prealabilă a
judecătorului, rămânând neschimbată obligaţia secretului, dacă există.
§ 3. Referitor la extinderea apărărilor, la numărul exemplarelor şi la celelalte detalii de acest
fel, se vor respecta statutele tribunalului.
Can. 1286 - § 1. (= 1603) După schimbul reciproc de apărări şi observaţii, este permis
fiecărei părţi să-şi prezinte răspunsul într-un timp scurt, fixat de judecător.
§ 2. Acest drept le revine părţilor o singură dată, exceptând cazul în care judecătorul
consideră că se acordă a doua oară, pentru un motiv grav; atunci însă, concesia făcută unei părţi
se consideră dată şi celeilalte.
§ 3. Promotorul dreptăţii şi apărătorul legăturii au dreptul de a replica din nou la răspunsurile
părţilor.
Can. 1287 - § 1. (= 1604) Sunt interzise cu desăvârşire informaţiile date judecătorului de
către părţi, de către avocaţii lor sau chiar de alţii, care ar rămâne în afara actelor cauzei.
§ 2. Dacă discutarea cauzei a fost făcută în scris, judecătorul poate stabili să aibă loc, în
şedinţa tribunalului, o dispută moderată orală pentru a clarifica unele chestiuni.
Can. 1288 - (= 1605) La disputa orală despre care vorbesc can. 1285, § 1 şi 1287, § 2 va
asista notarul pentru ca, dacă judecătorul ordonă sau dacă o parte o cere şi judecătorul consimte,
să poată redacta imediat în scris dezbaterile şi concluziile.
Can. 1289 - (= 1606) Dacă părţile au neglijat să-şi pregătească apărarea în timpul util fixat
sau dacă se supun ştiinţei şi conştiinţei judecătorului, judecătorul, dacă din acte şi din probe are o
viziune completă a cauzei, poate pronunţa imediat sentinţa, după ce a cerut observaţiile
promotorului dreptăţii şi a apărătorului legăturii, dacă aceştia au intervenit în judecată.
Art. VIII
Despre pronunţările judecătorului
Can. 1290 - (= 1607) O cauză tratată pe cale judiciară, dacă este principală, este definită de
către judecător prin sentinţă definitivă; dacă este incidentală, prin sentinţă interlocutoare,
rămânând neschimbat can. 1269, § 1.
Can. 1291 - § 1. (= 1608) Pentru pronunţarea oricărei sentinţe se cere ca în sufletul
judecătorului să fie certitudinea morală referitoare la lucrul ce va fi definit prin sentinţă.
§ 2. Această certitudine trebuie să-i rezulte judecătorului din acte şi din probe.
§ 3. De asemenea, judecătorul trebuie să estimeze probele după conştiinţa sa, rămânând
neschimbate prescrierile legii referitoare la eficacitatea unor probe.

188

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 4. Judecătorul care nu a putut ajunge la această certitudine, va pronunţa că nu rezultă
dreptul reclamantului şi va demite pârâtul absolvit, exceptând cazul în care este vorba despre o
cauză care se bucură de favoarea dreptului, caz în care se va pronunţa în favoarea acestuia.
Can. 1292 - § 1. (cf 1609 § 1) În tribunalul colegial, preşedintele colegiului va stabili ziua şi
ora la care judecătorii se vor aduna pentru a delibera şi, exceptând cazul în care un motiv special
îndeamnă altfel, adunarea se va ţine în acelaşi sediu al tribunalului, în care nimeni nu poate fi
prezent în afară de judecătorii colegiului.
§ 2. În ziua fixată pentru adunare, fiecare dintre judecători va aduce concluziile în scris, însă
fără nume, despre meritul cauzei şi raţiunile atât de drept cât şi de fapt, datorită cărora au ajuns la
aceste concluzii; aceste concluzii, împreună cu o notiţă despre autenticitatea lor semnată de toţi
judecătorii, vor fi adăugate actelor cauzei, respectând secretul, rămânând neschimbat § 4.
§ 3. După prezentarea ordonată a concluziilor fiecărui judecător după precedenţă, totuşi astfel
ca începutul să-l facă punătorul cauzei, va avea loc o discuţie sub îndrumarea preşedintelui
tribunalului, mai ales pentru a stabili de comun acord ceea ce trebuie hotărât în dispozitivul
sentinţei.
§ 4. În cadrul acestei discuţii însă, se permite fiecăruia să intervină asupra primei sale
concluzii, însă judecătorul care nu a voit să se alăture deciziei celorlalţi, poate pretinde ca în caz
de apel concluziile tuturor judecătorilor să fie trimise tribunalului superior, fără divulgarea
numelor.
§ 5. Însă, dacă în prima discuţie judecătorii nu vor sau nu pot ajunge la o sentinţă, decizia va
putea fi amânată pentru o nouă adunare, totuşi nu peste o săptămână, exceptând cazul în care
instrucţia cauzei trebuie completată, conform normei can. 1283.
Can. 1293 - § 1. (= 1610) Dacă judecătorul este unic, sentinţa o redactează el însuşi.
§ 2. În tribunalul colegial sentinţa va fi redactată alegând motivele din cele pe care fiecare
judecător le-a prezentat în discuţie, exceptând cazul în care majoritatea judecătorilor au definit
care sunt motivele preferate; apoi sentinţa va fi supusă aprobării fiecărui judecător în parte.
§ 3. Sentinţa va fi publicată în nu mai mult de o lună, socotită de la închiderea cauzei,
exceptând cazul în care în tribunalul colegial judecătorii au fixat o perioadă mai lungă pentru un
motiv grav.
Can. 1294 - (= 1611) Sentinţa trebuie:
1° să definească controversa dezbătută în faţa tribunalului, după ce a dat un răspuns
corespunzător fiecărui dubiu;
2° să definească care sunt obligaţiile părţilor derivate din judecată şi în ce fel trebuie
îndeplinite;
3° să expună raţiunile sau motivele, atât în drept cât şi în fapt, pe care se sprijină dispozitivul
sentinţei;
4° să stabilească despre cheltuielile judiciare.
Can. 1295 - § 1. (= 1612) Sentinţa, după invocarea Numelui divin, trebuie să exprime în
ordine cine să fie judecătorul sau tribunalul, cine să fie reclamantul, pârâtul, procuratorul,
indicând cu precizie numele şi domiciliul lor, cine să fie promotorul dreptăţii şi apărătorul
legăturii, dacă au participat în judecată.
§ 2. Trebuie să se prezinte apoi, pe scurt, starea de fapt, împreună cu concluziile părţilor şi
formularea dubiilor.
§ 3. Acestora le va urma dispozitivul sentinţei, precedat de raţiunile pe care se întemeiază.
§ 4. Se va concluziona cu indicarea locului şi a zilei când a fost dată, cu semnătura
judecătorului sau, dacă tribunalul este colegial, a tuturor judecătorilor şi a notarului.
Can. 1296 - (= 1613) Normele stabilite pentru sentinţa definitivă sunt valabile, cu referinţele
de rigoare, şi pentru sentinţa interlocutoare.
189

475

476

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1297 - (= 1614) Sentinţa va fi intimată cât mai repede, indicând termenii până la care se
poate interpune apelul contra sentinţei, iar înainte de comunicare aceasta nu are nici o putere,
chiar dacă dispozitivul sentinţei, cu permisiunea judecătorului, a fost notificată părţilor.
Can. 1298 - (= 1615) Comunicarea sentinţei se poate face fie dând o copie părţilor sau
procuratorilor lor, fie trimiţând aceloraşi copia însăşi, conform normei can. 1192.
Can. 1299 - § 1. (= 1616) Dacă în textul sentinţei s-a strecurat fie o eroare de calcul fie o
eroare materială în transcrierea dispozitivului sentinţei sau a expunerii faptelor, sau a cerinţelor
părţilor, sau au fost omise cele cerute de can. 1295, § 4, sentinţa trebuie să fie corectată sau
completată de acelaşi tribunal care a emis-o, fie la instanţa părţilor fie din oficiu, însă
întotdeauna după audierea părţilor şi printr-un decret ce va fi adăugat la sfârşitul [documentului]
sentinţei.
§ 2. Dacă o parte este de altă părere, chestiunea incidentală va fi definită prin decret.
Can. 1300 - (= 1617) Celelalte pronunţări ale judecătorului, în afară de sentinţă, sunt decrete
care, dacă nu sunt pur ordinatoare, nu au nici o putere, decât dacă exprimă cel puţin sumar
motivele sau dacă fac trimitere la motivele expuse într-un alt act.
Can. 1301 - (= 1618) O sentinţă interlocutoare sau un decret are valoare de sentinţă
definitivă, dacă împiedică judecata sau dacă pune capăt judecăţii însăşi sau vreunui grad al său,
în privinţa a cel puţin uneia dintre părţile în cauză.
Art. IX
Despre atacarea sentinţei
1° Despre cererea de nulitate contra unei sentinţe
Can. 1302 - (= 1619) Dacă este vorba despre o cauză care îi interesează doar pe privaţi,
nulitatea actelor judecătoreşti stabilită de drept, chiar dacă e cunoscută de partea care propune
cererea de nulitate, nu a fost denunţată judecătorului înaintea sentinţei, se însănătoşează prin
însăşi sentinţa, rămânând neschimbate cann. 1303 şi 1304.
Can. 1303 - § 1. (= 1620) Sentinţa este viciată de nulitate incurabilă dacă:
1° a fost dată de un judecător cu o incompetenţă absolută;
2° a fost dată de cel care este lipsit de puterea de a judeca în tribunalul în care s-a definit
cauza;
3° judecătorul a emis sentinţa constrâns de violenţă sau de frică gravă;
4° judecata s-a făcut fără cererea judiciară despre care vorbeşte can. 1104, § 2, sau nu s-a
instituit împotriva vreunui pârât;
5° a fost dată între părţile din care cel puţin una nu avea capacitatea de a sta în judecată;
6° cineva a acţionat în numele altuia fără mandatul legitim;
7° dreptul de apărare a fost negat uneia dintre părţi;
8° controversa nu a fost definită nici măcar în parte.
§ 2. (= 1621) În aceste cazuri cererea de nulitate poate fi propusă sub formă de excepţie, fără
limite de timp, sub formă de acţiune, ci doar înaintea judecătorului care a emis sentinţa, în decurs
de zece ani de la ziua intimării sentinţei.
Can. 1304 - § 1. (= 1622) Sentinţa este viciată de nulitate curabilă doar dacă:
1° a fost dată de un număr ilegitim de judecători, contrar prevederilor can. 1084;
2° nu conţine motivele, adică raţiunile deciziei;
3° îi lipsesc semnăturile prescrise de drept;
190

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

4° nu poartă indicaţia locului, anului, lunii şi a zilei în care a fost dată;
5° se bazează pe un act judecătoresc nul, a cărui nulitate nu a fost însănătoşită conform
normei can. 1302;
6° a fost dată contra unei părţi absente în mod legitim, conform can. 1273, § 2.
§ 2. (= 1623) În aceste cazuri cererea de nulitate poate fi propusă în decurs de trei luni de la
intimarea sentinţei.
Can. 1305 - (= 1624) De cererea de nulitate se va ocupa judecătorul care a emis sentinţa; dacă
însă o parte se teme că acest judecător are unele prejudecăţi, şi de aceea îl consideră suspect,
poate pretinde să-i fie substituit de alt judecător, conform normei can. 1108.
Can. 1306 - (= 1625) Cererea de nulitate poate fi propusă împreună cu apelul, în termenul
stabilit pentru apel.
Can. 1307 - § 1. (= 1626) Pot propune cererea de nulitate nu numai părţile care se consideră
lezate ci şi promotorul dreptăţii sau apărătorul legăturii, ori de câte ori au dreptul să intervină.
§ 2. Judecătorul însuşi poate retracta sau corecta din oficiu sentinţa nulă dată de el, în termenii
stabiliţi de cann. 1303, § 2 şi 1304, § 2, exceptând cazul în care între timp a fost interpus apel
împreună cu cererea de nulitate.
Can. 1308 - (= 1627) Cauzele referitoare la cererile de nulitate pot fi tratate conform
canoanelor despre judecata contencioasă sumară.
2° Despre apel
Can. 1309 - (= 1628) Partea care se consideră lezată de o oarecare sentinţă şi de asemenea
promotorul dreptăţii şi apărătorul legăturii în cazurile în care prezenţa lor este cerută, au dreptul
la apel contra sentinţei la judecătorul superior, rămânând neschimbat can. 1310.
Can. 1310 - (= 1629) Nu se dă apel:
1° împotriva sentinţei Pontifului Roman însuşi sau a Signaturii Apostolice;
2° împotriva sentinţei viciată de nulitate, exceptând cazul în care apelul cumulează cu cererea
de nulitate, conform normei can. 1306;
3° împotriva sentinţei care a trecut în lucru deja judecat;
4° împotriva decretului judecătorului sau a sentinţei interlocutoare care nu are putere de
sentinţă definitivă, exceptând cazul în care cumulează cu apelul contra unei sentinţe definitive;
5° împotriva sentinţei sau decretului într-o cauză pentru care dreptul prevede că obiectul
trebuie definit foarte expeditiv.
Can. 1311 - § 1. (= 1630) Apelul trebuie interpus în faţa judecătorului care a dat sentinţa, în
termenul anulator de cincisprezece zile utile, socotite de la ziua intimării sentinţei.
§ 2. Dacă apelul este făcut oral, notarul îl va redacta în scris în faţa aceluiaşi apelant.
Can. 1312 - De la delegat nu se dă apel către cel care l-a delegat, ci la superiorul său imediat,
exceptând cazul în care cel care deleagă este însuşi Scaunul Apostolic.
Can. 1313 - (= 1631) Dacă se ridică chestiuni referitoare la dreptul de apel, tribunalul de apel
va defini cauza cât mai expeditiv, conform canoanelor referitoare la judecata contencioasă
sumară.
Can. 1314 - (= 1633) Apelul trebuie continuat în faţa judecătorului spre care a fost îndreptat,
în decurs de o lună de la interpunerea sa, exceptând cazul în care judecătorul care a dat sentinţa a
fixat părţii un timp mai lung pentru continuare.
191

477

478

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1315 - § 1. (= 1634 § 1) Pentru continuarea apelului se cere şi este suficient ca partea să
invoce serviciul judecătorului superior pentru corectarea sentinţei atacate, adăugând o copie a
acestei sentinţe şi indicând raţiunile apelului.
§ 2. Între timp, judecătorul care a dat sentinţa, trebuie să trimită tribunalului superior o copie
a actelor, cu declaraţia notarului despre autenticitatea acestora; dacă actele sunt scrise într-o
limbă necunoscută tribunalului de apel, se vor traduce în alta cunoscută de acelaşi tribunal,
luându-se precauţii astfel încât să rezulte o traducere fidelă.
Can. 1316 - (= 1635) După trecerea inutilă a termenilor apelatori, fie în faţa judecătorului
care a dat sentinţa, fie în faţa judecătorului spre care este îndreptat apelul, acesta se consideră
abandonat.
Can. 1317 - § 1. (= 1636) Apelantul poate renunţa la apel, cu efectele despre care vorbeşte
can. 1206.
§ 2. Dacă apelul a fost interpus de către apărătorul legăturii sau de către promotorul dreptăţii,
renunţarea se poate face, dacă dreptul comun nu prevede altfel, de către apărătorul legăturii sau
de către promotorul dreptăţii tribunalului de apel.
Can. 1318 - § 1. (= 1637) Apelul făcut de reclamant foloseşte şi pârâtului şi viceversa.
§ 2. Dacă sunt mai mulţi pârâţi sau reclamanţi şi sentinţa este atacată numai de unul sau
numai contra unuia din ei, atacul se consideră făcut de toţi contra tuturor, ori de câte ori lucrul
cerut este indivizibil, sau obligaţia îi priveşte pe fiecare în parte.
§ 3. Dacă una din părţi interpune apel privind un punct oarecare al sentinţei, partea adversă,
chiar dacă termenul de apel a expirat, poate face apel incidental asupra celorlalte puncte ale
sentinţei, în termenul anulator de cincisprezece zile socotite din ziua în care i-a fost notificat
apelul principal.
§ 4. Dacă nu rezultă altfel, apelul se presupune făcut împotriva tuturor punctelor sentinţei.
Can. 1319 - (= 1638) Apelul suspendă executarea sentinţei.
Can. 1320 - § 1. (= 1639) Rămânând neschimbat can. 1369, în gradul de apel nu poate fi
admis un nou motiv de cerere, nici măcar sub formă de cumul util; de aceea contestarea litigiului
poate privi doar confirmarea sau refacerea, în totalitate sau parţial, a sentinţei anterioare.
§ 2. Probele noi vor fi însă admise numai conform normei can. 1283.
Can. 1321 - (= 1640) În gradul de apel se va proceda în acelaşi fel ca în primul grad de
judecată, cu referinţele de rigoare; însă, dacă probele nu trebuie să fie completate eventual, se va
trece imediat după contestarea litigiului la discutarea cauzei şi a sentinţei.
Art. X
Despre obiectul judecat, despre restituirea integrală şi despre opoziţia terţului
1° Despre obiectul judecat
Can. 1322 - (= 1641) Rămânând neschimbat can. 1324, este vorba despre obiect judecat dacă:
1° între cele două părţi a intervenit o sentinţă conformă dublă, referitoare la aceeaşi cerere şi
pentru acelaşi motiv de cerere;
2° apelul contra sentinţei nu a fost interpus în timp util;
3° în gradul de apel instanţa litigiului s-a perimat sau s-a renunţat la aceasta;
4° s-a dat o sentinţă definitivă la care nu se dă apel.

192

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1323 - § 1. (cf 1642) Obiectul judecat este atât de stabil prin drept încât nu poate fi
atacat prin cerere de nulitate, prin restituirea integrală sau prin opoziţia unui terţ.
§ 2. Obiectul judecat constituie dreptul dintre părţi şi dă acţiunea de [deja] judecat, precum şi
excepţia obiectului judecat, pe care judecătorul poate să o declare chiar din oficiu, pentru a
împiedica o nouă introducere a aceleaşi cauze.
Can. 1324 - (= 1643) Nu trec niciodată în obiect judecat cauzele privind starea persoanelor,
inclusiv cele privind separarea soţilor.
Can. 1325 - § 1. (= 1644) Dacă a fost pronunţată o sentinţă conformă dublă într-o cauză
referitoare la starea persoanelor, se poate apela oricând tribunalul de apel, aducând noi şi mai
grave probe sau argumente, într-un termen anulator de treizeci de zile socotite din ziua în care a
fost propusă atacarea; apoi tribunalul de apel trebuie, prin decret, în decurs de o lună de la
prezentarea noilor probe şi argumente, să stabilească dacă noua prezentare a cauzei trebuie
admisă sau nu.
§ 2. Instanţa la tribunalul superior, pentru a obţine o nouă prezentare a cauzei, nu suspendă
executarea sentinţei, exceptând cazul în care dreptul comun dispune altfel, sau dacă tribunalul de
apel, conform normei can. 1337, § 3, ordonă suspendarea.
2° Despre restituirea integrală
Can. 1326 - § 1. (= 1645) Împotriva unei sentinţe care a trecut în obiect judecat, dacă rezultă
în mod manifestat injusteţea sa, se dă restituirea integrală.
§ 2. Nu se consideră însă că rezultă în mod manifestat injustiţia decât dacă:
1° sentinţa este bazată în aşa fel pe probe recunoscute ulterior ca false, încât în lipsa acestora
dispozitivul sentinţei nu poate fi susţinut;
2° ulterior au fost descoperite documente care dovedesc fără dubiu fapte noi şi cer o decizie
contrară;
3° sentinţa a fost dată prin înşelăciunea unei părţi în dauna celeilalte;
4° a fost neglijată în mod evident prescrierea legii, care nu este pur procesuală;
5° sentinţa este contrară unei decizii precedente care a trecut în obiect judecat.
Can. 1327 - § 1. (= 1646) Restituirea integrală pentru motivele cuprinse în can. 1326, § 2, nr.
1-3, va fi cerută judecătorului care a dat sentinţa, în decurs de trei luni de la ziua în care acele
motive au fost cunoscute.
§ 2. Restituirea integrală pentru motivele expuse în can. 1326, § 2, nn. 4 şi 5, va fi cerută
tribunalului de apel în decurs de trei luni de la intimarea sentinţei; dacă însă în cazul prevăzut în
can. 1326, § 2, n. 5, ştirea precedentei decizii s-a luat la cunoştinţă mai târziu, termenul decurge
din momentul acestei luări la cunoştinţă.
§ 3. Termenii despre care s-a vorbit mai sus nu decurg atâta timp cât partea lezată este
minoră.
Can. 1328 - § 1. (= 1647) Cererea de restituire integrală suspendă executarea sentinţei care nu
a început încă.
§ 2. Totuşi, dacă din indicii probabile se bănuieşte că cererea a fost făcută pentru a întârzia
executarea, judecătorul poate decide ca sentinţa să fie executată, asigurând însă celui care cere
restituirea integrală o cauţiune adecvată astfel încât să fie indemnizat dacă restituirea integrală a
fost acordată.
Can. 1329 - (= 1648) După concesionarea restituirii integrale, judecătorul trebuie să se
pronunţe asupra meritului cauzei.

193

479

480

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3° Despre opoziţia terţului
Can. 1330 - Cel care se teme de lezarea drepturilor sale în urma unei sentinţe definitive dată
pentru alţii, care poate fi trimisă spre executare, poate ataca această sentinţă înainte de executarea
sa.
Can. 1331 - § 1. Opoziţia terţului se poate face fie cerând revizuirea sentinţei la tribunalul
care a emis-o, fie adresându-se tribunalului de apel.
§ 2. Dacă cererea este admisă şi opozantul acţionează în gradul de apel, este ţinut să respecte
legile stabilite pentru apel; dacă însă s-a adresat tribunalului care a emis sentinţa, se vor respecta
normele date pentru definirea în judecată a cauzelor incidentale.
Can. 1332 - § 1. Opozantul, în toate cazurile, trebuie să probeze că dreptul său este lezat în
mod real sau că va fi lezat.
§ 2. Lezarea însă trebuie să izvorască din aceeaşi sentinţă, ori de câte ori fie ea însăşi este
cauza lezării, fie, dacă se trimite spre executare, opozantul va fi afectat de un prejudiciu grav.
Can. 1333 - Dacă opozantul a dovedit dreptul său, sentinţa dată anterior trebuie refăcută de
tribunal conform cererii opozantului.
Art. XI
Despre apărarea gratuită şi despre cheltuielile judiciare
Can. 1334 - Săracii care sunt neputincioşi întru totul să susţină cheltuielile judiciare, au
dreptul la apărare gratuită, iar dacă numai în parte, [au dreptul] la diminuarea cheltuielilor.
Can. 1335 - (cf 1649 § 1) Statutele tribunalului trebuie să dea norme despre:
1° cheltuielile judiciare de plătit sau de compensat de către părţi;
2° retribuţia procuratorilor, avocaţilor şi a interpreţilor precum şi indemnitatea martorilor;
3° acordarea apărării gratuite sau a reducerii cheltuielilor;
4° repararea daunelor datorate de către cel care nu numai a pierdut cauza, ci a luptat în mod
temerar;
5° depozitul de bani sau cauţiunea de prestat pentru plata cheltuielilor şi repararea daunelor.
Can. 1336 - (= 1649 § 2) Contra pronunţării privind cheltuielile, remuneraţiile şi repararea
daunelor nu dă un apel separat, însă partea poate recurge în termen de cincisprezece zile la
acelaşi judecător, care poate corecta taxa cerută.
Art. XII
Despre executarea sentinţei
Can. 1337 - § 1. (= 1650) Sentinţa care a trecut în obiect judecat poate fi trimisă spre
executare, rămânând neschimbat can. 1328.
§ 2. Judecătorul care a emis o sentinţă şi, dacă a fost interpus apel, chiar şi judecătorul de
apel, poate dispune, din oficiu sau la cererea unei părţi, executarea provizorie a sentinţei care nu
a trecut încă în obiect judecat, prestând, dacă este cazul, garanţii corespunzătoare, dacă este
vorba despre previziuni ordonate spre un necesar sprijin sau dacă este urgentă altă cauză justă.
§ 3. Dacă însă sentinţa care nu a trecut încă în obiect judecat este atacată, judecătorul care
trebuie să examineze atacul, dacă vede că aceasta este probabil întemeiată şi că din executare se
poate naşte o daună ireparabilă, poate suspenda executarea însăşi sau să o supună unei cauţiuni.

194

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1338 - (= 1651) Executarea nu poate avea loc înainte de decretul de executare al
judecătorului prin care se ordonă ca însăşi sentinţa să fie trimisă spre executare; acest decret, în
funcţie de natura diferită a cauzelor, fie va fi inclus în sentinţa însăşi, fie va fi publicat aparte.
Can. 1339 - (= 1652) Dacă executarea sentinţei necesită întocmirea prealabilă a unor calcule,
se naşte o chestiune incidentală care trebuie decisă de judecătorul care a emis sentinţa trimisă
spre executare.
Can. 1340 - § 1. (= 1653) Exceptând cazul în care dreptul particular al propriei Biserici sui
iuris stabileşte altfel, sentinţa trebuie trimisă spre executare, fie personal, fie prin altcineva, de
către Episcopul eparhial al eparhiei în care sentinţa a fost dată în primul grad de judecată.
§ 2. Dacă însă refuză sau neglijează aceasta, la cererea părţii interesate sau chiar din oficiu,
executarea revine autorităţii căreia îi este supus tribunalul de apel.
§3. În controversele despre care se vorbeşte în can. 1069, §1, executarea sentinţei îi revine
Superiorului determinat în tipic sau în statute.
Can. 1341 - § 1. (= 1654) Executorul, exceptând cazul în care prin însuşi conţinutul sentinţei
este permis ceva la libera apreciere, trebuie să trimită spre executare sentinţa conform sensului
evident al cuvintelor.
§ 2. Acestuia îi este permis să se ocupe de excepţiile referitoare la modul şi puterea execuţiei,
însă nu în ceea ce priveşte meritul cauzei; dacă însă a aflat de altundeva că sentinţa este nulă sau
evident nedreaptă conform normei cann. 1303, 1304 şi 1326, § 2, se va abţine de la executare şi,
după ce a înştiinţat părţile, va retrimite problema tribunalului care a dat sentinţa.
Can. 1342 - § 1. (= 1655) Ori de câte ori i-a fost adjudecat reclamantului un lucru, acesta va
fi consemnat reclamantului imediat după trecerea obiectului în [deja] judecat.
§ 2. Dacă o parte a fost condamnată să predea un bun mobil, sau să plătească o sumă de bani,
să dea sau să facă altceva, judecătorul în însuşi conţinutul sentinţei, sau executorul prin libera sa
apreciere şi prudenţă, pentru îndeplinirea obligaţiei va fixa un termen, care nu va fi totuşi
restrâns sub cincisprezece zile dar nici nu va depăşi şase luni.
CAPITOLUL II
DESPRE JUDECATA CONTENCIOASĂ SUMARĂ
Can. 1343 - § 1. (= 1656) Prin judecată contencioasă sumară se pot trata toate cauzele care nu
sunt excluse de drept, exceptând cazul în care una din părţi cere judecata contencioasă obişnuită.
§ 2. Dacă se aplică judecata contencioasă sumară în cauze excluse de drept, actele judiciare
sunt nule.
Can. 1344 - § 1. (= 1658) Cererea de introducere a cauzei, exceptând cele enumerate în can.
1187, trebuie:
1° să cuprindă pe scurt, integral şi clar, faptele pe care se întemeiază cererile reclamantului;
2° să indice probele prin care reclamantul intenţionează să demonstreze faptele şi pe care nu
le poate aduce concomitent, astfel indicate încât să poată fi strânse imediat de către judecător.
§ 2. Cererii de introducere a litigiului trebuie alegate, cel puţin în copie autentică,
documentele pe care se bazează cererea.
Can. 1345 - § 1. (= 1659) Dacă tentativa de conciliere, conform normei can. 1103, § 2,
rezultă a fi inutilă, judecătorul va ordona, dacă consideră că cererea de introducere a litigiului se
bazează pe un oarecare temei, în termen de trei zile, printr-un decret inserat la sfârşitul cererii, ca
o copie a cererii să fie notificată imediat pârâtului, dând posibilitate acestuia de a trimite la
cancelaria tribunalului, în cincisprezece zile, un răspuns scris.
195

481

482

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Această notificare are aceleaşi efecte ca citaţia judecătorească despre care vorbeşte can.
1194.
Can. 1346 - (= 1660) Dacă excepţiile pârâtului o cer, judecătorul va determina reclamantului
un termen pentru a răspunde, astfel încât din elementele aduse de fiecare dintre părţi, el însuşi să
aibă o viziune clară a obiectului controversei.
Can. 1347 - § 1. (= 1661) După trecerea termenilor pentru răspuns despre care se vorbeşte în
cann. 1345, § 1 şi 1346, judecătorul, după ce a examinat actele, va stabili formularea dubiului;
apoi îi va cita la audiere, care va fi celebrată în cel mult treizeci de zile, pe toţi cei care trebuie să
fie prezenţi, adăugând pentru părţi formularea dubiului.
§ 2. În citaţii, părţile vor fi înştiinţate că pot prezenta tribunalului cu cel puţin trei zile înainte
de audiere, o scurtă scriere care să dovedească afirmaţiile lor.
Can. 1348 - (= 1662) La audiere vor fi tratate în primul rând chestiunile despre care se
vorbeşte în cann. 1118, 1119, 1121 şi 1122.
Can. 1349 - § 1. (= 1663) Probele vor fi adunate la audiere, rămânând neschimbat can. 1071.
§ 2. Fiecare parte, precum şi avocatul său, poate asista la interogarea celorlalte părţi, a
martorilor şi a experţilor.
Can. 1350 - (= 1664) Răspunsurile părţilor, a martorilor, a experţilor, cererile şi obiecţiile
avocaţilor trebuie redactate în scris de notar, însă sumar şi numai cele care privesc substanţa
obiectului controversat, şi vor fi semnate de către aceştia.
Can. 1351 - (= 1665) Probele care nu au fost aduse sau cerute în cerere sau în răspuns, pot fi
admise de către judecător doar conform normei can. 1110; însă după audierea chiar şi numai a
unui singur martor, judecătorul poate admite noi probe doar conform normei can. 1283.
Can. 1352 - (= 1666) Dacă în audiere nu au putut fi strânse toate probele, se va fixa o nouă
audiere.
Can. 1353 - (= 1667) După adunarea probelor, în aceeaşi audiere se va face discuţia orală.
Can. 1354 - § 1. (= 1668) Exceptând cazul în care din dezbatere nu apare necesitatea unei
suplimentări a instruirii cauzei sau dacă există alt element care împiedică pronunţarea sentinţei,
conform normei dreptului, judecătorul, după închiderea audierii, va decide imediat cauza;
dispozitivul sentinţei va fi citit imediat în prezenţa părţilor.
§ 2. Tribunalul poate amâna însă decizia până într-a cincia zi utilă, datorită dificultăţilor
lucrului sau vreunui alt motiv just.
§ 3. Textul integral al sentinţei, cu motivele exprimate, va fi comunicat părţilor cât mai repede
şi, de regulă, nu mai târziu de cincisprezece zile.
Can. 1355 - (= 1669) Dacă tribunalul de apel remarcă că în grad inferior de judecată a fost
folosită judecata contencioasă sumară într-o cauză exclusă de drept, trebuie să declare nulitatea
sentinţei şi să trimită cauza tribunalului care a dat sentinţa.
Can. 1356 - (= 1670) În celelalte lucruri care privesc procedura, se vor respecta dispoziţiile
canoanelor referitoare la judecata contencioasă obişnuită; însă, tribunalul poate ignora, printr-un
decret motivat, normele procesuale, care nu sunt stabilite pentru validitate, în scopul de a asigura
grăbirea, menţinând justiţia.

196

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXVI
DESPRE UNELE PROCESE SPECIALE
CAPITOLUL I
DESPRE PROCESELE MATRIMONIALE
Art. I
Despre cauzele pentru declararea nulităţii matrimoniale
1° Despre forul competent
Can. 1357 - (cf 1671) Orice cauză matrimonială a unui botezat îi revine, de drept propriu,
Bisericii.
Can. 1358 - (cf 1672) Rămânând neschimbate, acolo unde sunt în vigoare, Statutele personale
ale cauzelor referitoare la efectele pur civile ale căsătoriei, dacă se tratează în mod principal,
aparţin judecătorului civil, însă dacă sunt tratate în mod incidental şi accesoriu, pot fi examinate
şi definite prin propria autoritate şi de către judecătorul bisericesc.
Can. 1359 - (= 1673) În cauzele despre nulitatea căsătoriei care nu sunt rezervate Scaunului
Apostolic, sunt competenţi:
1° tribunalul locului unde a fost celebrată căsătoria;
2° tribunalul locului unde pârâtul îşi are domiciliul sau cvasi-domiciliul;
3° tribunalul locului unde îşi are domiciliul reclamantul, dacă ambele părţi locuiesc pe
teritoriul aceleiaşi naţiuni şi Vicarul judecătoresc al domiciliului pârâtului care, după ce l-a
audiat, consimte;
4° tribunalul locului unde trebuie strânse în fapt majoritatea probelor, dacă Vicarul
judecătoresc al domiciliului pârâtului, după ce l-a audiat, consimte.
2° Dreptul de a ataca căsătoria
Can. 1360 - (= 1674) Sunt capabili de a ataca căsătoria:
1° soţii;
2° promotorul dreptăţii, dacă nulitatea a fost deja divulgată şi căsătoria nu poate sau nu este
oportun să fie validată.
Can. 1361 - § 1. (= 1675) Căsătoria care nu a fost acuzată în timp ce ambii soţi erau vii, după
moartea unuia sau a ambilor nu mai poate fi acuzată, exceptând cazul în care chestiunea
validităţii este prejudiciată unei alte controverse ce trebuie rezolvată, fie în forul bisericesc, fie în
forul civil.
§ 2. Dacă însă soţul moare în timpul desfăşurării cauzei, se va respecta can. 1199.
3° Despre obligaţiile judecătorilor şi a tribunalului
Can. 1362 - (= 1676) Judecătorul, înainte de a accepta cauza şi ori de câte ori întrezăreşte
speranţa unei soluţii favorabile, va recurge la mijloace pastorale pentru a-i induce pe soţi, dacă
este posibil, la validarea căsătoriei şi la restabilirea vieţii conjugale.
Can. 1363 - § 1. (= 1677) După ce a admis cererea de introducere a litigiului, preşedintele sau
punătorul va purcede la comunicarea decretului de citaţie, conform normei can. 1191.
197

483

484

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. După trecerea termenului de cincisprezece zile socotite de la intimare, preşedintele sau
punătorul, exceptând cazul în care una dintre părţi a cerut o sesiune pentru contestarea litigiului,
în termen de zece zile, va defini din oficiu, prin decret, formularea dubiului sau a dubiilor şi o va
intima părţilor.
§ 3. Formularea dubiului nu va cere numai dacă rezultă validitatea căsătoriei în acest caz, ci
va trebui să definească pentru care punct sau puncte este atacată validitatea căsătoriei.
§ 4. După zece zile socotite de la intimarea decretului, dacă părţile nu se opun cu nimic,
preşedintele sau punătorul va decide printr-un nou decret instruirea cauzei.
4° Despre probe
Can. 1364 - § 1. (= 1678) Apărătorul legăturii, protectorii părţilor şi, dacă ia parte la judecată,
promotorul dreptăţii, au dreptul:
1° să fie prezenţi la interogarea părţilor, a martorilor şi a experţilor, rămânând neschimbat
can. 1240;
2° să vadă actele judiciare, chiar şi cele ce nu sunt încă publicate, şi să examineze
documentele produse de părţi.
§ 2. Părţile nu pot asista la interogatoriul prevăzut la § 1, nr. 1.
Can. 1365 - (= 1679) Exceptând cazul în care există probe depline din altă parte, judecătorul,
pentru a aprecia declaraţiile părţilor, despre care vorbeşte can. 1217, § 2, se va folosi, dacă este
posibil, în afară de alte indicii şi proptele, de martori pentru a estima credibilitatea părţilor însăşi.
Can. 1366 - (= 1680) În cauzele despre impotenţă sau despre defectul de consimţământ din
cauza unei boli mintale, judecătorul se va folosi de opera unuia sau a mai multor experţi,
exceptând cazul în care apar din circumstanţe evident inutile; în celelalte cazuri se va respecta
can. 1255.
Can. 1367 - (cf 1681) Dacă în instruirea cauzei rezultă un dubiu foarte probabil privind
căsătoria ce nu a fost consumată, tribunalul poate suspenda, cu consimţământul părţilor, cauza
despre nulitatea căsătoriei şi poate completa instruirea pentru a se obţine dezlegarea căsătoriei
sacramentale neconsumate; apoi va trimite actele Scaunului Apostolic, împreună cu cererea de
dezlegare, făcută de unul sau de ambii soţi, şi cu votul tribunalului şi a Episcopului eparhial.
5° Despre sentinţă şi despre apel
Can. 1368 - § 1. (= 1682) Sentinţa care pentru prima oară a declarat nulitatea căsătoriei va fi
trimisă din oficiu tribunalului de apel, împreună cu apelurile, dacă sunt, şi cu celelalte acte
judiciare, în decurs de douăzeci de zile de la intimarea sentinţei.
§ 2. Dacă sentinţa a fost pronunţată pentru nulitatea căsătoriei în primul grad de judecată,
tribunalul de apel, după ce a cântărit observaţiile, dacă au fost, apărătorului legăturii şi de
asemenea ale părţilor, fie va confirma imediat printr-un decret decizia, fie va admite cauza spre
examinarea obişnuită celui de-al doilea grad de judecată.
Can. 1369 - (= 1683) Dacă în gradul de apel este invocat un nou punct de nulitate a căsătoriei,
tribunalul poate să-l admită ca în primul grad de judecată, şi să-l judece.
Can. 1370 - § 1. (= 1684) După ce sentinţa care a declarat pentru prima dată nulitatea
căsătoriei a fost confirmată în gradul de apel, fie prin decret, fie prin altă sentinţă, cei a căror
căsătorie a fost declarată nulă pot celebra o nouă căsătorie imediat după ce le-a fost intimat
decretul sau cealaltă sentinţă, exceptând cazul în care le este interzis de o interdicţie alăturată
aceleiaşi sentinţe sau decret, sau stabilită de Ierarhul locului.
§ 2. Can. 1325 trebuie respectat chiar dacă sentinţa care a declarat nulitatea căsătoriei a fost
confirmată nu printr-o nouă sentinţă, ci printr-un decret.

198

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1371 - (= 1685) Îndată ce sentinţa a devenit executivă, Vicarul judiciar trebuie să o
notifice Ierarhului locului unde a fost celebrată căsătoria; acest Ierarh trebuie apoi să vegheze ca
declaraţia de nulitate a căsătoriei şi eventualele interdicţii stabilite să se înscrie cât mai repede în
registrul căsătoriţilor şi a botezaţilor.
6° Despre procesul prin documente
Can. 1372 - § 1. (= 1686) După admiterea cererii, Vicarul judiciar sau judecătorul desemnat
de către el, lăsând la o parte formalităţile procesului obişnuit, însă după ce a citat părţile şi cu
intervenţia apărătorului legăturii, poate declara prin sentinţă nulitatea căsătoriei, dacă dintr-un
document care nu este supus nici unei contestaţii sau excepţii rezultă cu siguranţă existenţa unui
impediment dărâmător sau al defectului formei celebrării căsătoriei prescrise de drept, dacă în
aceeaşi măsură este sigur că nu s-a dat dispensă, sau privitor la defectul validităţii mandatului
procuratorului.
§ 2. Dacă însă este vorba de cel care trebuia să respecte forma prescrisă de drept pentru
celebrarea căsătoriei, însă a încercat [să celebreze] căsătoria în faţa oficialului stării civile sau a
ministrului necatolic, sunt suficiente investigaţiile prematrimoniale despre care se vorbeşte în
can. 784 pentru dovedirea stării sale libere.
Can. 1373 - § 1. (= 1687) Împotriva sentinţei despre care se vorbeşte în can. 1372, § 1,
apărătorul legăturii, dacă consideră în mod prudent că nu sunt certe, fie viciile, fie defectele
dispensei, trebuie să facă apel la judecătorul tribunalului de gradul doi, căruia trebuie să i se
transmită actele şi va fi, fără nici o îndoială, înştiinţat în scris că este vorba de un proces prin
documente.
§ 2. Partea care se simte lezată are dreptul integral de a face apel.
Can. 1374 - (= 1688) Judecătorul tribunalului de gradul al doilea, cu intervenţia apărătorului
legăturii şi după ce a audiat părţile, va decide dacă sentinţa va fi confirmată sau dacă mai
degrabă va fi tratată conform procedurii obişnuite de drept; în acest caz o va trimite tribunalului
de prim grad.
7° Despre normele generale
Can. 1375 - (= 1690) Cauzele pentru declararea nulităţii căsătoriei nu pot fi tratate prin
judecata contencioasă sumară.
Can. 1376 - (= 1691) În celelalte ce ţin de procedură se vor aplica, dacă natura lucrului nu se
opune, canoanele privind judecăţile în general şi judecata contencioasă obişnuită, respectând
normele speciale pentru cauzele care privesc binele public.
Can. 1377 - (= 1689) În sentinţă, părţile vor fi admonestate asupra obligaţiilor morale şi chiar
civile, la care eventual sunt obligate una faţă de alta şi faţă de copii, pentru asigurarea întreţinerii
şi educaţiei pe care o datorează.
Art. II
Despre cauzele de separare a soţilor
Can. 1378 - § 1. (= 1692) Separarea personală a soţilor, dacă nu se prevede altfel în mod
legitim pentru locuri particulare, poate fi hotărâtă prin decretul Episcopului eparhial sau prin
sentinţa judecătorului.
§ 2. Acolo unde decizia bisericească nu generează efecte civile, sau dacă se prevede că
sentinţa civilă nu va fi contrară dreptului divin, Episcopul eparhial al eparhiei locuinţei soţilor,
cercetând atent circumstanţele speciale, poate acorda licenţa pentru recurgerea la forul civil.
§ 3. Dacă cauza priveşte şi efectele pur civile ale căsătoriei, judecătorul se va strădui astfel
încât, cu permisiunea Episcopului eparhial, cauza să fie deferită de la început forului civil.

199

485

486

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1379 - § 1. (= 1693 § 1) Exceptând cazul în care o parte cere judecata contencioasă
obişnuită, se va aplica judecata contencioasă sumară.
§ 2. Dacă s-a aplicat procedura contencioasă obişnuită şi s-a interpus apel, tribunalul de
gradul al doilea, după ce a audiat părţile, ori va confirma decizia cu un decret, ori va admite
cauza spre examinarea obişnuită a celui de-al doilea grad de judecată.
Can. 1380 - (= 1694) Referitor la competenţa tribunalului, se va respecta can. 1359, nr. 2 şi 3.
Can. 1381 - (= 1695) Judecătorul, înainte de a accepta cauza şi de fiecare dată când va
întrevedea speranţa unei soluţii favorabile, va utiliza mijloace pastorale pentru reconcilierea
soţilor şi pentru a-i induce la restaurarea consorţiului vieţii conjugale.
Can. 1382 - (cf 1696) În cauzele privind separarea soţilor trebuie să intervină promotorul
dreptăţii, conform normei can. 1097.
Art. III
Despre procesul morţii presupuse a soţului
Can. 1383 - § 1. (= 1707 § 1) Ori de câte ori moartea unui soţ nu poate fi probată printr-un
document autentic, bisericesc sau civil, celălalt soţ nu va fi considerat liber de legătura
matrimonială, decât după declararea morţii presupuse făcută de către Episcopul eparhial.
§ 2. Această declaraţie o poate pronunţa Episcopul eparhial numai dacă, după ce a făcut
cercetările potrivite, a obţinut certitudinea morală a decesului soţului din depoziţiile martorilor,
din faimă sau din indicii; simpla absenţă a soţului, chiar dacă de lungă durată, nu este suficientă.
§ 3. În cazurile incerte şi complexe, Episcopul eparhial care îşi exercită puterea în limitele
teritoriului Bisericii patriarhale îl va consulta pe Patriarh; ceilalţi Episcopi eparhiali vor consulta
însă Scaunul Apostolic.
§ 4. În procesul presupunerii morţii soţului se cere intervenţia promotorului dreptăţii, nu însă
şi a apărătorului legăturii.
Art. IV
Despre procedura pentru obţinerea dezlegării căsătoriei neconsumate, sau
dezlegarea căsătoriei în favoarea credinţei
Can. 1384 - (cf 1697-1706) Pentru obţinerea dezlegării căsătoriei neconsumate sau a
dezlegării căsătoriei în favoarea credinţei (cf 1143-1147), se vor respecta cu grijă normele
speciale date de Scaunul Apostolic.
CAPITOLUL II
CAUZELE PENTRU DECLARAREA NULITĂŢII SACREI HIROTONIRI
Can. 1385 - (= 1708) Au dreptul de a ataca validitatea sacrei hirotoniri, fie clericul însuşi, fie
Ierarhul căruia îi este supus clericul, fie cel în a cărui eparhie a fost hirotonit.
Can. 1386 - § 1. (cf 1709) Cererea de acuzare a validităţii sacrei hirotoniri trebuie trimisă
Dicasterului competent al Curiei Romane, care va decide dacă cauza trebuie tratată de el însuşi
sau de un tribunal desemnat de acelaşi.
§ 2. (cf 1710) Dacă Dicasterul trimite cauza unui tribunal, se vor respecta, dacă nu se opune
natura lucrului, canoanele privind judecăţile în general şi cele privind judecata contencioasă
obişnuită, nu însă şi canoanele privind judecata contencioasă sumară.
§ 3. (= 1709 § 2) După trimiterea cererii, clericul este oprit de dreptul însuşi să-şi exercite
hirotonirile sacre.
200

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1387 - (= 1712) După a doua sentinţă care a confirmat nulitatea sacrei hirotoniri,
clericul pierde toate drepturile proprii stării clericale şi este eliberat de toate obligaţiile aceleiaşi
stări.
CAPITOLUL III
DESPRE PROCEDURA LA ÎNLĂTURAREA SAU LA TRANSFERAREA PAROHILOR
Can. 1388 - În îndepărtarea sau transferul parohilor se vor respecta cann. 1389-1400, dacă
dreptul particular aprobat de Scaunul Apostolic nu stabileşte altfel.
Art. I
Despre modul de procedare în îndepărtarea parohilor
Can. 1389 - (= 1740) Dacă ministerul unui paroh dintr-o cauză oarecare, chiar şi fără vina sa
gravă, a devenit dăunător sau cel puţin ineficace, parohul poate fi îndepărtat din parohie de către
Episcopul eparhial.
Can. 1390 - (1741) Cauzele pentru care un paroh poate fi înlăturat în mod legitim din parohia
sa, sunt mai ales următoarele:
1° un mod de acţionare care aduce un grav detriment sau perturbare comuniunii bisericeşti;
2° incompetenţa sau infirmitatea permanentă intelectuală sau corporală, care face ca parohul
să nu fie în stare să-şi îndeplinească mod util sarcinile sale;
3° pierderea reputaţiei din partea parohialilor cinstiţi şi serioşi, sau aversiunea faţă de paroh
care se prevede că nu va înceta curând;
4° o gravă neglijenţă sau violare a obligaţiilor parohului care persistă şi după admonestare;
5° o proastă administrare a lucrurilor temporare cu daună gravă Bisericii, de fiecare dată când
nu se poate aplica un alt remediu acestui rău.
Can. 1391 - § 1. (= 1742) Dacă în urma instruirii făcute se constată că există o cauză pentru
îndepărtare, Episcopul eparhial va discuta situaţia cu doi parohi aleşi din grupul de parohi pe
care consiliul preoţesc l-a ales în mod stabil pentru acest scop, la propunerea Episcopului
eparhial; dacă din acestea el consideră necesară îndepărtarea, îi va sugera părinteşte parohului săşi prezinte renunţarea în termen de cincisprezece zile, indicându-i pentru validitate cauza şi
argumentele.
§ 2. Parohul care este membru al unui institut călugăresc sau al unei societăţi de viaţă comună
după model călugăresc, poate fi înlăturat fie din voinţa Episcopului eparhial, după ce l-a
înştiinţat pe Superiorul major, fie din cea a Superiorului major, după ce l-a înştiinţat pe
Episcopul eparhial, fără cererea consimţământului altcuiva.
Can. 1392 - (= 1743) Renunţarea poate fi făcută de către paroh şi sub condiţie, dacă aceasta
poate fi acceptată legitim de către Episcopul eparhial şi va fi acceptată în realitate.
Can. 1393 - § 1. (= 1744) Dacă parohul nu a răspuns în termenul prestabilit, Episcopul va
reînnoi invitaţia, prelungind timpul util pentru răspuns.
§ 2. Dacă Episcopului eparhial îi rezultă că parohul a primit cea de-a doua invitaţie însă nu a
răspuns, chiar dacă nu era în nici un fel împiedicat, sau dacă parohul refuză să renunţe fără
motive, Episcopul eparhial va emite decretul de îndepărtare.
Can. 1394 - (= 1745) Dacă însă parohul contestă motivul invocat şi argumentele acestuia,
prezentând motivele care i se par insuficiente, Episcopul eparhial, pentru a acţiona valid:
1° îl va invita pe acesta, după examinarea actelor, să-şi adune atacurile de dat într-o relatare
scrisă, ba chiar îl va invita să prezinte probele contrare, dacă are vreuna;
2° apoi, după ce a completat instruirea, dacă este necesar, va examina cazul împreună cu cei
doi parohi despre care se vorbeşte în can. 1391, § 1, exceptând cazul în care trebuie desemnaţi
alţii din cauza imposibilităţii acelora;
201

487

488

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

3° va decide, în fine, dacă parohul este de înlăturat sau nu, şi imediat va emite un decret în
acest sens.
Can. 1395 - (= 1746) Episcopul eparhial se va îngriji să-i confere altă funcţie parohului ce a
fost îndepărtat, dacă este apt pentru aceasta, sau să-i asigure o pensie, în funcţie de caz şi dacă
împrejurările o permit.
Can. 1396 - § 1. (= 1747) Parohul îndepărtat trebuie să se abţină de la exercitarea funcţiei de
paroh, să elibereze cât mai repede casa parohială şi să predea tot ceea ce ţine de parohie celui
căruia Episcopul eparhial i-a încredinţat parohia.
§ 2. Dacă însă este vorba de un bolnav care nu poate fi transferat fără inconveniente din casa
parohială în alt loc, Episcopul eparhial îl va lăsa să folosească, chiar în exclusivitate, casa
parohială atâta vreme cât va fi necesar.
§ 3. Atâta vreme cât recursul împotriva decretului de îndepărtare este în curs de desfăşurare,
Episcopul eparhial nu poate numi un nou paroh, ci va prevedea la grija interimară parohiei
printr-un administrator parohial.
Art. II
Despre modul procedurii în transferarea parohilor
Can. 1397 - (= 1748) Dacă mântuirea sufletelor, necesitatea sau utilitatea Bisericii o cer,
pentru ca un paroh să fie transferat din parohia pe care o conduce în mod util la o altă parohie
sau într-o altă funcţie, Episcopul eparhial îi va propune în scris acest transfer şi îl va sfătui să
accepte în numele dragostei faţă de Dumnezeu şi de suflete.
Can. 1398 - (= 1749) Dacă parohul nu intenţionează să se supună sfatului şi rugăminţii
Episcopului eparhial, va expune raţiunile sale în scris.
Can. 1399 - § 1. (= 1750) Dacă, în ciuda raţiunilor invocate, Episcopul eparhial consideră că
nu trebuie să revină asupra propunerii sale, va aprecia, împreună cu doi parohi aleşi din grupul
celor despre care vorbeşte can. 1391, § 1, raţiunile favorabile şi defavorabile transferului; dacă
apoi el va considera după aceasta că transferul trebuie făcut, va reînnoi parohului îndemnurile
sale părinteşti.
§ 2. (1750) După îndeplinirea acestora, dacă parohul însă se împotriveşte şi dacă Episcopul
eparhial consideră că transferul trebuie făcut, acesta va emite decretul de transfer, stabilind că
parohia va fi vacantă de la trecerea unei zile determinate.
§ 3. După ce acest termen a trecut inutil, Episcopul eparhial va declara parohia vacantă.
Can. 1400 - În cazul transferului se vor respecta can. 1396, drepturile cerute şi echitatea.

202

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXVII
DESPRE SANCŢIUNILE PENALE ÎN BISERICĂ
CAPITOLUL I
DESPRE DELICTE I PEDEPSE ÎN GENERAL
Can. 1401 - Deoarece Dumnezeu ia în considerare orice iniţiativă pentru a readuce oaia
rătăcită, cei care au primit de la El puterea de a dezlega şi de a lega, vor da medicamentul potrivit
bolii celor care au greşit, îi vor dojeni, le va reproşa, îi va ruga cu toată răbdarea şi doctrina, le va
impune chiar şi pedepse, pentru a îngriji rănile cauzate de delict, astfel încât nici delicvenţii să nu
fie împinşi spre pragul disperării, dar nici frânele să nu fie slăbite până la relaxarea vieţii şi la
dispreţul legii.
Can. 1402 - § 1. (cf 1342) Pedeapsa canonică trebuie aplicată prin judecata penală, prevăzută
în cann. 1468-1482, rămânând neschimbată puterea coercitivă a judecătorului pentru cazurile
prevăzute în mod expres de drept şi respingându-se obiceiul contrar.
§ 2. Dacă însă, după judecata autorităţii despre care se vorbeşte în § 3, se opun cauze grave la
recurgerea la judecata penală şi probele referitoare la delict sunt certe, delictul poate fi pedepsit
prin decret extrajudiciar, conform normelor cann. 1486 şi 1487, dacă nu este vorba despre
privarea de o funcţie, de un titlu, de unele însemne, sau despre suspendare de peste un an, despre
reducere la un grad inferior, despre depunere sau despre excomunicare majoră.
§ 3. Acest decret, în afară de Scaunul Apostolic, îl pot emite, în limitele competenţei lor,
Patriarhul, Arhiepiscopul major, Episcopul eparhial şi Superiorul major al unui institut de viaţă
consacrată, care are putere ordinară de conducere, excluşi fiind toţi ceilalţi.
Can. 1403 - § 1. (cf 1344) Chiar dacă este vorba despre delicte care prin drept atrag după ele
pedeapsa obligatorie, Ierarhul, după ce l-a audiat pe promotorul dreptăţii, poate să se abţină de la
procedura penală, ba chiar de la aplicarea pedepselor penale, dacă după judecata Ierarhului însuşi
converg concomitent toate acestea: delicventul, care nu a fost încă deferit justiţiei, mişcat de o
pocăinţă sinceră, şi-a mărturisit Ierarhului delictul, în forul extern, şi s-a prevăzut în mod
corespunzător pentru repararea scandalului şi a daunei.
§ 2. Ierarhul nu poate face însă aceasta, dacă este vorba despre un delict care atrage după sine
o pedeapsă a cărei iertare este rezervată autorităţii superioare, până când nu a obţinut
permisiunea de la aceeaşi autoritate.
Can. 1404 - § 1. În pedepse se va recurge la interpretarea cea mai blândă.
§ 2. Nu este permisă prelungirea pedepsei de la o persoană la alta sau de la un caz la altul,
chiar dacă există un motiv egal, ba chiar mai grav.
Can. 1405 - § 1. (cf 1315) Cel care deţine puterea legislativă poate, ori de câte ori este întradevăr necesar, în vederea prevederii mai corespunzătoare a disciplinei bisericeşti, să emită chiar
şi legi penale, şi de asemenea poate înzestra, pentru o pedeapsă corespunzătoare, cu legi proprii
chiar şi legea divină sau cea bisericească emisă de o autoritate superioară, respectând limitele
competenţei sale din raţiuni ale teritoriului sau ale persoanelor.
§ 2. La pedepsele stabilite prin dreptul comun împotriva unui delict oarecare pot fi adăugate
alte pedepse prin dreptul particular; nu se va face, însă, astfel decât dintr-o cauză foarte gravă;
dacă însă prin dreptul comun se stabileşte o pedeapsă nedeterminată sau facultativă, prin dreptul
particular se poate stabili o pedeapsă determinată sau obligatorie.
§ 3. (= 1316) Patriarhii şi Episcopii eparhiali se vor îngriji astfel ca legile penale ale dreptului
particular să fie uniforme pe acelaşi teritoriu, pe cât posibil.
203

489

490

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1406 - § 1. (1319) Ori de câte ori cineva poate impune precepte, în aceeaşi măsură poate
ameninţa prin precept pedepse determinate, după o chibzuinţă matură a problemei şi cu o
moderaţie maximă, cu excepţia celor ce sunt enumerate în can. 1402, § 2; Patriarhul poate însă,
cu consimţământul Sinodului permanent, să ameninţe prin precept aceste pedepse.
§ 2. Admonestarea însoţită de ameninţarea cu pedeapsa, cu care Ierarhul urgentează legea ce
nu are caracter penal, în cazuri singulare, echivalează cu un precept penal.
Can. 1407 - § 1. (cf 1347 § 1) Dacă natura delictului o comportă, după judecata Ierarhului
care poate aplica pedeapsa, pedeapsa nu poate fi aplicată, exceptând cazul în care delicventul a
fost admonestat înainte cel puţin o dată ca să se abţină de la delict, dându-i-se un termen
corespunzător pentru a reveni la normal.
§ 2. Se consideră că s-a abţinut de la delict cel care s-a pocăit în mod sincer de delict şi care
pe lângă aceasta a realizat o reparare corespunzătoare scandalului şi a daunelor, sau cel puţin a
promis aceasta în mod serios.
§ 3. În schimb, admonestarea penală despre care se vorbeşte în can. 1406, § 2, este suficientă
pentru ca pedeapsa să poată fi impusă.
Can. 1408 - Pedeapsa nu-l obligă pe vinovat decât după ce i-a fost aplicată prin sentinţă sau
decret, rămânând neschimbat dreptul Pontifului Roman sau al Conciliului Ecumenic de a stabili
altfel.
Can. 1409 - § 1. (= 1344) În aplicarea legii penale, chiar dacă legea foloseşte expresii
preceptive, judecătorul poate, după conştiinţa şi prudenţa sa:
1° să amâne aplicarea pedepsei pentru o dată mai favorabilă, dacă se prevede că din
pedepsirea grabnică a vinovatului se vor ivi rele mai mari;
2° să se abţină de la aplicarea pedepsei sau să aplice o pedeapsă mai blândă, dacă vinovatul sa corectat şi s-a prevăzut repararea corespunzătoare a scandalului şi a daunei, sau dacă vinovatul
însuşi a fost pedepsit îndeajuns de autoritatea civilă, sau se prevede că va fi pedepsit;
3° (1346) să reducă pedeapsa între limite echitabile, dacă vinovatul a comis mai multe delicte
şi cumulul de pedepse se prevede că va fi prea mare;
4° (1344 3°) să suspende obligaţia respectării pedepsei în favoarea celui care, recomandat
până atunci de o viaţă pe deplin corectă, a săvârşit primul delict, dacă repararea scandalului nu
este urgentă; pedeapsa suspendată încetează întru totul dacă, în perioada determinată de
judecător, vinovatul nu a comis din nou un delict; în caz contrar, ca vinovat de ambele delicte, va
fi pedepsit mai greu, exceptând cazul în care între timp s-a stins acţiunea penală pentru primul
delict.
§ 2. Dacă pedeapsa este nedeterminată şi nici legea nu prevede altfel, judecătorul nu poate
aplica pedepsele enumerate în can. 1402, § 2.
Can. 1410 - (cf 1350) În aplicarea pedepselor unui cleric, trebuie să rămână stabilite cele ce îi
sunt necesare pentru o întreţinere corespunzătoare, exceptând cazul în care este vorba de
depunere, caz în care Ierarhul va avea grijă ca celui depus, care din cauza pedepsei duce întradevăr lipsă, să i se prevadă în modul cel mai bun posibil, întotdeauna rămânând neschimbate
drepturile câştigate referitoare la măsurile de precauţie şi securitate socială, precum şi la asistenţa
medicală, în favoarea sa şi a familiei sale, dacă este căsătorit.
Can. 1411 - Nici o pedeapsă nu se poate aplica după stingerea acţiunii penale.
Can. 1412 - § 1. Cel care este obligat de o lege sau de un precept, este supus şi pedepselor
anexate acestora.
§ 2. (1313 § 1) Dacă, după ce a fost comis un delict, legea este schimbată, vinovatului i va
aplica legea cea mai favorabilă.
204

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 3. Dacă însă legea ulterioară anulează legea sau chiar şi numai pedeapsa, acesta încetează
imediat, în orice fel ar fi fost aplicată.
§ 4. (= 1351) Pedeapsa îl obligă oriunde pe vinovat, chiar dacă a încetat dreptul celui care a
aplicat pedeapsa, exceptând cazul în care se prevede în mod expres altfel de dreptul comun.
Can. 1413 - § 1. (cf 1323) Nu este pasibil de nici o pedeapsă cel care nu a împlinit încă vârsta
de paisprezece ani.
§ 2. (1324 § 1, 4°) Cel care a comis însă un delict între vârsta de paisprezece şi optsprezece
ani, poate fi pedepsit doar cu pedepse care nu includ privarea de anumite bunuri, exceptând cazul
în care Episcopul eparhial sau judecătorul, în cazuri speciale, consideră că se poate altfel
prevedea mai bine la corectarea acestuia.
Can. 1414 - § 1. (cf 1321 § 2) Este supus pedepsei doar cel care a violat o lege penală sau un
precept penal, fie în mod deliberat, fie printr-o omisiune gravă şi culpabilă a grijii datorate, fie
prin ignoranţa grav culpabilă a legii sau a preceptului.
§ 2. (1321 § 3) Dacă a fost comisă o încălcare externă a legii penale sau a unui precept penal
se presupune că aceasta a fost făcută în mod deliberat, până când nu se dovedeşte contrariul; în
celelalte legi sau precepte aceasta se presupune numai dacă legea sau preceptul este violat din
nou, după admonestarea penală.
Can. 1415 - (cf 1345) Dacă există, conform practicii comune şi a doctrinei canonice, vreo
circumstanţă atenuantă, dacă totuşi mai persistă delictul, judecătorul trebuie să micşoreze
pedeapsa stabilită prin lege sau prin precept, ba chiar dacă, în funcţie de prudenţa sa, acesta
consideră că poate contribui în alt fel la corectarea vinovatului şi la repararea scandalului şi a
daunei, poate să renunţe chiar la aplicarea pedepsei.
Can. 1416 - (cf 1326) Dacă delictul a fost comis de un recidivist sau dacă există, conform
practicii comune şi doctrinei canonice, o circumstanţă agravantă, judecătorul poate să-l
pedepsească pe vinovat mai greu decât a stabilit legea sau preceptul, incluse fiind pedepsele
enumerate în can. 1402, § 2.
Can. 1417 - (1329) Cei care, de comun acord, colaborează în comiterea unui delict şi nu sunt
amintiţi în mod expres în lege sau în precept, pot fi pedepsiţi cu aceleaşi pedepse cu ale autorului
principal sau, după prudenţa judecătorului, cu alte pedepse de aceeaşi sau de mai mică gravitate.
Can. 1418 - § 1. (1329 § 1) Cel care a făcut sau a omis ceva în vederea comiterii unui delict,
totuşi, independent de voinţa sa, nu a săvârşit delictul, nu este obligat de pedeapsa stabilită
pentru delictul comis, exceptând cazul în care legea sau preceptul stabileşte altfel.
§ 2. Dacă, însă, actele sau omisiunile conduc prin natura lor la executarea delictului, autorul
va fi pedepsit cu o pedeapsă corespunzătoare, mai ales dacă s-a generat scandalul sau o altă
daună gravă, totuşi cu una mai uşoară decât cea stabilită pentru delictul săvârşit.
§ 3. Este eliberat de orice pedeapsă cel care a renunţat din proprie iniţiativă la săvârşirea
delictului început, dacă din tentativă nu s-a născut nici o daună sau scandal.
Can. 1419 - § 1. (= 1354) Cel care poate dispensa de la o lege penală sau să elibereze de la un
precept penal, poate să ierte şi pedeapsa aplicată prin puterea aceleiaşi legi sau precept.
§ 2. Pe lângă acestea se poate conferi prin lege sau precept penal şi altora puterea de a ierta
pedepsele.
Can. 1420 - § 1. (1355 § 1) Pedeapsa aplicată în puterea dreptului comun poate să o ierte:
1° Ierarhul care a promovat judecata penală sau care a aplicat pedeapsa prin decret;

205

491

492

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

2° Ierarhul locului unde locuieşte actualmente vinovatul, însă după consultarea Ierarhului
despre care se vorbeşte la n. 1.
§ 2. Aceste norme sunt valabile şi privitor la pedepsele aplicate în virtutea dreptului particular
sau al preceptului penal, exceptând cazul în care este prevăzut altfel în dreptul particular al
Bisericii sui iuris.
§ 3. Pedeapsa aplicată însă de Scaunul Apostolic, o poate ierta numai Scaunul Apostolic,
exceptând cazul în care iertarea pedepsei este delegată Patriarhului sau altora.
Can. 1421 - (= 1360) Iertarea pedepsei impuse cu forţa sau prin frică gravă, sau prin
înşelăciune este nulă prin însuşi dreptul.
Can. 1422 - § 1. (cf 1361 § 1) Iertarea pedepsei se poate acorda şi fără ştirea vinovatului, sau
sub condiţie.
§ 2. Iertarea pedepsei trebuie acordată în scris, exceptând cazul în care un motiv grav
îndeamnă altfel.
§ 3. Se va avea grijă ca nu cumva să se divulge cererea pentru iertarea pedepsei sau chiar
iertarea însăşi, decât ori de câte ori aceasta este utilă fie pentru tutelarea faimei vinovatului, fie
este necesară pentru repararea scandalului.
Can. 1423 - § 1. Rămânând neschimbat dreptul Pontifului Roman de a-şi rezerva sieşi sau
altora iertarea oricărei pedepse, Sinodul Episcopilor Bisericii patriarhale sau arhiepiscopale
majore poate rezerva, printr-o lege emisă din cauza unor circumstanţe grave, Patriarhului sau
Arhiepiscopului major iertarea pedepselor pentru supuşii care au domiciliul sau cvasi-domiciliul
în limitele teritoriului Bisericii pe care o prezidează; nimeni altul nu îşi poate rezerva în mod
valid sieşi sau altora iertarea pedepselor stabilite de dreptul comun decât cu consimţământul
Scaunului Apostolic.
§ 2. Orice rezervare va fi interpretată în mod strict.
Can. 1424 - § 1. (cf 1358 § 1) Iertarea pedepsei nu se poate acorda decât dacă vinovatului i-a
părut sincer rău pentru delictul comis şi a prevăzut în mod corespunzător la repararea scandalului
şi a daunei.
§ 2. Dacă însă, după judecata celui care are dreptul de a acorda iertarea pedepsei, aceste
condiţii au fost îndeplinite, iertarea, pe cât posibil, având în vedere natura pedepsei, nu va fi
refuzată.
Can. 1425 - (= 1359) Dacă cineva deţine mai multe pedepse, iertarea este valabilă doar pentru
acele pedepse specificate în aceasta; iertarea generală, în schimb, ridică toate pedepsele, cu
excepţia celor pe care vinovatul le-a ascuns cu rea credinţă în cererea sa.
Can. 1426 - § 1. (cf 1340 § 1) Exceptând cazul în care este determinată o altă pedeapsă de
drept, conform cu tradiţiile vechi ale Bisericilor orientale, pot fi aplicate pedepse prin care se
impune o oarecare operă gravă din domeniul religiei sau pietăţii sau carităţii, cum sunt anumite
rugăciuni, un pelerinaj pios, un ajun special, milostenii, retrageri spirituale.
§ 2. Cel care nu este dispus să accepte aceste pedepse, i se vor aplica alte pedepse.
Can. 1427 - § 1. (cf 1339) Rămânând neschimbat dreptul particular, acuzarea publică se face
în faţa notarului sau a doi martori sau prin scrisoare, astfel încât primirea şi conţinutul scrisorii să
rezulte dintr-un document oarecare.
§ 2. Se va avea grijă ca nu cumva prin însăşi acuzarea publică să se dea loc unei defăimări
mai mari a vinovatului decât este nevoie.

206

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1428 - Dacă gravitatea cazului o motivează şi mai ales dacă este vorba despre
recidivişti, Ierarhul, pe lângă pedepsele aplicate prin sentinţă conform normei dreptului, poate săl supună pe vinovat supravegherii, în modul determinat prin decret administrativ.
Can. 1429 - § 1. (cf 1337 § 1) Interdicţia de a locui într-un anumit loc sau teritoriu poate să-i
atingă doar pe clerici sau pe călugări sau pe membrii unei societăţi de viaţă comună după model
călugăresc, însă prescripţia de a locui într-un anumit loc sau teritoriu [îi poate atinge] doar pe
clericii înscrişi unei eparhii, rămânând neschimbat dreptul institutelor de viaţă consacrată.
§ 2. Pentru aplicarea prescrierii de a locui într-un anumit loc sau teritoriu se cere
consimţământul Ierarhului locului, exceptând cazul în care este vorba despre o casă a unui
institut de viaţă consacrată de drept pontifical sau patriarhal, caz în care se cere consimţământul
Superiorului competent, sau de o casă destinată penitenţei sau îndreptării clericilor mai multor
eparhii.
Can. 1430 - § 1. (cf 1338 § 1) Privările penale pot atinge doar acele puteri, funcţii, servicii,
sarcini, drepturi, privilegii, facultăţi, graţii, titluri şi însemne, care sunt supuse puterii autorităţii
care a stabilit pedeapsa sau a Ierarhului care a promovat judecata penală sau a impus-o prin
decret; tot astfel este valabil şi pentru transferul penal în altă funcţie.
§ 2. Nu se poate priva de puterea acordată prin sacra hirotonire, ci doar [impune] interdicţia
de a exercita toate sau unele din actele sale, conform normei dreptului comun; de asemenea nu se
poate impune privarea de gradele academice.
Can. 1431 - § 1. (cf 1331) Cei pedepsiţi cu excomunicare minoră sunt privaţi de dreptul de a
primi Divina Euharistie; pe lângă aceasta mai pot fi excluşi de la participarea la Divina
Liturghie, ba chiar şi de la intrarea în biserică, dacă în aceasta se celebrează cultul divin în mod
public.
§ 2. Prin însăşi sentinţa sau decretul prin care se aplică această pedeapsă, trebuie definită
extinderea aceleiaşi pedepse şi, dacă este cazul, durata ei.
Can. 1432 - § 1. (cf 1333) Suspendarea poate fi, fie de la toate, fie de la unele acte ale puterii
hirotonirii sau de conducere, de la toate sau de la unele acte sau drepturi legate de funcţie, de
ministeriu sau de sarcină; extinderea lor însă va fi definită în aceeaşi sentinţă sau decret prin care
se aplică pedeapsa, exceptând cazul în care a fost deja determinată de drept.
§ 2. Nimeni nu poate fi suspendat decât de la actele care sunt supuse puterii autorităţii care a
stabilit pedeapsa sau a Ierarhului care a promovat judecata penală sau a aplicat, prin decret,
suspendarea.
§ 3. (= 1334 § 4) Suspendarea nu atinge niciodată validitatea actelor, nici dreptul de a locui,
dacă vinovatul îl are în virtutea funcţiei, a ministeriului sau a sarcinii; însă suspendarea de la
perceperea beneficiilor, a remunerărilor, a pensiilor sau a altora de acest fel, atrage după sine
obligaţia de a restitui orice a fost perceput în mod ilegitim, chiar şi cu bună credinţă.
Can. 1433 - § 1. (= 1334 § 4) Clericului redus la o treaptă inferioară, îi este interzis să
exercite acele acte ale puterii hirotonirii şi de conducere, care nu sunt compatibile cu acest grad.
§ 2. (cf 290, 2°; 1336 § 1, 5°) Clericul depus din starea clericală, însă, este privat de toate
funcţiile, ministeriile, alte sarcini, pensiile bisericeşti şi de orice putere delegată; devine inabil
pentru ele; i se interzice exercitarea puterii hirotonirii; nu poate fi promovat la hirotoniri sacre
superioare şi, în ceea ce priveşte efectele canonice, este echivalat cu laicii, rămânând
neschimbate cann. 396 şi 725.
Can. 1434 - (≠ 1331 § 2, 4°) § 1. Excomunicarea majoră interzice, pe lângă toate cele ce sunt
specificate în can. 1431, § 1, şi primirea altor sacramente, administrarea sacramentelor şi

207

493

494

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

sacramentalelor, îndeplinirea oricăror funcţii, ministerii sau sarcini, exercitarea actelor de
conducere care, dacă sunt totuşi făcute, sunt nule prin dreptul însuşi.
§ 2. Cel pedepsit cu excomunicarea majoră este înlăturat de la participarea la Divina Liturghie
şi de la orice alte celebrări publice ale cultului divin.
§ 3. Celui pedepsit cu excomunicarea majoră i se interzice să se bucure de privilegiile
acordate anterior; nu poate obţine în mod valid o demnitate, o funcţie, un ministeriu sau o alta
sarcină în Biserică, sau o pensie, nici nu îşi însuşeşte fructele legate de acestea; este lipsit şi de
voce activă şi pasivă.
Can. 1435 - § 1. Dacă pedeapsa interzice primirea sacramentelor sau a sacramentalelor,
interdicţia se suspendă când vinovatul ajunge în pericolul morţii.
§ 2. (1335) Dacă pedeapsa opreşte administrarea sacramentelor sau a sacramentalelor, sau
exercitarea unui act de conducere, interdicţia se suspendă ori de câte ori aceasta este necesară
pentru îngrijirea credincioşilor creştini ajunşi în pericolul morţii.
CAPITOLUL II
DESPRE PEDEPSELE PENTRU DELICTE SINGULARE
Can. 1436 - § 1. (cf 751 1364) Cel care neagă vreun adevăr de crezut al credinţei divine şi
catolice sau îl pune la îndoială, sau respinge în totalitate credinţa creştină şi după ce a fost
admonestat în mod legitim nu revine la normal, va fi pedepsit ca eretic sau ca apostat cu
excomunicarea majoră; clericul, pe lângă acesta, poate fi pedepsit şi cu alte pedepse, inclusiv
depunerea.
§ 2. Pe lângă aceste cazuri, cel care susţine o doctrină greşită, condamnată de către Pontiful
Roman sau de către Colegiul Episcopilor în exerciţiul magisterului autentic şi, admonestat în
mod legitim, nu îşi revine la normal, va fi pedepsit cu pedeapsa corespunzătoare.
Can. 1437 - (cf 751 1364) Cel care refuză supunerea faţă de autoritatea supremă a Bisericii
sau comuniunea cu credincioşii creştini supuşi acesteia şi, după ce a fost admonestat în mod
legitim, nu se supune, va fi pedepsit ca un schismatic, cu excomunicarea majoră.
Can. 1438 - Cel care omite intenţionat comemorarea prescrisă de drept a Ierarhului în Divina
Liturghie şi în laudele divine, dacă după ce a fost admonestat în mod legitim nu îşi revine la
normal, va fi pedepsit cu pedeapsa corespunzătoare, inclusiv excomunicarea majoră.
Can. 1439 - (cf 1366) Părinţii sau cei care ţin locul părinţilor, care îşi dau copiii pentru a fi
botezaţi sau educaţi într-o religie necatolică, vor fi pedepsiţi cu pedeapsa corespunzătoare.
Can. 1440 - (= 1365) Cel care încalcă normele dreptului privitoare la comuniunea întru cele
sacre, poate fi pedepsit cu pedeapsa corespunzătoare.
Can. 1441 - (cf 1376) Cel care utilizează lucruri sacre pentru uzul profan sau pentru scopuri
rele, va fi suspendat sau va fi oprit de la primirea Divinei Euharistii.
Can. 1442 - (cf 1367) Cel care aruncă Divina Euharistie sau o duce sau o reţine în scop de
sacrilegiu, va fi pedepsit cu excomunicarea majoră şi, dacă este cleric, şi cu alte pedepse,
inclusiv depunerea.
Can. 1443 - (cf 1379) Cel care a simulat celebrarea Divinei Liturghii sau a altor sacramente,
va fi pedepsit cu pedeapsa corespunzătoare, inclusiv excomunicarea majoră.
Can. 1444 - (cf 1368) Cel care a comis sperjur în faţa autorităţii bisericeşti sau cel care, chiar
fără jurământ, a afirmat cu bună ştiinţă un fals în faţa judecătorului care îl interoghează în mod
legitim, sau a ascuns adevărul, sau cel care a indus la comiterea acestor delicte, va fi pedepsit cu
pedeapsa corespunzătoare.
208

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1445 - § 1. (cf 1370) Cel care a utilizat violenţa fizică împotriva unui Episcop sau a
lansat o injurie gravă împotriva acestuia, va fi pedepsit cu pedeapsa corespunzătoare, inclusiv
depunerea, dacă este cleric; dacă însă acelaşi delict a fost comis împotriva Mitropolitului,
Patriarhului sau chiar a Pontifului Roman, vinovatul va fi pedepsit cu excomunicarea majoră, a
cărei iertare este rezervată pentru ultimul caz, însuşi Pontifului Roman.
§ 2. Cel care a comis aceeaşi faptă împotriva altui cleric, călugăr, unui membru al unei
societăţi de viaţă comună după model călugăresc sau împotriva unui laic care în acelaşi timp
exercită o sarcină bisericească, va fi pedepsit cu pedeapsa corespunzătoare.
Can. 1446 - (cf 1373) Cel care nu se supune propriului Ierarh, care în mod legitim îi
porunceşte sau interzice şi, după admonestare persistă în nesupunere, va fi sancţionat ca un
delicvent, cu pedeapsa corespunzătoare.
Can. 1447 - § 1. (cf 1373) Cel care incită la răzvrătire sau ură împotriva oricărui Ierarh, sau îi
provoacă pe supuşii lui la nesupunere, va fi pedepsit cu pedeapsa corespunzătoare, inclusiv
excomunicarea majoră, mai ales dacă delictul a fost comis împotriva Patriarhului sau chiar a
Pontifului Roman.
§ 2. (= 1375) Cel care a împiedicat libertatea de ministeriu, de a alege sau de putere
bisericească, ori folosirea legitimă a bunurilor temporare ale Bisericii, sau a terorizat un alegător,
sau pe cel care îşi exercită o putere sau un ministeriu, va fi pedepsit cu pedeapsa
corespunzătoare.
Can. 1448 - § 1. (= 1369) Cel care, fie într-un spectacol sau discurs public, fie printr-o scriere
în mod public divulgată, fie utilizând în alt mod instrumentele de comunicare socială, aduce o
blasfemie sau lezează grav bunele moravuri, sau formulează injurii la adresa religiei sau a
Bisericii, sau stârneşte la ură şi dispreţ, va fi pedepsit cu pedeapsa corespunzătoare.
§ 2. (= 1374) Cel care şi-a dat numele într-o asociaţie care unelteşte împotriva Bisericii va fi
sancţionat cu pedeapsa corespunzătoare.
Can. 1449 - (= 1377) Cel care a înstrăinat bunurile bisericeşti fără consimţământul sau
permisiunea prevăzute, va fi pedepsit cu pedeapsa corespunzătoare.
Can. 1450 - § 1. (≠ 1397) Cel care a comis omucidere, va fi pedepsit cu excomunicarea
majoră; clericul va fi pedepsit pe lângă aceasta şi cu alte pedepse, inclusiv depunerea.
§ 2. (= 1398) Tot astfel va fi pedepsit cel care a procurat avort urmat de efect, rămânând
neschimbat can. 728, § 2.
Can. 1451 - (cf 1397) Cel care a răpit sau deţine un om în mod injust, l-a rănit sau mutilat
grav, i-a aplicat tortura fizică sau psihică, va fi pedepsit cu pedeapsa corespunzătoare, inclusiv
excomunicarea majoră.
Can. 1452 - (= 1390 §§ 1-3) Cel care a adus cuiva injurii grave sau a lezat grav buna faimă
prin calomnie, este obligat să presteze repararea corespunzătoare; dacă a refuzat însă, va fi
pedepsit cu excomunicarea minoră sau cu suspendarea.
Can. 1453 - § 1. (= 1395 § 1) Clericul concubin sau care stăruie în alt fel, în mod scandalos,
în păcat extern împotriva castităţii, va fi pedepsit cu suspendarea, iar dacă delictul persistă, i se
pot adăuga gradual alte pedepse, până la depunere.
§ 2. (≠ 1394 § 1) Clericul care a încercat [să celebreze] căsătoria interzisă, va fi depus.
§ 3. Călugărul care a emis votul public perpetuu de castitate şi este constituit în hirotonirile
sacre, comiţând aceste delicte va fi pedepsit cu pedeapsa corespunzătoare.
Can. 1454 - (cf 1390 § 1) Cel care a denunţat în mod fals pe cineva privitor la orice fel de
delict, va fi pedepsit cu pedeapsa corespunzătoare, inclusiv excomunicarea majoră, mai ales dacă
209

495

496

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

este denunţat de un confesor, un Ierarh, un cleric, un călugăr, un membru a unei societăţi de viaţă
consacrată după model călugăresc, sau de un laic care a primit o sarcină bisericească, rămânând
neschimbat can. 731.
Can. 1455 - (= 1391) Cel care a întocmit un document bisericesc fals, sau a inserat în acesta
falsul, sau cel care cu ştiinţă s-a folosit de orice fel de document fals sau modificat în probleme
bisericeşti, sau cel ce a modificat, a distrus sau a ascuns un document autentic, va fi pedepsit cu
pedeapsa corespunzătoare.
Can. 1456 - § 1. (= 1388 § 1) Confesorul care a violat în mod direct sigiliul sacramental, va fi
pedepsit cu excomunicarea majoră, rămânând neschimbat can. 728, § 1, n. 1; dacă însă a rupt în
alt fel sigiliul, va fi pedepsit cu pedeapsa corespunzătoare.
§ 2. Cel care a încercat în orice fel să obţină ştiri din confesiune, sau care le-a transmis altora
pe cele deja obţinute, va fi pedepsit cu excomunicarea minoră sau cu suspendarea.
Can. 1457 - (= 1378 § 1) Sacerdotul care l-a dezlegat pe complicele în păcatul contra
castităţii, va fi pedepsit cu excomunicarea majoră, rămânând neschimbat can. 728, § 1, n. 2.
Can. 1458 - (= 1387) Sacerdotul care, în actul sau cu ocazia sau sub pretextul confesiunii, a
solicitat un penitent la păcatul contra castităţii, va fi pedepsit cu pedeapsa corespunzătoare,
inclusiv depunerea.
Can. 1459 - § 1. (= 1382) Episcopii care au administrat cuiva hirotonirea episcopală fără
mandatul autorităţii competente, precum şi cel care a primit de la aceştia hirotonirea, vor fi
pedepsiţi cu excomunicarea majoră.
§ 2. Episcopul care a administrat cuiva hirotonirea diaconală sau preoţească contra
prescrierilor canoanelor, va fi pedepsit cu pedeapsa corespunzătoare.
Can. 1460 - Cel care recurge direct sau indirect la autoritatea civilă pentru a obţine, la cererea
sa, sacra hirotonire, o funcţie, un ministeriu sau o altă sarcină în Biserică, va fi pedepsit cu
pedeapsa corespunzătoare, inclusiv excomunicarea majoră şi, dacă este vorba de un cleric, chiar
depunerea.
Can. 1461 - (cf 1380) Cel care a administrat sau a primit sacra hirotonire prin simonie, va fi
depus; cel care a administrat însă sau a primit alte sacramente prin simonie, va fi pedepsit cu
pedeapsa corespunzătoare, inclusiv excomunicarea majoră.
Can. 1462 - (cf 1381) Cel care a obţinut, a conferit sau a uzurpat în orice fel, sau care deţine
în mod ilegal sau transmite altora sau exercită o funcţie, un ministeriu sau o altă sarcină în
Biserică, prin simonie, va fi pedepsit cu pedeapsa corespunzătoare, inclusiv excomunicarea
majoră.
Can. 1463 - (= 1386) Cel care a dat sau a promis ceva, pentru ca cineva care a exercitat o
funcţie, un ministeriu sau o altă sarcină în Biserică, a făcut sau a omis ceva în mod ilegal, va fi
pedepsit cu pedeapsa corespunzătoare; tot astfel şi cel care a acceptat acele daruri sau
promisiuni.
Can. 1464 - § 1. (= 1389) Cel care, pe lângă cazurile prevăzute deja de drept, printr-un act
sau omisiune a abuzat de puterea, de funcţia, de ministeriu sau o de o altă sarcină pe care o are în
Biserică, va fi pedepsit cu pedeapsa corespunzătoare, inclusiv privarea de acestea, exceptând
cazul în care, pentru acest abuz, a fost stabilită o altă pedeapsă prin lege sau precept.

210

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Cel care însă, printr-o neglijenţă culpabilă, a comis sau omis în mod ilegitim, cu daună
pentru altul, un act de putere, de funcţie, de ministeriu sau al unei alte sarcini în Biserică, va fi
pedepsit cu pedeapsa corespunzătoare.
Can. 1465 - Cel care, exercitând o funcţie, un ministeriu sau o altă sarcină în Biserică, fiind
înscris oricărei Biserici sui iuris, chiar şi în Biserica latină, a îndrăznit să inducă în orice fel pe
orice credincios creştin să treacă la o altă Biserică sui iuris contrar can. 31, va fi pedepsit cu
pedeapsa corespunzătoare.
Can. 1466 - (= 1392) Clericul, călugărul, sau membrul unei societăţi de viaţă comună după
model călugăresc, care se ocupă de afaceri sau de comerţ împotriva prescrierilor canoanelor, va
fi pedepsit cu pedeapsa corespunzătoare.
Can. 1467 - (= 1393) Cel care violează obligaţiile care i-au fost impuse printr-o pedeapsă,
poate fi pedepsit cu o pedeapsă mai gravă.

211

497

498

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXVIII
DESPRE PROCEDURA APLICĂRII PEDEPSEI
CAPITOLUL I
DESPRE JUDECATA PENALĂ
Art. I
Despre investigaţia prealabilă
Can. 1468 - § 1. (= 1717) Ori de câte ori un Ierarh primeşte o ştire cel puţin probabilă despre
un delict, va investiga cu prudenţă, personal sau printr-o persoană potrivită, privitor la fapte şi la
circumstanţe, exceptând cazul în care această investigaţie îi rezultă total de prisos.
§ 2. Se va avea grijă ca prin această investigaţie să nu se compromită buna reputaţie a cuiva.
§ 3. Cel care desfăşoară investigaţia are aceleaşi puteri şi obligaţii ca şi audiatorul în proces;
dacă apoi se promovează judecata penală, aceeaşi persoană nu poate acţiona ca judecător în
proces.
Can. 1469 - § 1. (= 1718) Rămânând neschimbate cann. 1403 şi 1411, dacă investigaţia se
consideră suficient de instruită, Ierarhul va decide dacă trebuie promovată procedura aplicării
pedepsei, iar dacă decide afirmativ, [va decide şi] dacă trebuie să se acţioneze prin judecata
penală sau prin decret extrajudiciar.
§ 2. Ierarhul îşi va revoca sau îşi va schimba decizia ori de câte ori, din fapte sau circumstanţe
noi, consideră că trebuie să decidă altfel.
§ 3. Înainte de a hotărî ceva în cauză, Ierarhul îl va audia pe cel acuzat de delict şi pe
promotorul dreptăţii precum şi, după judecata sa prudentă, pe doi judecători sau pe alţi experţi în
drept; de asemenea, Ierarhul va mai cumpăni, în scopul evitării judecăţilor inutile, cu
consimţământul părţilor, ca ori el însuşi ori cel ce a efectuat investigaţia să pună capăt chestiunii
privitoare la daune, conform binelui şi a echităţii.
Can. 1470 - (= 1719) Actele investigaţiei şi decretele Ierarhului prin care se începe sau se
închide investigaţia şi toate cele premergătoare investigaţiei, dacă nu sunt necesare la procedura
pentru aplicarea pedepsei, vor fi păstrate în arhiva secretă a curiei.
Art. II
Despre desfăşurarea judecăţii penale
Can. 1471 - § 1. (= 1728) Rămânând neschimbate canoanele acestui titlu, în judecata penală
trebuie aplicate, dacă nu se opune natura lucrului, canoanele despre judecăţi în general şi cele
privind judecata contencioasă ordinară, precum şi normele speciale pentru cauzele care privesc
binele public, însă nu şi canoanele privitoare la judecata contencioasă sumară.
§ 2. Acuzatul nu este obligat să-şi recunoască delictul, nici nu i se poate impune prestarea
jurământului.
Can. 1472 - § 1. (= 1721) Dacă Ierarhul a decretat să înceapă judecata penală, va da actele
investigaţiei promotorului dreptăţii, care va prezenta judecătorului cererea de acuzare conform
normei cann. 1185 şi 1187.
§ 2. În faţa tribunalului de grad superior, rolul părţii reclamante îl desfăşoară promotorul
dreptăţii, constituit pe lângă acel tribunal.
Can. 1473 - (= 1722) În scopul prevenirii scandalului, pentru protejarea libertăţii martorilor şi
pentru tutelarea bunului mers al judecăţii, Ierarhul, în orice stare şi grad al judecăţii penale, după
212

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ce l-a audiat pe promotorul dreptăţii şi după ce l-a citat pe acuzatul însuşi, poate să-i interzică
acuzatului exercitarea hirotonirii sacre, a funcţiei, a ministeriului sau a altei alte sarcini, să-i
impună sau să-i interzică locuirea într-un anumit loc sau teritoriu, sau să-i interzică chiar şi
primirea publică a Divinei Euharistii; toate acestea vor fi revocate după încetarea cauzei şi iau
sfârşit când încetează judecata penală, prin dreptul însuşi.
Can. 1474 - (= 1723 §§ 1-2) Judecătorul, citându-l pe acuzat, trebuie să-l invite să-şi aleagă
un avocat într-un timp determinat; după trecerea inutilă [a timpului] judecătorul însuşi îi va numi
acuzatului un avocat din oficiu, care va rămâne atâta timp în sarcină până când acuzatul îşi va
constitui un avocat.
Can. 1475 - § 1. (= 1724) În orice grad al judecăţii, renunţarea la instanţa litigiului se poate
face de către promotorul dreptăţii, cu mandatul sau cu consimţământul Ierarhului din a cărui
deliberare s-a promovat judecata.
§2. Renunţarea, pentru a fi validă, trebuie să fie acceptată de acuzat, exceptând cazul în care
acesta a fost declarat absent de la judecată.
Can. 1476 - (cf 1725) Pe lângă apărările şi observaţiile care au fost date în scris, dacă au fost,
discutarea cauzei trebuie să fie verbală.
Can. 1477 - § 1. (cf 1663 § 2) La discuţie asistă promotorul dreptăţii, acuzatul şi avocatul
său, partea lezată despre care vorbeşte can. 1483, § 1 şi avocatul ei.
§ 2. Tribunalul este cel care îi va convoca la discuţie pe experţii care au prestat opera pentru
cauză, ca să-şi poată explica expertizele lor.
Can. 1478 - (= 1725) În discutarea cauzei acuzatul are întotdeauna dreptul, fie el însuşi, fie
avocatul său, să aibă ultimul cuvânt.
Can. 1479 - § 1. (cf 1667) După încheierea discuţiei tribunalul va da sentinţa.
§ 2. (cf 1668 a) Dacă din discuţie a apărut necesitatea adunării de noi probe, tribunalul, după
ce a amânat definirea cauzei, va aduna noi probe.
Can. 1480 - (cf 1668 b) Dispozitivul sentinţei trebuie publicat imediat, exceptând cazul în
care tribunalul a hotărât pentru o cauză gravă că decizia trebuie păstrată secretă până la intimarea
formală a sentinţei, care nu poate fi amânată mai mult de o lună, socotită din ziua definirii cauzei
penale.
Can. 1481 - § 1. (= 1727) Vinovatul poate interpune apel, chiar dacă judecătorul l-a eliberat
doar pentru că pedeapsa era facultativă sau pentru că judecătorul s-a folosit de puterea despre
care se vorbeşte în cann. 1409, § 1 şi 1415.
§ 2. Promotorul dreptăţii poate [interpune] apel dacă consideră că nu s-a prevăzut îndeajuns la
repararea scandalului sau restabilirea justiţiei.
Can. 1482 - (= 1726) În orice stare şi grad al judecăţii penale, dacă se constată în mod evident
că delictul nu a fost comis de acuzat, judecătorul trebuie să declare aceasta prin sentinţă şi să-l
absolve pe acuzat, chiar dacă în acelaşi timp se constată că acţiunea penală s-a stins.
Art. III
Despre acţiunea pentru repararea daunelor
Can. 1483 - § 1. (= 1729) Partea lezată poate exercita în însăşi judecata penală acţiunea
contencioasă pentru repararea daunelor pe care le-a suferit în urma delictului, conform normei
can. 1276.
§ 2. Intervenţia părţii lezate nu se mai admite, dacă nu a fost făcută în primul grad al judecăţii
penale.
§ 3. Apelul într-o cauză referitoare la daune se face conform normei cann. 1309-1321, chiar
dacă nu se poate face apel în judecata penală; dacă însă se interpun ambele apeluri, chiar dacă de
către părţi diferite, se va face o singură judecată de apel, rămânând neschimbat can. 1484.

213

499

500

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1484 - § 1. (= 1730) Pentru evitarea întârzierilor excesive a judecăţii penale, judecătorul
poate amâna procesul privitor la daune până când va emite sentinţa definitivă în judecata penală.
§ 2. Judecătorul care a procedat astfel, după ce a emis sentinţa în judecata penală, va judeca şi
privitor la daune, chiar dacă judecata penală este în curs de desfăşurare, din cauza interpunerii
atacului, sau dacă acuzatul a fost absolvit pentru un motiv care nu înlătură obligaţia reparării
daunelor.
Can. 1485 - (= 1731) Sentinţa emisă în judecata penală, chiar dacă a trecut în obiect judecat,
în nici un fel nu creează un drept faţă de partea lezată, exceptând cazul în care aceasta a
intervenit conform normei can. 1483.
CAPITOLUL II
DESPRE APLICAREA PEDEPSELOR PRIN DECRET EXTRAJUDICIAR
Can. 1486 - § 1. (1720 § 1) Pentru validitatea decretului prin care se aplică o pedeapsă se
cere ca:
1° acuzatul să fi luat la cunoştinţă despre acuzare şi despre probe, dându-i-se posibilitatea de
a-şi exercita pe deplin apărarea sa, exceptând cazul în care, citat conform normei dreptului, a
neglijat să se prezinte;
2° discuţia verbală între Ierarh sau delegatul său şi acuzat să fie făcută în prezenţa
promotorului dreptăţii şi a notarului;
3° în decret să fie expuse motivele în fapt şi în drept pe care se întemeiază pedeapsa.
§ 2. Pedepsele despre care vorbeşte can. 1426, § 1, totuşi pot fi impuse fără această
procedură, dacă rezultă în scris că au fost acceptate de către partea vinovată.
Can. 1487 - § 1. Recursul împotriva decretului prin care se aplică o pedeapsă, poate fi
interpus autorităţii superioare competente în termen de zece zile utile după ce a fost intimat.
§ 2. Acest recurs suspendă puterea decretului.
§ 3. Împotriva deciziei autorităţii superioare nu se dă recurs ulterior.

214

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXIX
DESPRE LEGE, DESPRE OBICEIURI I DESPRE ACTELE ADMINISTRATIVE
CAPITOLUL I
DESPRE LEGILE BISERICE TI
Can. 1488 - (= 7) Legile sunt instituite prin promulgare.
Can. 1489 - § 1. (= 8) Legile emise de Scaunul Apostolic sunt promulgate prin editarea lor în
gazeta oficială Acta Apostolicae Sedis, exceptând cazurile speciale în care a fost prescris un alt
mod de promulgare; încep să oblige după trecerea a trei luni socotite de la data specificată pe
numărul respectiv al Acta, exceptând cazul în care obligă imediat prin natura lucrurilor, sau în
care s-a stabilit în mod expres o vacanţă mai scurtă sau mai lungă.
§ 2. Legile emise de alţi legislatori sunt promulgate în modul determinat de aceiaşi legislatori
şi încep să oblige din ziua stabilită de ei înşişi.
Can. 1490 - (= 11) Legile pur bisericeşti îi obligă pe cei botezaţi în Biserica catolică sau
primiţi în aceasta şi care au uzul suficient al raţiunii şi, dacă nu este prevăzut altfel de drept, care
au împlinit vârsta de şapte ani.
Can. 1491 - § 1. (cf 12 § 1) Legile emise de autoritatea supremă a Bisericii îi obligă pe toţi
cei pentru care au fost date, în orice loc s-ar afla, exceptând cazul în care au fost date pentru un
teritoriu determinat; celelalte legi au putere numai pe teritoriul în care autoritatea care a
promulgat legile îşi exercită puterea de conducere, exceptând cazul în care este prevăzut altfel de
drept sau rezultă altfel din natura lucrurilor.
§ 2. (12 § 3) Legilor emise pentru un teritoriu determinat le sunt supuşi cei pentru care au fost
date şi care au în acelaşi loc domiciliul sau cvasi-domiciliul şi totodată locuiesc acolo, rămânând
neschimbat § 3, n. 1.
§ 3. (13, § 2) Străinii:
1° nu sunt obligaţi de legile dreptului particular ale teritoriului lor atâta timp cât lipsesc din el,
exceptând cazul în care ori trecerea lor produce daune în teritoriul propriu, ori în care legile sunt
personale;
2° nu sunt obligaţi nici de legile dreptului particular ale teritoriului în care se găsesc, cu
excepţia celor care contribuie la ordinea publică sau care determină formalităţile actelor, sau
celor care privesc lucruri imobile situate în teritoriu;
3° sunt obligaţi însă de legile dreptului comun şi de legile dreptului particular al propriei
Biserici sui iuris, chiar dacă, în ceea ce priveşte legile aceluiaşi drept particular, nu sunt în
vigoare în teritoriul lor, nu însă dacă nu obligă în teritoriul în care se găsesc.
§ 4. (= 13 § 3) Nomazii sunt obligaţi de toate legile care sunt în vigoare în locul în care se
găsesc.
Can. 1492 - Legile emise de autoritatea supremă a Bisericii, în care nu este indicat în mod
expres subiectul pasiv, îi priveşte pe credincioşii creştini ai Bisericilor orientale doar ori de câte
ori este vorba de probleme de credinţă sau de morală, sau de declararea legii divine, sau se dă
dispoziţie explicită în aceste legi aceloraşi credincioşi creştini, sau dacă este vorba de ceva
favorabil care nu conţine nimic contrar riturilor orientale.
Can. 1493 - § 1. Prin denumirea de «drept comun» se înţeleg în acest Cod, pe lângă legile şi
obiceiurile legitime ale Bisericii universale, şi legile şi obiceiurile legitime comune tuturor
Bisericilor orientale.
215

501

502

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. Prin denumirea de «drept particular» însă, se înţeleg toate legile, obiceiurile legitime,
statutele şi alte norme de drept care nu sunt comune nici Bisericii universale, nici tuturor
Bisericilor orientale.
Can. 1494 - (cf 9) Legile privesc cele viitoare, nu cele trecute, exceptând cazul în care se
stabileşte în acestea în mod expres despre cele trecute.
Can. 1495 - (= 10) Sunt considerate anulatoare sau inabilitante numai acele legi în care se
stabileşte în mod expres că un act este nul sau că o persoană este inabilă.
Can. 1496 - (= 14) Legile, chiar anulatoare sau inabilitante, în dubiul de drept nu urgentează;
în dubiul de fapt însă, Ierarhii pot dispensa de la ele cu condiţia ca dispensa, dacă este rezervată,
să fie acordată de obicei de autoritatea căreia îi este rezervată.
Can. 1497 - § 1. (= 15) Ignoranţa sau eroarea privind legile anulatoare sau inabilitante nu
împiedică efectul lor, exceptând cazul în care este stabilit altfel, în mod expres, de drept.
§ 2. Ignoranţa sau eroarea privitoare la o lege sau la o pedeapsă, sau privitoare la o faptă
proprie, sau privitoare la o faptă notorie a altuia, nu se presupune; privitor la o faptă a altuia care
nu este notorie, însă, se presupune, până nu se dovedeşte contrarul.
Can. 1498 - § 1. (= 16) Legile sunt interpretate în mod autentic de către legislator şi de către
cel căruia acelaşi [legislator] i-a conferit puterea de a interpreta în mod autentic.
§ 2. Interpretarea autentică, dată sub formă de lege, are aceeaşi putere ca şi legea însăşi şi
trebuie promulgată; dacă clarifică doar unele cuvinte certe în sine, are efect retroactiv; dacă
restrânge ori extinde sau explică o lege dubioasă, nu este retroactivă.
§ 3. Interpretarea dată însă sub formă de sentinţă judecătorească, sau de act administrativ întrun caz special, nu are putere de lege şi obligă doar persoanele şi priveşte doar lucrurile pentru
care a fost dată.
Can. 1499 - (= 17) Legile trebuie înţelese după sensul propriu al cuvintelor, considerat în text
şi în context; dacă acesta a rămas dubios şi neclar, [trebuie înţeles] în funcţie de locurile paralele,
dacă există, de scopul şi de circumstanţele legii şi de gândirea legislatorului.
Can. 1500 - (= 18) Legile care stabilesc o pedeapsă sau restrâng libera exercitare a
drepturilor, sau conţin o excepţie de la lege, sunt supuse interpretării stricte.
Can. 1501 - (≠ 19) Dacă privitor la o problemă lipseşte o prescriere expresă în lege, cauza,
dacă nu este penală, trebuie hotărâtă conform canoanelor Sinoadelor şi ale sfinţilor Părinţi,
obiceiului legitim, principiilor generale ale dreptului canonic, respectate cu echitate,
jurisprudenţei bisericeşti, doctrinei canonice comune şi constante.
Can. 1502 - § 1. (= 20 § 1) Legea ulterioară o abrogă pe cea anterioară sau derogă de la
aceasta, dacă o spune în mod expres, sau dacă acesteia îi este direct contrară, sau dacă
reglementează integral întreaga materie a legii anterioare.
§ 2. O lege de drept comun însă, exceptând cazul în care este prevăzut expres altfel în aceeaşi
lege, nu derogă de la o lege de drept particular, nici legea de drept particular, emisă pentru o
oarecare Biserică sui iuris nu derogă de la dreptul mai cu seamă particular care este în vigoare în
aceeaşi Biserică.
Can. 1503 - (= 21) În caz de dubiu nu se presupune revocarea unei legi existente anterior, ci
legile ulterioare trebuie comparate cu cele anterioare şi împăcate cu acestea, pe cât posibil.
Can. 1504 - (= 22) Dreptul civil la care face trimitere dreptul Bisericii, trebuie respectat în
dreptul canonic cu aceleaşi efecte, ori de câte ori nu este contrar dreptului divin şi exceptând
cazul în care este dispus altfel de dreptul canonic.

216

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1505 - (cf 606) O formulare a unui discurs la genul masculin priveşte şi genul feminin,
exceptând cazul în care se prevede altfel de drept, sau rezultă din natura lucrurilor.
CAPITOLUL II
DESPRE OBICEI
Can. 1506 - § 1. Un obicei al unei comunităţi creştine, ori de câte ori răspunde unei acţiuni a
Spiritului Sfânt în trupul bisericesc, poate obţine putere de drept.
§ 2. (cf 24 § 1) De la dreptul divin nici un obicei nu poate deroga, în nici un fel.
Can. 1507 - § 1. (cf 23-25) Doar acel obicei poate obţine putere de lege care este raţional şi
care a fost introdus printr-o practică continuă şi pacifică de către o comunitate capabilă cel puţin
de a primi o lege şi care a fost prescrisă pe un interval de timp stabilit de drept.
§ 2. (= 24 § 2) Obiceiul care este respins în mod expres de drept nu este raţional.
§ 3. (= 26) Obiceiul contrar dreptului canonic în vigoare, sau care este în afara legii canonice,
obţine putere de drept numai dacă a fost respectat în mod legitim timp de treizeci de ani
neîntrerupţi şi compleţi; în schimb, împotriva unei legi canonice care conţine o clauză care
interzice obiceiurile viitoare, poate prevala doar un obicei centenar sau imemorabil.
§4. Legislatorul competent poate aproba, prin consimţământul său cel puţin tacit, ca legitim
un obicei chiar şi înaintea de trecerea acestui timp.
Can. 1508 - (= 27) Obiceiul este cel mai bun interpret al legilor.
Can. 1509 - (= 28) Obiceiul, fie contrar, fie în afara legii, este revocat printr-un obicei sau
printr-o lege contrară; legea nu revocă însă obiceiurile centenare sau imemorabile, exceptând
cazul în care le menţionează în mod expres; în ceea ce priveşte celelalte obiceiuri, este valabil
can. 1502, § 2.
CAPITOLUL III
DESPRE ACTELE ADMINISTRATIVE
Can. 1510 - § 1. (cf 35) Actele administrative pot fi puse de către cei ce deţin puterea
executivă de conducere, în limitele competenţei lor, precum şi de către cei cărora li se cuvine
această putere în mod explicit sau implicit, fie prin dreptul însuşi, fie în virtutea unei delegaţii
legitime.
§ 2. Actele administrative sunt mai ales:
1° (cf 48) decretele prin care se dă o decizie pentru un caz special sau prin care are loc
prevederea canonică;
2° (cf 49) preceptele singulare, prin care se impune în mod direct şi legitim unei persoane sau
unor persoane determinate să facă sau să omită ceva, mai ales în vederea urgentării respectării
legii;
3° (cf 59) rescriptele, prin care se acordă un privilegiu, o dispensă, o permisiune, sau o altă
graţie.
Can. 1511 - (cf 54 § 1) Actul administrativ are efect din momentul în care este intimat sau, în
cazul rescriptelor, din momentul în care este dată scrisoarea; în schimb, dacă aplicarea unui act
administrativ se încredinţează unui executor, are efect din momentul executării.
Can. 1512 - § 1. (36 § 1-2) Actul administrativ trebuie înţeles conform sensului propriu al
cuvintelor şi conform uzului vorbirii comune şi nu trebuie extins la alte cazuri pe lângă cele
exprese.
§ 2. (36 § 1 b) În cazul dubiilor, actul administrativ care se referă la litigii, la ameninţarea sau
aplicarea unor pedepse, care restrâng drepturile unei persoane, care lezează drepturile câştigate
217

503

504

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

de alţii sau este contrar unei legi ce avantajează pe privaţi [=persoane particulare], se
interpretează în mod strict; altfel în sens larg.
§ 3. (= 77 b) În cazul privilegiilor trebuie folosită întotdeauna acea interpretare care să-i
permită celui căruia i s-a acordat privilegiul să obţină în mod real o graţie oarecare.
§ 4. (= 92) Nu numai dispensa, ci însăşi puterea de a dispensa, acordată pentru un anumit caz,
este supusă interpretării stricte.
Can. 1513 - § 1. (cf 73) Printr-o lege contrară nici un act administrativ nu se revocă,
exceptând cazul în care se prevede altfel în legea însăşi, sau dacă legea a fost emisă de
autoritatea superioară a celui care a emis actul administrativ.
§ 2. (cf 81) Actul administrativ nu încetează odată cu încetarea dreptului celui care l-a emis,
exceptând cazul în care este prevăzut expres altfel.
§ 3. (= 47) Revocarea unui act administrativ printr-un alt act administrativ al autorităţii
competente obţine efectul doar din momentul intimării persoanei pentru care a fost dat.
§ 4. (93) Dispensa care are o trăsătură succesivă încetează şi cu încetarea sigură şi totală a
cauzei iniţiale.
§ 5. (58 § 1) Decretul sau preceptul singular încetează să mai aibă putere şi dacă încetează
legea pentru care executare a fost dată; un precept singular încetează de asemenea odată cu
încetarea dreptului celui care a prescris, exceptând cazul în care a fost impus printr-un document
legitim.
Can. 1514 - (= 37) Actul administrativ care priveşte forul extern, rămânând neschimbate
cann. 1520, § 2 şi 1527, trebuie consemnat în scris; tot astfel şi actul executării sale, dacă se face
sub formă de încredinţare.
Can. 1515 - (= 38) Actul administrativ, chiar dacă este vorba de un rescript dat din proprie
iniţiativă, este lipsit de efect ori de câte ori lezează drepturile câştigate ale altora, sau este contrar
legii sau obiceiului legitim, exceptând cazul în care autoritatea competentă a adăugat în mod
expres o clauză derogatorie.
Can. 1516 - (cf 39) Condiţiile în actele administrative se consideră adăugate pentru validitate
doar ori de câte ori sunt exprimate prin particulele: si, nisi, dummodo, sau prin intermediul unei
alte expresii, cu aceeaşi semnificaţie în limba naţională.
Art. I
Despre procedura emiterii decretelor extrajudiciare
Can. 1517 - § 1. (cf 50) Înainte de a emite un decret extrajudiciar, autoritatea va căuta
informaţiile şi probele necesare; va audia sau îi va consulta pe cei pe care de drept trebuie să-i
audieze sau să-i consulte; îi va audia pe cei pe care decretul îi priveşte direct şi mai ales pe cei
ale căror drepturi pot fi lezate.
§ 2. Solicitantului şi chiar şi celui ce în mod legitim contrazice, autoritatea le va face
cunoscute informaţiile şi probele ce pot fi cunoscute fără pericolul unei daune publice sau
private, şi le va arăta raţiuni care sunt eventual potrivnice, dându-le posibilitatea de a răspunde,
chiar şi prin apărător, în termenul determinat de autoritatea însăşi.
Can. 1518 - (≠ 57) Autoritatea va emite decretul în decurs de şaizeci de zile de la primirea
cererii în vederea obţinerii decretului, exceptând cazul în care dreptul particular al propriei
Biserici sui iuris stabileşte alt termen; dacă, însă, aceasta nu s-a făcut şi solicitantul cere din nou
în scris un decret, în a treizecia zi, socotită de la primirea acestei cereri, chiar dacă atunci nu s-a
făcut nimic, cererea se consideră respinsă, ca şi cum respingerea s-ar fi făcut în ziua aceea prin
decret, astfel încât să se poată interpune recurs împotriva sa.
Can. 1519 - § 1. Cel care emite decretul trebuie să ţină cont şi să caute ceea ce pare să
conducă cel mai mult la mântuirea sufletelor şi la binele public, respectând, desigur, legile şi
obiceiurile, justiţia şi echitatea.
218

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

§ 2. (51) În decret vor fi exprimate motivele, cel puţin sumar; dacă însă pericolul de a aduce
daune publice sau private împiedică exprimarea motivelor, acestea vor fi specificate într-un act
secret, care să-i fie arătat celui care se ocupă de un eventual recurs interpus, dacă acesta o cere.
Can. 1520 - § 1. Decretul are putere de drept după ce a fost intimat destinatarului, în modul
care, conform legilor şi obiceiurilor locului, este cel mai sigur.
§ 2. (cf 55) Dacă pericolul de a provoca daune publice sau private împiedică ca textul scris al
decretului să poată fi consemnat, autoritatea bisericească poate dispune ca decretul să-i fie citit
destinatarului în faţa a doi martori sau a notarului care va redacta procesul verbal, subscris de toţi
cei prezenţi; acestea făcute, decretul se consideră intimat.
§ 3. (56) Dacă, în schimb, cel căruia îi este destinat decretul respinge intimarea sau, convocat
conform dreptului pentru primirea decretului sau pentru a-l audia, nu s-a prezentat fără o cauză
justă, ce trebuie evaluată de către autorului decretului, sau a refuzat să semneze procesul verbal,
decretul se consideră intimat.
Art. II
Despre executarea actelor administrative
Can. 1521 - (= 40) Executorul unui act administrativ îşi îndeplineşte în mod invalid sarcina
înainte de a fi primit mandatul în scris şi de a avea recunoscute autenticitatea şi integritatea,
exceptând cazul în care autoritatea care a dat acel act i-a comunicat ştirea anticipată a
mandatului.
Can. 1522 - § 1. (= 41) Executorul actului administrativ căruia i se încredinţează simpla
executare a aceluiaşi act, nu poate refuza această executare, exceptând cazul în care se constată
în mod evident că acel act este nul, sau că din altă cauză gravă nu poate fi îndeplinit, sau că nu au
fost îndeplinite condiţiile prevăzute pentru actul administrativ; dacă în schimb executarea actului
administrativ pare inoportună din cauza circumstanţelor persoanei sau a locului, executorul va
suspenda executarea şi va înştiinţa imediat autoritatea care a dat actul.
§ 2. (= 70) Dacă în rescript acordarea graţiei este încredinţată executorului, acesta are
competenţa, după propria sa judecată prudentă şi după conştiinţa sa, să acorde sau nu graţia.
Can. 1523 - (= 42) Executorul unui act administrativ trebuie să procedeze conform normei
mandatului; dacă nu a îndeplinit condiţiile specificate în mandat pentru validitatea actului, sau nu
a respectat forma substanţială de procedură, executarea este nulă.
Can. 1524 - (= 43) Executorul unui act administrativ se poate substitui cu altcineva, după
judecata sa prudentă, exceptând cazul în care substituirea este interzisă, sau dacă [executorul] a
fost ales pentru sârguinţa personală, sau a fost deja determinată persoana cu care va fi substituit;
însă în aceste cazuri executorului îi este permis să încredinţeze altuia actele pregătitoare.
Can. 1525 - (= 46) Actul administrativ poate fi trimis spre executare şi de succesorul în
funcţie al executorului, exceptând cazul în care a fost ales pentru sârguinţa personală.
Can. 1526 - (= 45) Executorului îi este permis să dea din nou spre executare actul
administrativ, dacă a greşit într-un fel oarecare în executarea aceluiaşi act.
Art. III
Despre rescripte
Can. 1527 - § 1. (= 59 § 2) Cele ce sunt stabilite în canoane cu privire la rescripte sunt
valabile şi pentru acordarea unor graţii făcute verbal, dacă nu rezultă altfel în mod evident.
§ 2. (cf 74) Graţia obţinută verbal, cineva trebuie să o dovedească ori de câte ori i se cere în
mod legitim.

219

505

506

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

Can. 1528 - (cf 61) Un rescript poate fi cerut şi pentru altcineva, chiar şi fără asentimentul
acestuia, şi intră în vigoare înaintea acceptării sale, exceptând cazul în care apare altfel din
clauzele adăugate.
Can. 1529 - § 1. (63 § 1) Reticenţa adevărului în cerere nu împiedică rescriptul să aibă
putere, dacă au fost exprimate cele ce trebuie exprimate pentru validitate, conform stilului curiei
Ierarhului care acordă rescriptul.
§ 2. Nici nu împiedică expunerea falsului, dacă măcar o cauză din motivele propuse este
adevărată.
Can. 1530 - § 1. (cf 65) Graţia refuzată de autoritatea superioară nu poate fi acordată în mod
valid de către autoritatea inferioară, exceptând cazul în care autoritatea superioară a consimţit în
mod expres.
§ 2. Graţia refuzată de o oarecare autoritate nu poate fi acordată în mod valid de o altă
autoritate de competenţă egală, fără ca în cerere să fie făcută menţiune despre refuz.
1° Despre privilegii
Can. 1531 - § 1. (= 76) Privilegiul, adică graţia acordată în favoarea unor anumite persoane
fizice sau juridice printr-un act special, poate fi acordat de către legislator şi de către cel care
legislatorul i-a încredinţat această putere.
§ 2. Deţinerea centenară sau imemorabilă induce la presupunerea că privilegiul a fost acordat.
Can. 1532 - § 1. (= 78) Privilegiul se presupune perpetuu.
§ 2. (83) Privilegiul încetează:
1° (78 § 2) dacă este personal, prin stingerea din viaţă a persoanei căruia i-a fost acordat;
2° (78 § 3) dacă este real sau local, prin distrugerea absolută a lucrului sau a locului;
3° (83 § 1) prin trecerea timpului sau împlinirea numărului de cazuri pentru care a fost
acordat;
4° (83 § 2) dacă, cu trecerea timpului, împrejurările s-au schimbat astfel încât, după judecata
autorităţii competente, a devenit nociv sau utilizarea sa devine ilicită.
§ 3. (78 § 3 b) Privilegiul local renaşte dacă locul este refăcut în termen de cincizeci de ani.
Can. 1533 - § 1. (= 80) Nici un privilegiu nu încetează prin renunţare, dacă aceasta nu a fost
acceptată de autoritatea competentă.
§ 2. Orice persoană fizică poate renunţa la privilegiul acordat doar în favoarea sa.
§ 3. O persoană fizică nu poate renunţa în mod valid la privilegiul acordat unei oarecare
persoane juridice, sau acordat în baza demnităţii locului sau a lucrului; nici chiar însăşi persoana
juridică nu are dreptul integral de a renunţa la un privilegiu acordat ei, dacă renunţarea aduce
vreun prejudiciu Bisericii sau altora.
Can. 1534 - (cf 82) Prin intermediul neutilizării sau a utilizării contrare, un privilegiu care nu
este oneros pentru alţii, nu încetează; dacă însă privilegiul aduce greutăţi altora, se pierde dacă se
adaugă prescripţia legitimă sau renunţarea tacită.
Can. 1535 - (cf 84) Cel ce abuzează de puterea care i-a fost dată de privilegiu, va fi
admonestat de Ierarh; cel ce abuzează în mod grav şi care a fost admonestat zadarnic, va fi privat
de Ierarh de privilegiul pe care el însuşi l-a acordat; dacă însă privilegiul a fost acordat de o
autoritate superioară, Ierarhul este obligat să o înştiinţeze.
2° Despre dispense
Can. 1536 - § 1. (cf 85, 90 § 1) Dispensa, adică destinderea unei legi pur bisericeşti într-un
caz special, poate fi acordată doar pentru o cauză justă şi raţională, ţinând cont de împrejurările

220

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

cazului şi de gravitatea legii de la care se dispensează; altfel dispensa este ilicită, iar dacă nu a
fost dată de legislatorul însuşi sau de o autoritate superioară, este şi invalidă.
§ 2. Binele spiritual al credincioşilor creştini este o cauză justă şi raţională.
§ 3. (= 90 § 2) În dubiul privind suficienţa motivului, dispensa se acordă în mod licit şi valid.
Can. 1537 - (= 86) Nu sunt supuse dispensării legile, ori de câte ori determină ceea ce este
esenţial constitutiv instituţiilor sau actelor juridice, şi nici legile procesuale şi penale.
Can. 1538 - § 1. (cf 87 § 1) Episcopul eparhial poate dispensa atât de la legile dreptului
comun cât şi de la legile dreptului particular ale propriei Biserici sui iuris, într-un caz special, pe
credincioşii creştini peste care îşi exercită puterea conform normei dreptului, ori de câte ori
apreciază că aceasta contribuie la binele spiritual, exceptând cazul în care s-a făcut o rezervare de
către autoritatea care a emis legile.
§ 2. Dacă este dificil accesul la autoritatea căreia îi este rezervată dispensarea, şi concomitent
există pericolul unei daune grave în caz de întârziere, orice Ierarh poate dispensa într-un caz
special pe credincioşii creştini peste care îşi exercită puterea, conform normei dreptului, dacă
este vorba de o dispensă pe care aceeaşi autoritate o acordă în aceleaşi împrejurări, rămânând
neschimbat can. 396.
Can. 1539 - (= 91) Cel care are puterea de a dispensa poate să o exercite şi când este în afara
teritoriului asupra supuşilor, chiar dacă sunt absenţi din teritoriu şi dacă nu este stabilit în mod
expres contrariul, chiar şi asupra străinilor care se găsesc în teritoriu în acel moment, precum şi
faţă de el însuşi.

221

507

508

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

TITLUL XXX
DESPRE PRESCRIERE I DESPRE CALCULAREA TIMPULUI
CAPITOLUL I
DESPRE PRESCRIERE
Can. 1540 - (cf 197) Biserica admite prescrierea ca pe un mod de a dobândi sau pierde un
drept subiectiv, precum şi pentru a se elibera de obligaţii, aşa cum este în dreptul civil, dacă nu
este prevăzut altfel în dreptul comun.
Can. 1541 - (= 198) Prescrierea nu are nici o valoare dacă nu se bazează pe buna credinţă nu
numai de la început, ci în tot decursul timpului cerut pentru prescriere, rămânând neschimbat
can. 1152.
Can. 1542 - (= 199) Nu sunt supuse prescrierii:
1° drepturile şi obligaţiile care sunt lege divină;
2° drepturile care pot fi obţinute numai prin privilegiu apostolic;
3° drepturile şi obligaţiile care privesc în mod direct viaţa spirituală a credincioşilor creştini;
4° limitele sigure şi neîndoielnice ale circumscripţiilor bisericeşti;
5° obligaţiile şi îndatoririle care privesc celebrarea Divinei Liturghii;
6° prevederea canonică într-o funcţie care, conform normei dreptului, cere exercitarea sacrei
hirotoniri;
7° dreptul de a vizita şi obligaţia supunerii astfel încât persoanele în Biserică să nu poată fi
vizitate de nici o autoritate bisericească şi să nu fie supuse nici unei autorităţi.
CAPITOLUL II
DESPRE CALCULAREA TIMPULUI
Can. 1543 - (= 200) Dacă dreptul nu prevede altfel, în mod expres, timpul se calculează
conform canoanelor care urmează.
Can. 1544 - § 1. (= 201) Prin timp continuu se înţelege [timpul] care nu suferă nici o
întrerupere.
§ 2. Prin timp util se înţelege [timpul] care, pentru cel care îşi exercită sau îşi urmăreşte
dreptul său, nu trece pentru cel care îl ignoră sau pentru cel care nu poate acţiona.
Can. 1545 - § 1. (cf 202) În drept, prin zi se înţelege un interval care constă în 24 de ore
calculate continuu, şi începe la miezul nopţii; prin săptămână, un interval de 7 zile; prin lună, un
interval de 30 de zile; prin an, un interval de 365 de zile, exceptând cazul în care se spune că
luna şi anul trebuie înţelese aşa cum sunt în calendar.
§ 2. Dacă timpul este continuu, luna şi anul trebuie înţelese aşa cum sunt în calendar.
Can. 1546 - § 1. (= 203) Ziua de la care începe calculul nu se socoteşte în termen, exceptând
cazul în care începutul acestuia coincide cu începutul zilei, sau este prevăzut altfel în mod expres
de drept.
§ 2. Ziua spre care se îndreaptă calculul se socoteşte în termen, care, dacă timpul constă din una
sau mai multe luni sau ani, din una sau mai multe săptămâni, ia sfârşit cu trecerea ultimei zile cu
acelaşi număr, sau dacă luna nu are zi cu acelaşi număr, odată cu trecerea ultimei zile a lunii.

222

MONITORUL OFICIAL AL ROMÂNIEI, PARTEA I, Nr. 798 bis/27.XI.2008

ERRATA CORRIGE CCEO-LB. ROMÂNĂ
Can

A se corecta
45§1

în loc de

ăîntâietatea puterii ordinare”

ăîntâietatea puterii ordiare”

184§2

ăva înştiinţa”

ăva înştiinţa informeze”

342§2

ăprimit decât dacă dovedeşte”

ăprimit dacă dovedeşte”

ăeducarea
morală”

ăeducarea călugărească şi morală”

415
538§3

religioasă

şi

ăcan. 473, § 2”

ăcan. 472, § 2”

586

ălibertatea religioasă”

ălibertatea călugărească”

599

ăci o supunere religioasă”

ăci o supunere călugărească”

600

ăsupunere
religioasă”

ăsupunere sufletească călugărească”

620

ăformarea religioasă”

ăformarea călugărească”

628§2

ăeducaţia religioasă”

ăeducaţia călugărească”

ăcolegiului
eparhiali”

ăcolegiului consultorilor eparhiali”

750§1,2°
783, 1°

sufletească

consilierilor

ăfizică, religioasă, morală”

ăfizică, călugărească, morală”

839

ăcelebrare religioasă” (de 2
ori)

ăcelebrare călugărească” (de 2 ori)

903

ăfidelitatea religioasă”

ăfidelitatea călugărească”

ăcolegiului
eparhiali”

ăcolegiului consultorilor eparhiali”

928,2°

consilierilor

1030,2°

ăprestează lucrarea”

ăprestează opera”

1426§2

ăCelui care nu este”

ăCel care nu este”

223

509

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 798 bis abonament/27.XI.2008 conține 512 pagini.

Prețul: 204,80 lei

&JUYDGY|324589|
ISSN 1453—4495

