PARTEA I

Anul 176 (XX) — Nr. 860

Sâmbătă, 20 decembrie 2008

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE CAMEREI DEPUTAȚILOR

41.
42.

— Hotărâre pentru alegerea președintelui Camerei
Deputaților ..................................................................

2

— Hotărâre pentru alegerea vicepreședinților,
secretarilor și chestorilor Camerei Deputaților ..........

2

HOTĂRÂRI ALE SENATULUI
70.

— Hotărâre pentru alegerea vicepreședinților,
secretarilor și chestorilor Senatului ............................

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.111. — Ordin al ministrului apărării pentru aprobarea
Normelor de apărare împotriva incendiilor în Ministerul
Apărării ......................................................................

3

3.660. — Ordin al ministrului economiei și finanțelor pentru
prorogarea termenului prevăzut de Ordinul ministrului
finanțelor publice nr. 2.235/2006 privind suspendarea
și modificarea unor ordine ale ministrului finanțelor
publice în domeniul administrării fiscale ....................

4

3.687. — Ordin al ministrului economiei și finanțelor privind
nivelul accizei minime pentru țigarete ........................

4

7.969. — Ordin al vicepreședintelui Agenției Naționale de
Administrare Fiscală privind autorizarea societăților
comerciale de a utiliza carnete TIR ............................

5–7

2

MONITORUL OFICIAL AL ROMÂNIEI, PARTEA I, Nr. 860/20.XII.2008

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru alegerea președintelui Camerei Deputaților
În temeiul prevederilor art. 64 alin. (2) din Constituția României, republicată,
și ale art. 21 alin. (2) din Regulamentul Camerei Deputaților, republicat, cu
modificările ulterioare,
Camera Deputaților adoptă prezenta hotărâre.
Articol unic. — Doamna deputat Anastase Roberta Alma, aparținând
Grupului parlamentar al Partidului Democrat-Liberal, se alege în funcția de
președinte al Camerei Deputaților.
Această hotărâre a fost adoptată de Camera Deputaților în ședința din
19 decembrie 2008.
PREȘEDINTELE DE VÂRSTĂ AL CAMEREI DEPUTAȚILOR,

AUREL VAINER
București, 19 decembrie 2008.
Nr. 41.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
pentru alegerea vicepreședinților, secretarilor
și chestorilor Camerei Deputaților
În temeiul prevederilor art. 64 alin. (2) din Constituția României, republicată,
și ale art. 23 și 24 din Regulamentul Camerei Deputaților, republicat,
Camera Deputaților adoptă prezenta hotărâre.
Art. 1. — Se aleg în funcția de vicepreședinte al Camerei Deputaților
următorii deputați:
— Ioan Oltean
— Grupul parlamentar al PD-L
— Adrian Năstase
— Grupul parlamentar al Alianței politice
PSD+PC
— Daniela Popa
— Grupul parlamentar al Alianței politice
PSD+PC
— Bogdan Olteanu
— Grupul parlamentar al PNL.
Art. 2. — Se aleg în funcția de secretar al Camerei Deputaților următorii
deputați:
— Dumitru Pardău
— Grupul parlamentar al PD-L
— Cezar-Florin Preda
— Grupul parlamentar al PD-L
— Valeriu-Ștefan Zgonea — Grupul parlamentar al Alianței politice
PSD+PC
— Mihai-Alexandru Voicu — Grupul parlamentar al PNL.
Art. 3. — Se aleg în funcția de chestor al Camerei Deputaților următorii
deputați:
— Gheorghe Albu
— Grupul parlamentar al PD-L
— Nicolae Bănicioiu
— Grupul parlamentar al Alianței politice
PSD+PC
— Dan-Ștefan Motreanu — Grupul parlamentar al PNL
— Kelemen Hunor
— Grupul parlamentar al UDMR.
Această hotărâre a fost adoptată de Camera Deputaților în ședința din
19 decembrie 2008.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 19 decembrie 2008.
Nr. 42.

MONITORUL OFICIAL AL ROMÂNIEI, PARTEA I, Nr. 860/20.XII.2008

3

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
pentru alegerea vicepreședinților, secretarilor și chestorilor Senatului
În temeiul prevederilor art. 64 alin. (2) și (5) din Constituția României, republicată, precum și ale art. 26 din Regulamentul
Senatului, aprobat prin Hotărârea Senatului nr. 28/2005,
Senatul adoptă prezenta hotărâre.
Art. 1. — Se aleg în funcția de vicepreședinte al Senatului
următorii senatori:
1. Anca-Daniela Boagiu
— Grupul parlamentar al PD-L
2. Alexandru Pereș
— Grupul parlamentar al PD-L
3. Dan Voiculescu
— Grupul parlamentar al
PSD+PC
4. George-Crin-Laurențiu
— Grupul parlamentar al PNL.
Antonescu
Art. 2. — Se aleg în funcția de secretar al Senatului următorii
senatori:
1. Gheorghe David
— Grupul parlamentar al PD-L
2. Orest Onofrei
— Grupul parlamentar al PD-L

3. Doina Silistru

— Grupul parlamentar al
PSD+PC
4. Cornel Popa
— Grupul parlamentar al PNL.
Art. 3. — Se aleg în funcția de chestor al Senatului următorii
senatori:
1. Constantin Dumitru
— Grupul parlamentar al PD-L
2. Ioan Chelaru
— Grupul parlamentar al
PSD+PC
3. Dan-Radu Rușanu
— Grupul parlamentar al PNL
4. Attila Verestóy
— Grupul parlamentar al
UDMR.

Această hotărâre a fost adoptată de Senat în ședința din 19 decembrie 2008.
PREȘEDINTELE SENATULUI

MIRCEA-DAN GEOANĂ
București, 19 decembrie 2008.
Nr. 70.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII

ORDIN
pentru aprobarea Normelor de apărare împotriva incendiilor în Ministerul Apărării
Pentru aplicarea prevederilor art. 18 lit. b) și ale art. 47 alin. (1) din Legea nr. 307/2006 privind apărarea împotriva
incendiilor,
având în vedere Avizul nr. 7 din 10 octombrie 2008 al Inspectoratului General pentru Situații de Urgență,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării,
ministrul apărării emite prezentul ordin.
Art. 1. — Se aprobă Normele de apărare împotriva incendiilor
în Ministerul Apărării, prevăzute în anexa*) care face parte
integrantă din prezentul ordin.
Art. 2. — La data intrării în vigoare a prezentului ordin se
abrogă Ordinul ministrului de stat, ministrul apărării naționale,
nr. M. 136/1998**) pentru aprobarea ăCz-5, Norme de prevenire

și stingere a incendiilor și de dotare cu mașini, instalații, utilaje,
aparatură, echipament de protecție și substanțe chimice pentru
unitățile militare din Ministerul Apărării Naționale”, modificat prin
Ordinul ministrului apărării naționale nr. M. 44/2003**).
Art. 3. — Prezentul ordin se publică în Monitorul Oficial al
României, Partea I.

Ministrul apărării,
Teodor Viorel Meleșcanu
București, 11 noiembrie 2008.
Nr. M.111.
*) Anexa se publică ulterior în Monitorul Oficial al României, Partea I, nr. 860 bis în afara abonamentului, care se poate achiziționa de la Centrul de vânzări
și informare al Regiei Autonome ăMonitorul Oficial”, București, șos. Panduri nr. 1.
**) Ordinele ministrului apărării naționale nr. M. 136/1998 și nr. M. 44/2003 nu au fost publicate în Monitorul Oficial al României, Partea I, deoarece
aveau ca obiect reglementări din sectorul de apărare a țării și securitate națională.

4

MONITORUL OFICIAL AL ROMÂNIEI, PARTEA I, Nr. 860/20.XII.2008

MINISTERUL ECONOMIEI ȘI FINANȚELOR

ORDIN
pentru prorogarea termenului prevăzut de Ordinul ministrului finanțelor publice nr. 2.235/2006
privind suspendarea și modificarea unor ordine ale ministrului finanțelor publice
în domeniul administrării fiscale
În temeiul prevederilor art. 11 alin. (4) din Hotărârea Guvernului nr. 386/2007 privind organizarea și funcționarea Ministerului
Economiei și Finanțelor, cu modificările și completările ulterioare,
ministrul economiei și finanțelor emite următorul ordin:
Art. 1. — Termenul prevăzut la art. 1 din Ordinul ministrului
finanțelor publice nr. 2.235/2006 privind suspendarea și
modificarea unor ordine ale ministrului finanțelor publice în
domeniul administrării fiscale, publicat în Monitorul Oficial al

României, Partea I, nr. 1.055 din 30 decembrie 2006, se prorogă
până la data de 31 decembrie 2009.
Art. 2. — Prezentul ordin se publică în Monitorul Oficial al
României, Partea I.

Ministrul economiei și finanțelor,
Varujan Vosganian

București, 15 decembrie 2008.
Nr. 3.660.

MINISTERUL ECONOMIEI ȘI FINANȚELOR

ORDIN
privind nivelul accizei minime pentru țigarete
Având în vedere prevederile art. 177 alin. (11) din Legea nr. 571/2003 privind
Codul fiscal, cu modificările și completările ulterioare,
în temeiul art. 11 alin. (4) din Hotărârea Guvernului nr. 386/2007 privind
organizarea și funcționarea Ministerului Economiei și Finanțelor, cu modificările și
completările ulterioare,
ministrul economiei și finanțelor emite următorul ordin:
Art. 1. — Nivelul accizei minime pentru țigarete în perioada 1 ianuarie—
30 iunie 2009 inclusiv este de 44,64 euro/1.000 țigarete, respectiv de
166,79 lei/1.000 țigarete.
Art. 2. — Prezentul ordin se publică în Monitorul Oficial al României, Partea I.
Ministrul economiei și finanțelor,
Varujan Vosganian
București, 17 decembrie 2008.
Nr. 3.687.

MONITORUL OFICIAL AL ROMÂNIEI, PARTEA I, Nr. 860/20.XII.2008

5

MINISTERUL ECONOMIEI ȘI FINANȚELOR
AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

ORDIN
privind autorizarea societăților comerciale de a utiliza carnete TIR
În vederea aplicării unitare a regimului vamal de tranzit sub acoperirea carnetelor TIR, prevăzut în Regulamentul (CEE)
nr. 2.913/92 al Consiliului din 12 octombrie 1992 de instituire a Codului vamal comunitar, cu modificările ulterioare, și în
Regulamentul (CEE) nr. 2.454/93 al Comisiei din 2 iulie 1993 de stabilire a unor dispoziții de aplicare a Regulamentului (CEE)
nr. 2.913/92 al Consiliului de instituire a Codului vamal comunitar, cu modificările ulterioare,
în aplicarea prevederilor Convenției vamale relativă la transportul internațional al mărfurilor sub acoperirea carnetelor TIR
(Convenția TIR, 1975), la care România a aderat prin Decretul nr. 420/1979, publicat în Buletinul Oficial, Partea I, nr. 98 din
10 decembrie 1979,
în temeiul art. 5 alin. (3) din Hotărârea Guvernului nr. 532/2007 privind organizarea și funcționarea Autorității Naționale a
Vămilor, cu modificările și completările ulterioare,
vicepreședintele Agenției Naționale de Administrare Fiscală emite următorul ordin:
Art. 1. — Autorizarea la regimul TIR a societăților comerciale
cu sediul în România se efectuează de direcțiile regionale
pentru accize și operațiuni vamale.
Art. 2. — Direcțiile regionale pentru accize și operațiuni
vamale eliberează autorizațiile pentru folosirea carnetelor TIR
respectând instrucțiunile prezentate în anexa care face parte
integrantă din prezentul ordin.

Art. 3. — Autoritatea Națională a Vămilor gestionează datele
de identificare ale societăților comerciale autorizate la regimul
TIR.
Art. 4. — Prezentul ordin intră în vigoare la data de 1 ianuarie
2009. La aceeași dată se abrogă Ordinul vicepreședintelui
Agenției Naționale de Administrare Fiscală nr. 344/2005 privind
autorizarea societăților comerciale de a utiliza carnete TIR,
publicat în Monitorul Oficial al României, Partea I, nr. 278 din
4 aprilie 2005, cu modificările ulterioare.

Vicepreședintele Agenției Naționale de Administrare Fiscală,
Gelu Ștefan Diaconu
București, 12 decembrie 2008.
Nr. 7.969.
ANEXĂ

INSTRUCȚIUNI

privind autorizarea societăților comerciale de a utiliza carnete TIR
1. Direcțiile regionale pentru accize și operațiuni vamale,
denumite în continuare direcții regionale, eliberează autorizații
pentru utilizarea carnetelor TIR numai societăților comerciale
care au sediul social în raza de competență a acestora.
2. (1) Accesul la regimul TIR se acordă în baza unui dosar de
autorizare depus la sediul direcției regionale competente de
asociația garantă a cărei membră este societatea comercială.
(2) Dosarul de autorizare trebuie să cuprindă următoarele
documente:
a) cererea asociației garante prin care solicită eliberarea
autorizației pentru societatea comercială;
b) cererea societății comerciale prin care solicită autorității
vamale accesul la regimul TIR;
c) formularul-tip de autorizare, în 3 exemplare, al cărui model
este prevăzut în anexa care face parte integrantă din prezentele
instrucțiuni;
d) certificatul de atestare fiscală, în original;
e) statutul societății comerciale, în copie;
f) contractul de asociere, în copie, dacă este cazul;
g) certificatul de înregistrare la oficiul registrului comerțului,
în copie;

h) copii ale ultimelor acte adiționale, însoțite de certificatele
de înregistrare de mențiuni de la oficiul registrului comerțului, în
situația în care există modificări privind denumirea societății
comerciale, forma juridică, sediul social și/sau reprezentantul/
reprezentanții legali al/ai societății comerciale;
i) licența de transport sau, după caz, certificatul de transport
în cont propriu, în copie, în situația în care societatea deține
vehicule rutiere a căror masă totală maximă autorizată
depășește 3,5 tone;
j) o declarație pe propria răspundere a reprezentantului legal
al societății comerciale, însoțită de dovada experienței în
domeniul transportului (de exemplu: situația operațiunilor de
transport efectuate în anul precedent sau copiile scrisorilor de
trăsură CMR aferente acestora, copiile comenzilor de transport
etc.) sau, după caz, dovada capacității de a efectua cu
regularitate transporturi internaționale (de exemplu: o estimare
a operațiunilor de transport pentru anul viitor), în situația în care
societatea deține numai vehicule a căror masă totală maximă
autorizată nu depășește 3,5 tone;
k) o declarație de angajament (formular-tip eliberat de
asociația garantă), în copie;
l) datele societății comerciale (bancă, nr. cont etc.);

6

MONITORUL OFICIAL AL ROMÂNIEI, PARTEA I, Nr. 860/20.XII.2008

m) dovezi care să ateste capacitatea financiară suficientă
pentru a-și îndeplini obligațiile instituite prin Convenția vamală
relativă la transportul internațional al mărfurilor sub acoperirea
carnetelor TIR — Convenția TIR, respectiv o scrisoare de
bonitate emisă de un garant cu sediul în România.
3. După înregistrarea dosarului se efectuează următoarele
verificări privind:
(1) documentația anexată:
a) certificatul de atestare fiscală este prezentat în cadrul
termenului de valabilitate și reflectă lipsa unor abateri de la
legislația fiscală;
b) asociația garantă a înscris pe formularul-tip de autorizare
numărul de identificare, individual și unic, atribuit fiecărei
societăți comerciale, de forma:
ăROU/050/XX...X” — pentru membrii Uniunii Naționale a
Transportatorilor Rutieri din România (UNTRR); sau
ăROU/052/XX...X” — pentru membrii Asociației Române
pentru Transporturi Rutiere Internaționale (ARTRI);
în care,
ăROU” reprezintă codul de țară al României, în conformitate
cu sistemul de clasificare al Organizației Internaționale pentru
Standardizare (ISO);
ă050” reprezintă codul asociației garante ăUniunea Națională
a Transportatorilor Rutieri din România”, în conformitate cu
sistemul de clasificare stabilit de organizația internațională la
care asociația este afiliată;
ă052” reprezintă codul asociației garante ăAsociația Română
pentru Transporturi Rutiere Internaționale”, în conformitate cu
sistemul de clasificare stabilit de organizația internațională la
care asociația este afiliată;
ăXX...X” reprezintă o numerotare consecutivă care permite
identificarea societății autorizate să utilizeze un carnet TIR,
conform părții a II-a din anexa nr. 9 la Convenția TIR;
c) datele de identificare ale societății comerciale înscrise în
formularul-tip de autorizare sunt aceleași cu datele înscrise în
certificatul de înregistrare, actele constitutive (statutul) și actele
adiționale prezentate;
d) societatea are în obiectul de activitate transporturile rutiere
de mărfuri;
e) declarația de angajament este completată cu datele
societății comerciale și este semnată și ștampilată de către
reprezentantul legal al acesteia;
f) licența de transport sau, după caz, certificatul de transport
în cont propriu este emisă/emis pe numele societății și este
prezentată/prezentat în termenul de valabilitate;
(2) lipsa unor abateri grave sau repetate de la legislația
vamală:
Această verificare se efectuează cu sprijinul serviciilor de
specialitate din cadrul direcției regionale;
(3) evitarea eliberării autorizației unei societăți comerciale
deja autorizate:
a) Pentru realizarea acestei verificări se consultă tabela
ăTransportatori” din aplicația NCTS-RO, în scopul evitării
eliberării autorizației pentru o societate deja autorizată la regimul
TIR prin intermediul celeilalte asociații garante. Verificarea se
efectuează pe baza codului unic de înregistrare aparținând
societății comerciale, prin utilizarea criteriului ăCUI”.
b) Dacă societatea comercială este înregistrată în tabela
ăTransportatori” ca fiind autorizată prin intermediul celeilalte
asociații garante, direcția regională procedează astfel:
(i) solicită în scris asociației garante respective
informații privind modul în care societatea și-a achitat
toate obligațiile care i-au revenit în calitatea sa de
membru al acesteia. Asociația garantă comunică
informațiile solicitate, însoțite, după caz, de
exemplarul autorizației inițiale, în cel mai scurt timp,

dar nu mai mult de 10 zile de la data primirii solicitării
din partea autorității vamale;
(ii) solicită în scris societății comerciale depunerea, în
termen de maximum 10 zile de la data solicitării, a
exemplarului autorizației inițiale;
(iii) revocă, după caz, autorizația inițială și înscrie
mențiunea revocării pe toate exemplarele
autorizației.
4. (1) Direcția regională eliberează autorizația pentru
utilizarea carnetelor TIR numai în situația în care documentația
depusă este completă și societatea comercială nu are debite
față de autoritatea vamală, nu figurează cu abateri grave sau
repetate de la legislația vamală ori fiscală și, dacă este cazul,
și-a îndeplinit toate obligațiile care i-au revenit în calitate de
membru al primei asociații garante.
(2) Directorul direcției regionale semnează și ștampilează
cele 3 exemplare ale formularului-tip de autorizare. Două
exemplare se predau cu adresă de înaintare asociației garante,
iar unul se păstrează, împreună cu celelalte documente, în
evidența direcției regionale.
(3) O copie a autorizației se transmite Autorității Naționale a
Vămilor în vederea luării în evidență prin introducerea datelor
de referință în tabela ăTransportatori” din aplicația NCTS-RO.
(4) În situația prevăzută la pct. 3 (3) b) (iii), o copie a
autorizației inițiale revocate se transmite Autorității Naționale a
Vămilor în vederea actualizării bazei de date.
5. (1) Dacă una dintre condițiile menționate la pct. 4 (1) nu
este îndeplinită, cererea prevăzută la pct. 2 (2) b) este respinsă,
iar dosarul de autorizare se returnează asociației garante.
(2) Respingerea cererilor de autorizare se comunică în scris
asociației garante împreună cu motivele care au condus la
această decizie.
6. (1) Pentru o societate comercială autorizată la regimul TIR
care își schimbă denumirea și/sau sediul social și/sau forma
juridică, intervenind astfel modificări în elementele formularului
de autorizare, asociația garantă depune la sediul direcției
regionale competente o cerere de eliberare a unei noi autorizații,
însoțită de 3 exemplare ale formularului-tip de autorizare
actualizat, de copia certificatului de înregistrare a societății emis
de oficiul registrului comerțului pentru modificările survenite,
precum și de cele două exemplare ale autorizației inițiale, în
vederea anulării. În situația în care exemplarele autorizației
inițiale au fost pierdute sau distruse, se depune o declarație pe
propria răspundere a reprezentantului legal al societății
comerciale și/sau al asociației garante.
(2) Dacă documentația depusă este completă, se
procedează la eliberarea noilor autorizații conform procedurii
descrise la pct. 4 (2). Două exemplare se predau, cu adresă de
înaintare, asociației garante, iar un exemplar se păstrează în
evidența direcției regionale.
(3) O copie a autorizației se transmite Autorității Naționale a
Vămilor în vederea actualizării bazei de date.
7. (1) Direcția regională poate revoca autorizația pentru
utilizarea carnetelor TIR atunci când:
a) emiterea ei s-a făcut pe baza unor date incorecte, iar
societatea comercială/asociația garantă avea cunoștință ori
trebuia să aibă cunoștință de acest fapt;
b) una sau mai multe dintre condițiile și cerințele minimale
prevăzute în partea a II-a din anexa nr. 9 la Convenția TIR vor
înceta să mai fie respectate;
c) societatea comercială nu folosește în mod regulat regimul
TIR. Se consideră că o societate comercială nu folosește în mod
regulat regimul TIR în situația în care asociația sa garantă nu
i-a mai eliberat carnete TIR în ultimele 12 luni;
d) societatea comercială solicită retragerea accesului la
regimul TIR;

MONITORUL OFICIAL AL ROMÂNIEI, PARTEA I, Nr. 860/20.XII.2008
e) societatea comercială solicită accesul la regimul TIR prin
intermediul altei asociații garante.
(2) La începutul fiecărui an calendaristic asociațiile garante
transmit Autorității Naționale a Vămilor o listă actualizată la data
de 31 decembrie, cuprinzând societățile comerciale autorizate și
societățile comerciale a căror autorizație a fost revocată. Pentru
fiecare societate comercială autorizată se comunică și ultima
dată la care au eliberat carnete TIR.

7

8. (1) Excluderea, temporară sau cu titlu definitiv, de la
beneficiul Convenției TIR se efectuează de Autoritatea Națională
a Vămilor, în baza art. 38 (1) sau art. 6 (4) și a paragrafului 1 d)
al părții a II-a din anexa nr. 9 la Convenția TIR.
(2) Autoritatea Națională a Vămilor informează apoi
asociațiile garante, Comisia Europeană, Organizația Națiunilor
Unite — Comisia Economică pentru Europa — Secretariatul TIR
și Uniunea Internațională a Transporturilor Rutiere (IRU).

ANEXĂ
la instrucțiuni

AUTORIZARE

pentru utilizarea carnetelor TIR
Țara: ROMÂNIA
Denumirea asociației garante (numele asociației — codul asociației) .................................................................................
Autoritatea competentă ........................................................................................................................................................
Număr de identificare

Numele societății comerciale

Adresa societății comerciale

Punct de contact (nr. telefon, fax, e-mail)

Cod unic de înregistrare (CUI)

Data autorizării

Data retragerii autorizației

Retragerea autorizării precedente*)
(data, durata și natura acestei retrageri)
Ștampila și semnătura asociației garante

Ștampila și semnătura autorității competente

*) Dacă este cazul.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2009 —
Nr.
crt.

1.
2.
3.
4.
5.
6.
7.
8.
9.

Număr
de apariții
anuale

Denumirea publicației

Monitorul Oficial, Partea I
Monitorul Oficial, Partea I, limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția Hotărâri ale Guvernului României

Zile de
apariție/
săptămână

750
90
200
800
7.200
400
60
4
12

Greutate
medie/apariție
(grame)

5
1
5
5
5
5
1
—
—

50
50
60
15
50
25
30
2.500
3.500

Valoare
(TVA 9% inclus)/lei
12 luni

800
1.500
2.250
430
1.720
1.600
540
450
750

3 luni

1 lună

210

75
140
200
40
160
150
50

120
70

NOTĂ:

Monitorul Oficial Partea I bis se multiplică pe bază de comandă.
Începând cu anul 2009 se sistează apariția publicației Repertoriul legislației României.

Abonamente la publicațiile oficiale și comenzi către ăMonitorul Oficial” R.A. se pot efectua prin următoarele societăți
de distribuție:
COMPANIA NAȚIONALĂ ăPOȘTA ROMÂNĂ“ — S.A.

— prin oficiile sale poștale

ACTA LEGIS — S.R.L.

— București, Str. Lirei nr. 11, parter, ap. 1,
(telefon/fax: 021.411.91.79; 021.411.54.08)
— București, Splaiul Independenței nr. 202A
(telefon: 021.316.30.57, fax: 021.316.30.58)
— București, Piața Presei Libere nr. 1, corp B, et. 2, camerele 256—259, OP 33
(telefon/fax: 021.313.85.07; 021.313.85.08; 021.313.85.09)
— București, str. Izvor nr. 78, et. 2
(telefon: 021.311.97.84, fax: 021.311.97.85)
— București, bd. Basarabia nr. 256
(telefon/fax: 021.255.48.15; 021.255.48.16; 021.255.48.17)
— Otopeni, str. Flori de Câmp nr. 9
(telefon/fax: 021.221.42.83; 0745.133.712)
— București, str. Pictor Dimitrie Hârlescu nr. 6, sector 2
(telefon: 021.255.18.00, fax: 021.255.18.66; 021.255.19.18)
— Râmnicu Vâlcea, str. Regina Maria nr. 7, bl. C1, sc. C, mezanin II
(fax: 0250/73.54.75, telefon: 0350.40.59.87; 0350.40.59.88)
— Ploiești, str. Elena Doamna nr. 62—64
(telefon/fax: 0244/51.40.52; 0244/51.48.01)
— Slobozia, bd. Matei Basarab, bl. I60, sc. A, ap. 15
(telefon/fax: 0243/23.23.68)
— Brașov, str. Traian Grozăvescu nr. 7
(telefon/fax: 0268/51.08.57; 0268/51.08.58)
— Curtea de Argeș, str. Valea Iașului, bl. P10, sc. B, ap. 18
(telefon/fax: 0248/72.11.43)
— Galați, Str. Domnească nr. 68
(telefon: 0236/46.06.20, fax: 0236/47.10.28)
— Alba Iulia, str. Traian nr. 26
(telefon: 0258/81.16.31, fax: 0258/81.28.43)
— București, Piața Presei Libere nr. 1 (OP 33 — CP 24)
(telefon/fax: 021.314.63.39)
— Constanța, bd. I.C. Brătianu nr. 5
(telefon: 0241/58.21.20, fax: 0241/61.95.24)
— Călărași, Str. Progresul nr. 21, bl. B1, sc. B, ap. 5
(telefon/fax: 0242/31.89.29)
— Ploiești, str. Eroilor nr. 2 bis
(tel. 0722.36.54.65 sau 0724.20.31.43)

INFO EUROTRADING — S.A.
INTERPRESS SPORT — S.R.L.
MEDIA PRESS ABONAMENTE — S.R.L.
M.T. PRESS IMPEX — S.R.L.
PRESS EXPRES — S.R.L.
ZIRKON MEDIA — S.R.L.
ART ADVERTISING — S.R.L.
CALLIOPE — S.R.L.
DIFSTARPRESS — S.R.L.
CURIER PRESS — S.A.
ROESTA — S.R.L.
VIAȚA LIBERĂ — S.A.
UNITATEA — S.R.L.
MANPRES DISTRIBUTION — S.R.L.
CUGET LIBER — S.A.
SIMPEX LOGISTIC — S.R.L.
CIPSOFT DESIGN — S.R.L.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 860/20.XII.2008 conține 8 pagini.

Prețul: 0,65 lei

&JUYDGY|323100|
ISSN 1453—4495

