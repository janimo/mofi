Anul 176 (XX) — Nr. 792

PARTEA I

LEGI, DECRETE, HOTĂRÂRI ȘI ALTE ACTE

Miercuri, 26 noiembrie 2008

SUMAR

Nr.

Pagina
DECRETE

1.106. — Decret privind conferirea Semnului onorific În
Serviciul Patriei unor ofițeri din Serviciul de
Telecomunicații Speciale ............................................

Nr.
160.

2

DECIZII ALE CURȚII CONSTITUȚIONALE
Decizia nr. 1.205 din 11 noiembrie 2008 referitoare la excepția
de neconstituționalitate a dispozițiilor art. 6 alin. 3 din
Codul de procedură penală ........................................
Decizia nr. 1.220 din 12 noiembrie 2008 referitoare la excepția
de neconstituționalitate a dispozițiilor art. 1, art. 2 și
art. 5 din Ordonanța de urgență a Guvernului
nr. 43/2002 privind Direcția Națională Anticorupție și
ale art. 17 alin. 1 din Codul de procedură penală ......

170.
2–3

173.
3–5

ORDONANȚE ALE GUVERNULUI ROMÂNIEI
159.

— Ordonanță de urgență privind modificarea și
completarea Legii nr. 51/1995 pentru organizarea și
exercitarea profesiei de avocat ..................................

Pagina
— Ordonanță de urgență privind modificarea art. 2 din
Ordonanța de urgență a Guvernului nr. 123/2006
pentru aprobarea acordării sprijinului financiar
producătorilor agricoli din sectorul vegetal, zootehnic,
al îmbunătățirilor funciare și al organizării și
sistematizării teritoriului ..............................................

11

— Ordonanță de urgență pentru modificarea Legii
nr. 51/1993 privind acordarea unor drepturi magistraților
care au fost înlăturați din justiție pentru considerente
politice în perioada anilor 1945—1952, precum și
pentru modificarea art. 213 alin. (1) lit. c) din Legea
nr. 95/2006 privind reforma în domeniul sănătății ......

11–12

— Ordonanță de urgență pentru modificarea și
completarea Legii nr. 85/2006 privind procedura
insolvenței ..................................................................

12–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
6–10

2.989/C. — Ordin al ministrului justiției privind aprobarea
renunțării la cetățenia română unor persoane............

15–16

2

MONITORUL OFICIAL AL ROMÂNIEI, PARTEA I, Nr. 792/26.XI.2008

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei
unor ofițeri din Serviciul de Telecomunicații Speciale
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Telecomunicații Speciale,
Președintele României d e c r e t e a z ă:
Art. 1. — Pe data de 1 decembrie 2008 se conferă Semnul
onorific În Serviciul Patriei, pentru 15 ani de activitate și rezultate
meritorii, ofițerilor prevăzuți în anexa nr. 1*), care face parte
integrantă din prezentul decret.
Art. 2. — Pe data de 1 decembrie 2008 se conferă Semnul
onorific În Serviciul Patriei, pentru 20 de ani de activitate și

rezultate meritorii, ofițerilor prevăzuți în anexa nr. 2*), care face
parte integrantă din prezentul decret.
Art. 3. — Pe data de 1 decembrie 2008 se conferă Semnul
onorific În Serviciul Patriei, pentru 25 de ani de activitate și
rezultate meritorii, ofițerilor prevăzuți în anexa nr. 3*), care face
parte integrantă din prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU
București, 12 noiembrie 2008.
Nr. 1.106.
*) Anexele nr. 1—3 se comunică instituțiilor interesate.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.205
din 11 noiembrie 2008

referitoare la excepția de neconstituționalitate a dispozițiilor art. 6 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. 3 din Codul de procedură penală,
excepție ridicată de Alexandru Crișan în Dosarul nr. 3.211/190/2005
al Judecătoriei Bistrița-Năsăud — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

C U R T E A,

având în vedere actele și lucrările dosarului, constată următoarele:
Prin Încheierea din 26 mai 2008, pronunțată în Dosarul
nr. 3.211/190/2005, Judecătoria Bistrița-Năsăud — Secția
penală a sesizat Curtea Constituțională cu excepția de
neconstituționalitate a prevederilor art. 6 alin. 3 din Codul
de procedură penală, excepție ridicată de Alexandru Crișan în
dosarul de mai sus.
În motivarea excepției de neconstituționalitate autorul
acesteia susține că dispozițiile legale atacate contravin
prevederilor art. 21 și 24 din Constituția României, deoarece nu
instituie un termen înăuntrul căruia învinuitului să i se aducă la
cunoștință învinuirea și dreptul de a-și pregăti apărarea față de
învinuirea adusă.
Judecătoria Bistrița-Năsăud — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 792/26.XI.2008
Avocatul Poporului consideră că dispozițiile legale atacate
nu contravin Constituției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie dispozițiile
art. 6 alin. 3 din Codul de procedură penală cu denumirea

3

marginală Garantarea dreptului la apărare, cu următorul conținut:
ăOrganele judiciare au obligația să-l încunoștințeze, de îndată și
mai înainte de a-l audia, pe învinuit sau pe inculpat despre fapta
pentru care este cercetat, încadrarea juridică a acesteia și să-i
asigure posibilitatea pregătirii și exercitării apărării”.
Examinând excepția de neconstituționalitate, Curtea constată
că autorul excepției de neconstituționalitate își susține criticile din
perspectiva unor omisiuni legislative, fiind nemulțumit nu de
conținutul reglementărilor, ci de faptul că nu instituie un termen
înlăuntrul căruia învinuitului să i se aducă la cunoștință învinuirea
și dreptul de a-și pregăti apărarea. Așa fiind, excepția de
neconstituționalitate este inadmisibilă, deoarece, potrivit art. 2
alin. (3) din Legea nr. 47/1992 privind organizarea și funcționarea
Curții Constituționale, aceasta se pronunță numai asupra
constituționalității actelor cu privire la care a fost sesizată,
neputând modifica sau completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 6 alin. 3 din Codul de procedură penală,
excepție ridicată de Alexandru Crișan în Dosarul nr. 3.211/190/2005 al Judecătoriei Bistrița-Năsăud — Secția penală.
Definitivă și general obligatorie.
Pronunțată în ședința publică din data de 11 noiembrie 2008.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.220
din 12 noiembrie 2008

referitoare la excepția de neconstituționalitate a dispozițiilor art. 1, art. 2 și art. 5
din Ordonanța de urgență a Guvernului nr. 43/2002 privind Direcția Națională Anticorupție
și ale art. 17 alin.1 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1, 2 și 5 din Ordonanța de urgență a
Guvernului nr. 43/2002 privind Direcția Națională Anticorupție și
ale art. 17 alin. 1 din Codul de procedură penală, excepție
ridicată de Viorel Bubău, respectiv de Ministerul Public —
Direcția Națională Anticorupție — Serviciul Teritorial Târgu
Mureș în Dosarul nr. 5.934/320/2007 al Judecătoriei Târgu
Mureș și, respectiv, de Ministerul Public — Direcția Națională

Anticorupție — Serviciul Teritorial Oradea în Dosarul
nr. 5.762/111/2007 al Tribunalului Bihor — Secția penală.
Dezbaterile au avut loc în ședința publică din data de
9 octombrie 2008, în prezența avocatului autorului excepției
Viorel Bubău și a reprezentantului Ministerului Public, fiind
consemnate în încheierea de la acea dată, când Curtea, având
nevoie de timp pentru a delibera, a amânat pronunțarea pentru
data de 14 octombrie 2008, apoi pentru data de 15 octombrie
2008 și apoi pentru data de 12 noiembrie 2008.
C U R T E A,

având în vedere actele și lucrările dosarului, constată
următoarele:
Prin Încheierea din 21 mai 2008, pronunțată în Dosarul
nr. 5.934/320/2007, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 1, art. 2 și art. 5 din Ordonanța de urgență
a Guvernului nr. 43/2002 privind Direcția Națională
Anticorupție și ale art. 17 alin. 1 din Codul de procedură
penală. Excepția de neconstituționalitate a dispozițiilor art. 1, 2
și 5 din Ordonanța de urgență a Guvernului nr. 43/2002 privind

4

MONITORUL OFICIAL AL ROMÂNIEI, PARTEA I, Nr. 792/26.XI.2008

Direcția Națională Anticorupție a fost ridicată de Viorel Bubău, iar
excepția de neconstituționalitate a dispozițiilor art. 17 alin. 1 din
Codul de procedură penală a fost ridicată de Ministerul Public —
Direcția Națională Anticorupție — Serviciul Teritorial Târgu
Mureș într-o cauză penală privind săvârșirea unor infracțiuni
prevăzute de Legea nr. 78/2000.
Prin Încheierea din 2 iunie 2008, pronunțată în Dosarul
nr. 5.762/111/2007, Tribunalul Bihor — Secția penală a sesizat
Curtea Constituțională cu excepția de neconstituționalitate
a dispozițiilor art. 17 alin. 1 din Codul de procedură penală.
Excepția de neconstituționalitate a fost ridicată de Ministerul
Public — Direcția Națională Anticorupție — Serviciul Teritorial
Oradea într-o cauză penală privind săvârșirea unei infracțiuni
de înșelăciune.
În motivarea excepției de neconstituționalitate Viorel
Bubău, inculpat în cauză, susține că dispozițiile criticate din
Ordonanța de urgență a Guvernului nr. 43/2002 contravin
prevederilor art. 16, art. 21 alin. (3), art. 24 și art. 131 din
Constituție, întrucât instituie posibilitatea ca procurorii din cadrul
Direcției Naționale Anticorupție să dobândească gradul
profesional corespunzător Parchetului de pe lângă Înalta Curte
de Casație și Justiție fără îndeplinirea condițiilor prevăzute de
lege, cu consecința întocmirii unor acte de urmărire penală
pentru care nu au competența necesară.
Cu privire la dispozițiile art. 17 alin. 1 din Codul de procedură
penală, se susține că acestea contravin prevederilor art. 131 și
132 din Constituție, întrucât restrâng dreptul Ministerului Public
de a promova acțiunea civilă în procesul penal. Astfel, în opinia
autorilor excepției, textul legal criticat limitează în mod
nejustificat posibilitatea procurorului de a apăra interesul general
și cel public, din moment ce soluționarea laturii civile în cadrul
procesului penal implică și interese generale, cu efecte inclusiv
asupra ordinii de drept.
Judecătoria Târgu Mureș și-a exprimat opinia în sensul că
excepția de neconstituționalitate este neîntemeiată. Se arată că
prevederile art. 17 alin. 1 din Codul de procedură penală nu
îngrădesc rolul constituțional al procurorului, iar extinderea
competenței acestuia cu privire la exercitarea acțiunii civile și în
alte cazuri ar încălca principiul disponibilității specific acțiunilor
civile.
Tribunalul Bihor — Secția penală și-a exprimat opinia în
sensul că dispozițiile art. 17 alin. 1 din Codul de procedură
penală limitează dreptul procurorului de a exercita din oficiu
acțiunea civilă în procesul penal și contravin astfel prevederilor
art. 131 alin. (1) din Constituție.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părții prezente, concluziile procurorului,
dispozițiile de lege criticate, raportate la prevederile Constituției,
precum și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art.1, art. 2 și art. 5 din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, aprobată prin Legea nr. 503/2002, publicată în
Monitorul Oficial al României, Partea I, nr. 523 din 18 iulie 2002,
cu modificările și completările ulterioare, și ale art. 17 alin. 1 din
Codul de procedură penală.

Dispozițiile criticate au următorul cuprins:
— Art. 1: ă(1) Prin prezenta ordonanță de urgență se
înființează Direcția Națională Anticorupție, ca structură cu
personalitate juridică, în cadrul Parchetului de pe lângă Înalta
Curte de Casație și Justiție, prin reorganizarea Parchetului
Național Anticorupție.
(2) Direcția Națională Anticorupție are sediul în municipiul
București și își exercită atribuțiile pe întregul teritoriu al României
prin procurori specializați în combaterea corupției.
(3) Procurorul general al Parchetului de pe lângă Înalta Curte
de Casație și Justiție conduce Direcția Națională Anticorupție
prin intermediul procurorului șef al acestei direcții. Procurorul
general al Parchetului de pe lângă Înalta Curte de Casație și
Justiție soluționează conflictele de competență apărute între
Direcția Națională Anticorupție și celelalte structuri sau unități
din cadrul Ministerului Public.”;
— Art. 2: ăDirecția Națională Anticorupție este independentă
în raport cu instanțele judecătorești și cu parchetele de pe lângă
acestea, precum și în relațiile cu celelalte autorități publice,
exercitându-și atribuțiile numai în temeiul legii și pentru
asigurarea respectării acesteia.”;
— Art.5: (1) Direcția Națională Anticorupție este organizată în
secții conduse de procurori șefi secție, ajutați de procurori șefi
adjuncți secție. Secțiile se înființează și se desființează prin ordin
al procurorului șef al Direcției Naționale Anticorupție, cu avizul
Consiliului Superior al Magistraturii.
(2) În cadrul Direcției Naționale Anticorupție se pot înființa
servicii teritoriale, servicii, birouri și alte compartimente de
activitate, prin ordin al procurorului șef al acestui parchet.
(3) Sediul serviciilor teritoriale și circumscripția acestora se
stabilesc de procurorul șef al Direcției Naționale Anticorupție, de
regulă, în localitățile în care își au sediul parchetele de pe lângă
curțile de apel și în raport cu circumscripția acestora.
(4) Serviciile teritoriale, serviciile și birourile sunt conduse de
procurori-șefi.
(41) În cadrul Direcției Naționale Anticorupție va funcționa un
birou de informare și relații publice care va asigura legătura cu
publicul și cu mijloacele de comunicare în masă, în vederea
garantării transparenței activității de urmărire penală, în condițiile
stabilite de lege.
(42) Conducătorul biroului, care îndeplinește și funcția de
purtător de cuvânt, poate fi un procuror desemnat de procurorul
șef al Direcției Naționale Anticorupție ori un jurnalist, încadrat ca
specialist, numit pe bază de concurs sau de examen.
(5) Ofițerii și agenții de poliție judiciară își desfășoară
activitatea în cadrul secțiilor, serviciilor sau al altor
compartimente de activitate, fiind repartizați prin ordin al
procurorului șef al Direcției Naționale Anticorupție.”;
— Art. 17 alin. 1 din Codul de procedură penală: ăAcțiunea
civilă se pornește și se exercită și din oficiu, când cel vătămat
este o persoană lipsită de capacitate de exercițiu sau cu
capacitate de exercițiu restrânsă.”
Excepția de neconstituționalitate se raportează la prevederile
constituționale ale art. 16 privind egalitatea în fața legii, ale
art. 21 alin. (3) privind dreptul la un proces echitabil, ale art. 24
privind dreptul la apărare, ale art. 131 privind rolul Ministerului
Public și ale art. 132 privind statutul procurorilor.
Examinând excepția de neconstituționalitate, Curtea reține
următoarele:
I. În ceea ce privește dispozițiile art.1, 2 și 5 din Ordonanța
de urgență a Guvernului nr. 43/2002 privind Direcția Națională
Anticorupție, Curtea observă că prezenta critică de
neconstituționalitate vizează în mod direct posibilitatea
dobândirii gradului profesional corespunzător parchetului de pe
lângă Înalta Curte de Casație și Justiție de către procurori care
nu îndeplinesc condițiile prevăzute de Legea nr. 303/2004
privind statutul judecătorilor și procurorilor, republicată în
Monitorul Oficial al României, Partea I, nr. 826 din 13 septembrie
2005. Curtea reține că o asemenea posibilitate subzistă în
practica instanțelor judecătorești din moment ce prin Ordonanța
de urgență a Guvernului nr. 134/2005, publicată în Monitorul
Oficial al României, Partea I, nr. 899 din 7 octombrie 2005,
aprobată prin Legea nr. 54/2006, publicată în Monitorul Oficial al
României, Partea I, nr. 226 din 13 martie 2006, Direcția

MONITORUL OFICIAL AL ROMÂNIEI, PARTEA I, Nr. 792/26.XI.2008
Națională Anticorupție a devenit o structură specializată a
Parchetului de pe lângă Înalta Curte de Casație și Justiție.
Conferirea acestei poziții superioare în ierarhia parchetelor, pe
de o parte, ține cont de Decizia Curții Constituționale nr. 235 din
5 mai 2005, publicată în Monitorul Oficial al României, Partea I,
nr. 462 din 31 mai 2005, iar, pe de altă parte, a determinat și
posibilitatea conferită membrilor acestei structuri de a dobândi
gradul profesional corespunzător nivelului parchetului în care
funcționează. Curtea nu poate reține încălcarea art. 16 din
Constituție, întrucât legiuitorul este liber să deroge de la regulile
generale de promovare în funcții, atât timp cât soluția legislativă
impusă este justificată în mod obiectiv și rațional. În cazul de
față, o asemenea situație este justificabilă prin avansarea în
ierarhia parchetelor a Direcției Naționale Anticorupție. Mai mult,
nici susținerile cu privire la încălcarea art. 21 și 131 din
Constituție nu sunt întemeiate, părțile din procesul penal nefiind
vătămate în niciun fel în drepturile lor de chestiuni care mai
degrabă țin de cariera profesională a magistraților.
II. Cu privire la critica de neconstituționalitate a dispozițiilor
art. 17 alin. 1 din Codul de procedură penală, Curtea reține că
aceasta este neîntemeiată. Potrivit art. 131 alin. (1) din
Constituție, în activitatea judiciară, Ministerul Public reprezintă
interesele generale ale societății și apără ordinea de drept,
precum și drepturile și libertățile cetățenilor. Analizând acest text
constituțional, Curtea a statuat prin Decizia nr. 65 din 25 ianuarie
2007, publicată în Monitorul Oficial al României, Partea I, nr. 107
din 13 februarie 2007, că ansamblul reglementărilor legale
trebuie să garanteze și să asigure dreptul Ministerului Public de
a-și exercita acest rol constituțional. În cauza de față, Curtea
reține că norma legală criticată îndeplinește cerințele
constituționale impuse cu privire la rolul Ministerului Public.
Curtea constată că Ministerul Public își exercită rolul
constituțional, de principiu, prin apărarea unor valori sociale de
ordine publică, pe când în cazul de față critica de
neconstituționalitate vizează extinderea competențelor sale cu
privire la inițierea acțiunii civile, acțiune alăturată celei penale în
procesul penal și care apără, de regulă, valori de ordin privat.
Având în vedere faptul că procesul civil este guvernat de
principiul disponibilității, și acțiunea civilă din cadrul procesului
penal trebuie să țină cont de același principiu, ea păstrându-și
regimul juridic de drept civil, chiar dacă este exercitată în cadrul

5

procesului penal. Rezultă că Ministerul Public nu se poate
substitui chiar titularului dreptului; în caz contrar, s-ar ajunge la
aplicarea tale quale a principiului oficialității, specific actelor
necesare desfășurării procesului penal, cu privire la acțiunea
civilă, ceea ce este inadmisibil. Mai mult, potrivit jurisprudenței
instanței constituționale, și anume Decizia nr. 80 din 20 mai
1999, publicată în Monitorul Oficial al României, Partea I, nr. 333
din 14 iulie 1999, aplicarea principiului oficialității numai dacă
persoana vătămată este o unitate la care se referă art. 145 din
Codul penal încalcă textul art. 44 alin. (2) din Constituție.
Curtea observă că, prin norma legală criticată, legiuitorul a
prevăzut două excepții de la principiul disponibilității acțiunii
civile, și anume atunci când persoana vătămată este lipsită de
capacitate de exercițiu sau cu capacitate de exercițiu restrânsă.
Aceste excepții sunt justificate în mod obiectiv și rezonabil,
întrucât reprezintă măsuri de protecție pentru cei care nu au
capacitate de exercițiu deplină, ocrotirea acestora fiind un
deziderat public. În schimb, impunerea la nivel de principiu a
excepției ar echivala cu schimbarea naturii juridice a acțiunii
civile.
De asemenea, Curtea reține că existența în sine a infracțiunii
nu este în niciun fel influențată de constituirea sau nu ca parte
civilă a persoanei vătămate. Desigur, o asemenea soluție își
găsește pe deplin aplicabilitatea chiar și în cazul infracțiunilor
de rezultat care, în cadrul laturii obiective, impun ca urmare
imediată producerea unui prejudiciu. În consecință, în cazul
infracțiunilor ce implică producerea unui prejudiciu, chiar și
atunci când partea vătămată nu se constituie parte civilă,
acțiunea penală va fi exercitată de procuror, din oficiu, în
condițiile legii.
Mai mult, Curtea observă că, în cazul în care reprezentanții
persoanelor juridice nu înțeleg să se constituie parte civilă în
procesul penal și prin acest lucru provoacă, în final, un prejudiciu
entității juridice reprezentate, ei pot fi trași la răspundere civilă,
disciplinară sau penală, după caz.
Totodată, contestarea existenței prejudiciului de către
persoana vătămată nu este decât o simplă probă la dosarul
cauzei. Potrivit art. 63 alin. 2 din Codul de procedură penală,
aprecierea fiecărei probe se face de organul de urmărire penală
sau de instanța de judecată în urma examinării tuturor probelor
administrate în scopul aflării adevărului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu unanimitate de voturi în ceea ce privește dispozițiile art. 1, art. 2 și
art. 5 din Ordonanța de urgență a Guvernului nr. 43/2002 privind Direcția Națională Anticorupție și cu majoritate de voturi în privința
prevederilor art. 17 alin. 1 din Codul de procedură penală,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1, art. 2 și art. 5 din Ordonanța de urgență a Guvernului
nr. 43/2002 privind Direcția Națională Anticorupție și ale art. 17 alin. 1 din Codul de procedură penală, excepție ridicată de Viorel
Bubău, respectiv de Ministerul Public — Direcția Națională Anticorupție — Serviciul Teritorial Târgu Mureș în Dosarul
nr. 5.934/320/2007 al Judecătoriei Târgu Mureș și, respectiv, de Ministerul Public — Direcția Națională Anticorupție — Serviciul
Teritorial Oradea în Dosarul nr. 5.762/111/2007 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 12 noiembrie 2008.
PREȘEDINTELE CURȚII CONSTITUȚIONALE,

prof.univ.dr. IOAN VIDA
Magistrat-asistent,
Ioana Marilena Chiorean
Întrucât doamna Ioana Marilena Chiorean se află în
concediu, în locul său semnează, în temeiul art. 261 alin. 2 din
Codul de procedură civilă,
Prim-magistrat-asistent,
Claudia Miu

6

MONITORUL OFICIAL AL ROMÂNIEI, PARTEA I, Nr. 792/26.XI.2008

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea și completarea Legii nr. 51/1995 pentru organizarea și exercitarea
profesiei de avocat
Având în vedere Ordonanța de urgență a Guvernului nr. 51/2008 privind ajutorul public judiciar în materie civilă, aprobată
cu modificări și completări prin Legea nr. 193/2008, care transpune Directiva Consiliului Uniunii Europene 2003/8/CE privind
îmbunătățirea accesului la justiție în cazul litigiilor transfrontaliere, prin stabilirea de reguli minimale comune referitoare la asistența
judiciară acordată în cadrul acestor categorii de cauze,
luând în considerare faptul că prevederile art. 23 și ale art. 35 alin. (2) din Ordonanța de urgență a Guvernului nr. 51/2008,
aprobată cu modificări și completări prin Legea nr. 193/2008, potrivit cărora acordarea ajutorului public judiciar sub forma asistenței
prin avocat, judiciară sau extrajudiciară, se va realiza în condițiile prevăzute de Legea nr. 51/1995 pentru organizarea și exercitarea
profesiei de avocat, republicată, cu modificările și completările ulterioare,
având în vedere că, la momentul actual, în lipsa reglementării condițiilor de acordare a ajutorului public judiciar sub forma
asistenței prin avocat, judiciară sau extrajudiciară, destinatarii reglementării (cetățeni români, cetățeni din statele membre ale
Uniunii Europene, cetățeni străini și apatrizi) nu au acces în mod eficient la această formă de asistență, acest lucru fiind de natură
a afecta accesul acestora la justiție,
luând în considerare faptul că organizarea eficientă a profesiei de avocat reprezintă o premisă pentru asigurarea unei
asistențe juridice de calitate și, implicit, a unei asistențe judiciare de un nivel optim,
ținând cont de faptul că organizarea activității de acordare a ajutorului public judiciar, în orice formă, face parte din măsurile
de asigurare a standardelor minime pentru ca sistemul de asistență judiciară să fie considerat ca asigurând un acces efectiv la
justiție cetățenilor statelor membre ale Uniunii Europene, iar întârzierea în organizarea acestui sistem poate avea consecințe grave
cu privire la eficiența și operativitatea acordării asistenței, atât pentru cetățenii români, cât și pentru cetățenii din celelalte state
membre ale Uniunii Europene,
luând în considerare faptul că asigurarea asistenței prin avocat, ca formă a ajutorului public judiciar, reclamă necesitatea
sporirii competenței profesionale a avocaților, îmbunătățirea procedurilor de selecție la primirea în profesie și la dobândirea titlului
profesional de avocat definitiv și creșterea responsabilității acestora prin asigurarea cadrului instituțional apt să permită realizarea
prestațiilor avocațiale prin implicarea directă a avocatului în finalizarea procedurilor reclamate de întocmirea unor acte,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 51/1995 pentru organizarea și exercitarea
profesiei de avocat, republicată în Monitorul Oficial al României,
Partea I, nr. 113 din 6 martie 2001, cu modificările și completările
ulterioare, se modifică și se completează după cum urmează:
1. La articolul 5, alineatul (1) se modifică și va avea
următorul cuprins:
ăArt. 5. — (1) Formele de exercitare a profesiei de avocat
sunt: cabinete individuale, cabinete asociate, societăți civile
profesionale sau societăți profesionale cu răspundere limitată.”
2. Articolul 51 se modifică și va avea următorul cuprins:
ăArt. 51. — (1) Societatea profesională cu răspundere limitată
este o societate civilă cu personalitate juridică, constituită, în
condițiile prevăzute de prezenta lege și de statut, prin asocierea
a cel puțin 2 avocați definitivi, aflați în exercițiul profesiei,
indiferent dacă dețin sau nu ori dacă aparțin sau nu unei alte
forme de exercitare a profesiei.
(2) Dobândirea personalității juridice a societății civile
profesionale cu răspundere limitată are loc la data înregistrării la
barou a deciziei emise de către consiliul baroului în a cărui rază
teritorială se află sediul ei principal.
(3) Societatea profesională cu răspundere limitată deține un
patrimoniu de afectațiune.
(4) Obligațiile și răspunderea societății profesionale cu
răspundere limitată sunt garantate cu patrimoniul de afectațiune.
Asociații răspund personal, în limita aportului social al fiecăruia.
(5) În situația în care societatea profesională cu răspundere
limitată se constituie din avocați care fac parte din alte forme de
exercitare a profesiei, acestea din urma pot să nu fie supuse
lichidării, dacă asociații convin astfel.
(6) Forma de exercitare a profesiei din care provine
asociatul, dacă este cazul, își încetează activitatea profesională
desfășurată în nume propriu pe perioada în care avocatul titular
sau, după caz, avocații titulari ai acesteia au calitatea de asociat

în societatea profesională cu răspundere limitată. Pe perioada
în care forma de exercitare a profesiei își încetează activitatea
din aceasta cauză, în Tabloul avocaților se menționează
corespunzător situația privind încetarea activității, în condițiile
prevăzute de statut.
(7) În cazul prestațiilor profesionale constând în asistență și
reprezentare juridică la instanțe, parchete, organe de cercetare
penală sau alte autorități, societatea profesională cu răspundere
limitată are obligația de a menționa în contractul încheiat cu
clientul numele avocatului ales sau acceptat de client să asigure
serviciul profesional, precum și acordarea sau, după caz,
neacordarea dreptului de substituire.
(8) Societatea profesională cu răspundere limitată conduce
contabilitatea în partidă simplă și este supusă regimului
transparenței fiscale. Plata impozitului pe venit se face de către
fiecare asociat, pentru venitul său propriu.”
3. La articolul 11 alineatul (1), literele a) și b) se modifică
și vor avea următorul cuprins:
ăa) are exercițiul drepturilor civile și politice;
b) este licențiat al unei facultăți de drept cu durata stabilită de
lege.”
4. La articolul 12, alineatul (1) se modifică și va avea
următorul cuprins:
ăArt. 12. — (1) Membrul unui barou dintr-o altă țară poate
exercita profesia de avocat în România, în cazul îndeplinirii
condițiilor prevăzute de prezenta lege.”
5. La articolul 13, litera b) se modifică și va avea
următorul cuprins:
ăb) cel care a săvârșit abuzuri prin care au fost încălcate
drepturi și libertăți fundamentale ale omului, stabilite prin
hotărâre judecătorească, sau a săvârșit abuzuri împotriva
profesiei de avocat, stabilite prin procedura prevăzută în Statutul
profesiei de avocat.”

MONITORUL OFICIAL AL ROMÂNIEI, PARTEA I, Nr. 792/26.XI.2008
6. La articolul 16, alineatul (1) se modifică și va avea
următorul cuprins:
ăArt. 16. — (1) Primirea în profesie se obține numai pe baza
unui examen la nivel național organizat de U.N.B.R, potrivit
prezentei legi și Statutului profesiei de avocat.”
7. La articolul 16, alineatele (2) și (3) se abrogă.
8. Articolul 161 se abrogă.
9. La articolul 17, după alineatul (2) se introduce un nou
alineat, alineatul (21), cu următorul cuprins:
ă(21) În perioada stagiului, cu acordul avocatului îndrumător,
avocații stagiari pot urma cursuri de masterat, care sunt luate în
considerare la aprecierea formării profesionale inițiale în
condițiile prevăzute de Statutul profesiei de avocat.”
10. La articolul 17, alineatul (3) se modifică și va avea
următorul cuprins:
ă(3) Stagiul se suspendă în caz de lipsă motivată din profesie
ori în caz de încetare a îndrumării profesionale fără culpa
avocatului stagiar. Perioada de stagiu anterior efectuată se
socotește pentru îndeplinirea stagiului.”
11. La articolul 20, alineatul (1) se modifică și va avea
următorul cuprins:
ăArt. 20. — (1) Profesia de avocat nu poate fi exercitată la
instanțele, precum și la parchetele de pe lângă acestea, inclusiv
la Înalta Curte de Casație și Justiție sau la Parchetul de pe lângă
Înalta Curte de Casație și Justiție, unde soțul avocatului sau
ruda ori afinul său până la gradul al treilea inclusiv îndeplinește
funcția de judecător sau procuror, indiferent de secția, direcția,
serviciul sau biroul în care își desfășoară activitatea.”
12. La articolul 20, alineatul (3) se abrogă.
13. La articolul 20, alineatul (4) se modifică și va avea
următorul cuprins:
ă(4) Dispozițiile alin. (1) și (2) se aplică și avocatului titular,
avocatului asociat, avocatului colaborator sau salarizat în cadrul
profesiei, care se folosește de forma de organizare profesională
ori de raporturile de conlucrare profesională stabilite în condițiile
legii în scopul eludării acestor interdicții, sub sancțiunea
săvârșirii unei abateri disciplinare grave.”
14. La articolul 23, după alineatul (3) se introduce un nou
alineat, alineatul (4), cu următorul cuprins:
ă(4) Înscrierea avocaților în tablou se face pe baza licenței
de exercițiu al profesiei, confirmată din 3 în 3 ani pe baza dovezii
frecventării formelor de pregătire profesională continuă
organizate de barouri și U.N.B.R.”
15. La articolul 25 se introduc trei noi alineate, alineatele
(2), (3) și (4), cu următorul cuprins:
ă(2) Actele specifice profesiei de avocat, efectuate în mod
public de o persoană care nu a dobândit calitatea de avocat în
condițiile prezentei legi, sunt nule dacă s-a produs o vătămare
ce nu poate fi remediată în alt mod, în afară de cazul în care
modul de îndeplinire a acestora a fost de natură să producă o
eroare comună cu privire la calitatea celui care le-a săvârșit.
(3) În cazurile prevăzute de prezentul articol, baroul are
dreptul la acțiune în despăgubiri împotriva persoanei fizice sau
juridice care exercită fără drept profesia de avocat.
(4) Sumele obținute cu titlu de despăgubiri potrivit alin. (3)
vor fi cuprinse în bugetele barourilor și vor fi folosite în mod
exclusiv pentru organizarea activității de pregătire profesională
a avocaților, în condițiile legii.”
16. La articolul 27, litera d) se modifică și va avea
următorul cuprins:
ăd) în cazul în care avocatul nu face dovada că a frecventat
formele de pregătire profesională continuă, în perioada celor
3 ani anteriori actualizării licenței de exercițiu al profesiei, în
condițiile prevăzute de statutul profesiei.”
17. La articolul 32, după alineatul (3) se introduce un nou
alineat, alineatul (4), cu următorul cuprins:
ă(4) Avocatul are dreptul la recuperarea capacității de muncă,
în condițiile prevăzute de Statutul profesiei de avocat.”

7

18. La articolul 37, alineatul (2) se modifică și va avea
următorul cuprins:
ă(2) Amenințarea săvârșită nemijlocit împotriva avocatului în
timpul exercitării profesiei și în legătură cu aceasta se
pedepsește cu închisoare de la 3 luni la 2 ani sau cu amendă.”
19. La articolul 37, după alineatul (4) se introduce un nou
alineat, alineatul (41), cu următorul cuprins:
ă(41) În cazul infracțiunilor prevăzute la alin. (2) și (3),
săvârșite împotriva soțului sau a unei rude apropiate a
avocatului în scop de intimidare ori de răzbunare în legătură cu
exercitarea de către avocat a profesiei, limitele speciale de
pedeapsă prevăzute de lege se majorează cu jumătate.”
20. La articolul 42 se introduce un nou alineat, alineatul (2),
cu următorul cuprins:
ă(2) Actele întocmite de avocat pentru ținerea evidențelor
profesionale cerute de lege, precum și pentru legitimarea față
de terți a calității de reprezentant sunt acte autentice.”
21. La articolul 49 se introduce un nou alineat, alineatul (2),
cu următorul cuprins:
ă(2) În cadrul baroului își desfășoară activitatea comisia de
cenzori și comisia de disciplină. Organizarea, funcționarea,
precum și atribuțiile acestora sunt reglementate potrivit
Statutului profesiei de avocat.”
22. La articolul 50 alineatul (2), litera b) se modifică și va
avea următorul cuprins:
ăb) alege și revocă decanul, membrii consiliului, membrii
comisiei de cenzori și pe cei ai comisiei de disciplină. Decanul
este ales pentru un mandat de 4 ani și poate fi reales o singură
dată. Decanul se alege dintre avocații cu o vechime de minimum
12 ani în profesie, în același barou.”
23. La articolul 52, alineatele (2) și (3) se modifică și vor
avea următorul cuprins:
ă(2) În cazul în care numărul legal nu este întrunit, iar pe
ordinea de zi a ședinței nu este inclusă alegerea organelor de
conducere a baroului, prezidiul adunării generale, de față cu cei
prezenți, stabilește o nouă adunare generală în termen de cel
mult 15 zile de la data primei convocări. Consiliul baroului are
obligația să îndeplinească procedura convocării cu cel puțin 7
zile înainte de data fixată.
(3) Adunarea generală convocată în condițiile alin. (2) este
legal constituită cu participarea a cel puțin unei treimi din
numărul total al membrilor săi.”
24. La articolul 52, alineatul (31) se abrogă.
25. După articolul 52 se introduce un nou articol,
articolul 521, cu următorul cuprins:
ăArt. 521. — (1) Adunările generale de alegere a organelor de
conducere a baroului sunt legal constituite numai cu participarea
majorității membrilor adunării generale a baroului.
(2) Prin excepție de la prevederile alin. (1), în cazul barourilor
care au în evidență mai mult de 500 de avocați cu drept de
exercitare a profesiei, în cazul în care, la prima convocare,
numărul legal de participanți nu este întrunit sunt aplicabile, în
mod corespunzător, dispozițiile art. 52 alin. (2) și (3).
(3) Participarea la adunarea generală de alegere a organelor
de conducere a baroului se face personal sau printr-un
reprezentant-elector.
(4) Reprezentantul-elector trebuie să îndeplinească condițiile
prevăzute în Statutul profesiei de avocat. Numărul de avocați
care își pot delega votul unui singur reprezentant-elector este
de maximum 5.
(5) În cazul Baroului București, reprezentantul-elector poate
exprima, în afara propriului vot, și votul a cel mult 10 avocați
reprezentați.
(6) La stabilirea numărului legal de participanți la adunările
generale prevăzute de prezentul articol se vor avea în vedere și
mandatele de reprezentare, în condițiile prevăzute de Statutul
profesiei de avocat.”

8

MONITORUL OFICIAL AL ROMÂNIEI, PARTEA I, Nr. 792/26.XI.2008

26. La articolul 53 alineatul (2), litera e) se abrogă.
27. La articolul 57, după alineatul (5) se introduce un nou
alineat, alineatul (6), cu următorul cuprins:
ă(6) Folosirea fără drept a denumirilor «Barou», «Uniunea
Națională a Barourilor din România», «U.N.B.R» ori «Uniunea
Avocaților din România» sau a denumirilor specifice formelor de
exercitare a profesiei de avocat de către orice persoană fizică
sau persoană juridică, indiferent de obiectul activității
desfășurate de aceasta, precum și folosirea însemnelor
specifice profesiei ori purtarea robei de avocat în alte condiții
decât cele prevăzute de prezenta lege constituie infracțiuni și
se pedepsesc cu închisoare de la 6 luni la 3 ani.”
28. La articolul 63, litera h) se modifică și va avea
următorul cuprins:
ăh) organizează examenul național unitar de primire în
profesia de avocat și examenul de dobândire a titlului
profesional de avocat definitiv;”.
29. La articolul 63, litera o) se abrogă.
30. Capitolul V ăAsistența judiciară” se modifică și va
avea următorul cuprins:
ăCAPITOLUL V
Asistența judiciară
SECȚIUNEA 1
Cazurile și condițiile de acordare a asistenței judiciare

Art. 68. — (1) În cazurile prevăzute de lege, barourile asigură
asistența judiciară în următoarele forme:
a) în cauzele penale, în care apărarea este obligatorie potrivit
dispozițiilor Codului de procedură penală;
b) în orice alte cauze decât cele penale, ca modalitate de
acordare a ajutorului public judiciar, în condițiile legii;
c) asistența judiciară prin avocat, acordată la solicitarea
organelor administrației publice locale.
(2) În cazuri de excepție, dacă drepturile persoanei lipsite de
mijloace materiale ar fi prejudiciate prin întârziere, decanul
baroului poate aproba acordarea cu titlu gratuit a asistenței de
specialitate juridică.
Art. 681. — (1) În cazul în care, potrivit art. 11—19 din
Ordonanța de urgență a Guvernului nr. 51/2008 privind ajutorul
public judiciar în materie civilă, aprobată cu modificări și
completări prin Legea nr. 193/2008, a fost încuviințată cererea
de ajutor public judiciar sub forma asistenței prin avocat, cererea
împreună cu încheierea de încuviințare se trimit de îndată
decanului baroului din circumscripția acelei instanțe.
(2) Decanul baroului sau avocatul căruia decanul i-a delegat
această atribuție va desemna, în termen de 3 zile, un avocat
înscris în Registrul de asistență judiciară, căruia îi transmite,
odată cu înștiințarea desemnării, încheierea prevăzută la
alin. (1). Decanul baroului are obligația de a comunica și
beneficiarului ajutorului public judiciar numele avocatului
desemnat. Beneficiarul ajutorului public judiciar poate solicita el
însuși desemnarea unui anumit avocat, cu consimțământul
acestuia, în condițiile legii.
Art. 682. — (1) Avocatul desemnat potrivit art. 681 alin. (2) să
acorde ajutorul public judiciar nu poate refuza această sarcină
profesională decât în caz de conflict de interese sau pentru alte
motive justificate.
(2) Refuzul nejustificat de a prelua cazul sau de a continua
executarea constituie abatere disciplinară, în condițiile legii.
(3) Refuzul nejustificat al beneficiarului sau renunțarea
unilaterală și nejustificată a acestuia la asistența acordată de
avocatul desemnat duce la încetarea ajutorului public sub forma
asistenței prin avocat.
Art. 683. — (1) Asistența extrajudiciară prevăzută la art. 35
din Ordonanța de urgență a Guvernului nr. 51/2008, aprobată
cu modificări și completări prin Legea nr. 193/2008, se acordă de
Serviciul de asistență judiciară constituit la nivelul fiecărui barou,
pe baza unei cereri al cărei model se aprobă de Departamentul

de coordonare a asistenței judiciare, care va cuprinde mențiuni
privind obiectul și natura solicitării de asistență, identitatea, codul
numeric personal, domiciliul și starea materială ale solicitantului
și ale familiei sale, atașându-se înscrisuri doveditoare ale
veniturilor acestuia și ale familiei sale, precum și dovezi cu
privire la obligațiile de întreținere sau de plată. Cererea va fi
însoțită și de o declarație pe propria răspundere a solicitantului,
în sensul de a preciza dacă în cursul ultimelor 12 luni a mai
beneficiat de ajutor public judiciar, în ce formă, pentru ce cauză,
precum și cuantumul acestui ajutor.
(2) Dovada stării materiale a solicitantului se face, în
principal, cu următoarele documente:
a) adeverință eliberată de autoritățile competente sau de
către angajator, după caz, din care să rezulte veniturile
profesionale ale solicitantului și ale celorlalți membri ai familiei
supuse, potrivit legii, impozitului pe venit realizate în perioada
prevăzută de legislația privind ajutorul public judiciar sau sumele
încasate cu titlu de pensie, indemnizație de șomaj sau asigurări
sociale și altele asemenea, încasate pe aceeași perioadă;
b) livretul de familie și, după caz, certificatele de naștere ale
copiilor;
c) certificatul de persoană cu handicap al solicitantului sau al
copilului, după caz;
d) declarație pe propria răspundere din care să reiasă că
solicitantul și ceilalți membri ai familiei nu beneficiază de alte
venituri suplimentare;
e) declarație pe propria răspundere privind situația
patrimonială a solicitantului și a familiei sale;
f) declarație pe propria răspundere din care să rezulte că
solicitantul și/sau celălalt părinte natural ori adoptiv sau, după
caz, o altă persoană căreia i s-a încredințat copilul în vederea
adopției sau care are copilul în plasament ori în plasament în
regim de urgență ori a fost numită tutore se ocupă de creșterea
și îngrijirea copilului și că acesta nu este încredințat sau dat în
plasament niciunui organism privat autorizat sau serviciu public
autorizat ori unei persoane juridice;
g) dovada eliberată de autoritățile competente privind situația
bunurilor impozabile ale solicitantului sau, după caz, ale celorlalți
membri ai familiei;
h) alte acte necesare stabilirii dreptului la acordarea de
asistență judiciară, potrivit legii.
(3) Cererea de acordare a asistenței extrajudiciare se
depune la serviciul de asistență judiciară și se soluționează în
termen de cel mult 15 zile lucrătoare de la data înregistrării, prin
decizie de admitere ori de respingere, după caz.
(4) În cazul admiterii cererii de acordare a asistenței
extrajudiciare, decizia privind acordarea de asistență judiciară
va cuprinde următoarele:
a) denumirea actului;
b) denumirea organului emitent;
c) temeiul legal și de fapt pentru emiterea deciziei;
d) persoana căreia i se acordă asistența extrajudiciară;
e) tipul sau forma asistenței extrajudiciare acordate;
f) data eliberării, funcția și semnătura persoanei care a
eliberat actul respectiv.
(5) În temeiul deciziei de acordare a asistenței extrajudiciare,
decanul baroului competent desemnează un avocat din
Registrul de asistență judiciară al baroului.
(6) După posibilități, decanul baroului poate aproba
acordarea asistenței extrajudiciare de către un avocat ales de
persoana căreia i se acordă asistența judiciară.
(7) Decizia prevăzută la alin. (3) se comunică solicitantului
în termen de 5 zile lucrătoare de la data emiterii deciziei.
(8) Decizia de respingere a cererii de acordare a asistenței
extrajudiciare poate fi contestată la consiliul baroului, în termen
de 5 zile de la comunicarea acesteia.
(9) Contestațiile formulate împotriva deciziei de respingere
se soluționează de consiliul baroului, în termen de 5 zile de la
data înregistrării contestației.

MONITORUL OFICIAL AL ROMÂNIEI, PARTEA I, Nr. 792/26.XI.2008
Art. 684. — Avocatul care acordă asistență judiciară potrivit
prezentului capitol nu are dreptul să primească de la client sau
de la cel apărat niciun fel de remunerație sau de alte mijloace de
recompensă, nici chiar cu titlu de acoperire a cheltuielilor.
SECȚIUNEA a 2-a
Organizarea activității de acordare a asistenței judiciare

Art. 685. — (1) În cadrul U.N.B.R. se organizează
Departamentul de coordonare a asistenței judiciare, organ cu
activitate permanentă, coordonat de un vicepreședinte al
U.N.B.R. Structura organizatorică a acestui departament se
stabilește prin decizie a Comisiei permanente a U.N.B.R.
(2) Departamentul de coordonare a asistenței judiciare emite
decizii și norme metodologice în limitele atribuțiilor conferite prin
prezenta lege, în condițiile și cu procedura prevăzute de Statutul
profesiei de avocat.
Art. 686. — Departamentul de coordonare a asistenței
judiciare exercită, în principal, următoarele atribuții:
a) desfășoară conducerea metodologică a activității de
acordare a asistenței judiciare;
b) elaborează proiectul de Regulament-cadru pentru
organizarea serviciilor de asistență judiciară;
c) propune sau, după caz, avizează, proiecte de protocoale
ce se încheie cu autoritățile publice competente în scopul
obținerii mijloacelor financiare necesare pentru organizarea
serviciilor de asistență judiciară;
d) organizează Registrul național de asistență judiciară pe
baza registrelor întocmite de barouri;
e) organizează și coordonează metodologia de plată a
onorariilor pentru asistența judiciară acordată;
f) efectuează controlul asupra asistenței judiciare acordate;
g) elaborează proiecte de acte normative în domeniul
asistenței judiciare, pe care le propune Ministerului Justiției în
vederea promovării;
h) stabilește, împreună cu Ministerul Justiției, indicii statistici,
ține evidența statistică a sistemului de asistență judiciară și
analizează informațiile necesare pentru planificarea și
coordonarea corectă a sistemului de asistență judiciară;
i) colaborează cu Ministerul Justiției pentru buna funcționare
și planificarea, inclusiv din punct de vedere bugetar, a sistemului
de asistență judiciară;
j) popularizează sistemul de asistență judiciară;
k) stabilește formularistica utilizată de barouri pentru
organizarea activității de asistență judiciară și extrajudiciară, în
condițiile legii;
l) reprezintă U.N.B.R. în domeniul asistenței judiciare, în
cadrul colaborării internaționale în materie, în condițiile legii sau
ale Statutului profesiei de avocat.
Art. 687. — În vederea organizării activității de asistență
judiciară, barourilor îndeplinesc următoarele atribuții:
a) organizează serviciile de asistență judiciară atât la nivelul
fiecărui barou, cât și la sediul fiecărei instanțe judecătorești;
b) organizează și actualizează Registrul de asistență
judiciară al fiecărui barou pe baza cererilor avocaților, aprobate
de consiliul baroului;
c) desemnează avocații înscriși în Registrul de asistență
judiciară pentru acordarea asistenței judiciare, ținând cont de
experiența profesională și de calificarea avocatului, precum și
de natura și complexitatea cazului, de celelalte desemnări ale
acestuia în virtutea prezentei legi și de gradul de angajare al
acestuia;
d) efectuează controlul asupra acordării asistenței judiciare
de către avocații din cadrul baroului;
e) organizează și execută programe de popularizare a
sistemului de asistență judiciară;
f) îndeplinesc orice alte atribuții prevăzute de lege sau de
Regulamentul pentru organizarea serviciilor de asistență
judiciară.

9

Art. 688. — (1) Baroul organizează serviciile de asistență
judiciară la sediile tuturor instanțelor judecătorești din județ, în
spații destinate exclusiv desfășurării acestei activități, care se
pun la dispoziție cu titlu gratuit de Ministerul Justiției sau, după
caz, de autoritățile administrației publice locale.
(2) Serviciile de asistență prevăzute la alin. (1) sunt conduse
de un avocat definitiv, numit de consiliul baroului, și sunt
coordonate de un membru al consiliului. Organizarea,
funcționarea și atribuțiile serviciilor de asistență judiciară se
realizează potrivit regulamentului aprobat de consiliul baroului,
în baza Regulamentului-cadru pentru organizarea serviciilor de
asistență judiciară aprobat de Consiliul U.N.B.R.
Art. 689. — (1) Fiecare barou organizează Registrul de
asistență judiciară în care sunt înscriși avocații ce pot fi
desemnați pentru acordarea asistenței judiciare și a asistenței
extrajudiciare.
(2) Registrul este public, se păstrează pe suport hârtie și în
format electronic și se publică pe pagina de internet a fiecărui
barou.
(3) Actualizarea Registrului de asistență judiciară pentru
următorul an calendaristic se efectuează până la sfârșitul lunii
septembrie a anului calendaristic precedent.
(4) În cazurile excepționale, în Registrul de asistență
judiciară pot fi operate modificări și în cursul anului, potrivit
procedurii prevăzute pentru înscrierea în registru.
(5) U.N.B.R. organizează Registrul național de asistență
judiciară, constituit din registrele de asistență judiciară ale tuturor
barourilor.
(6) Registrul național de asistență judiciară se publică pe
pagina de internet a U.N.B.R. și se actualizează în mod automat
odată cu actualizarea datelor din registrul fiecărui barou.
Art. 6810. — (1) Pentru înscrierea în Registrul de asistență
judiciară, avocatul depune o cerere la baroul din care face parte.
(2) Cererea prevăzută la alin. (1) se completează conform
formularului aprobat de Departamentul de coordonare a
asistenței judiciare din cadrul U.N.B.R.
(3) Înscrierea avocatului în Registrul de asistență judiciară
se efectuează în baza deciziei consiliului baroului.
(4) Consiliul baroului poate, motivat, să refuze înscrierea în
registru sau să radieze din registru un avocat în următoarele
cazuri:
a) dacă avocatului solicitant i s-a aplicat o sancțiune
disciplinară;
b) dacă avocatul este învinuit pentru săvârșirea unei
infracțiuni de drept comun;
c) dacă s-a constatat încălcarea repetată a dispozițiilor
prezentei legi sau calitatea inferioară a asistenței judiciare
acordate.
(5) Radierea din registru poate fi dispusă pentru o perioadă
de un an, iar dacă se constată săvârșirea consecutivă a 3 sau
a mai multor abateri de la obligațiile prevăzute de prezenta lege,
radierea se poate dispune pentru o perioadă de până la 3 ani.
(6) Refuzul baroului de înscriere a avocatului solicitant în
registru, precum și măsura radierii unui avocat din registru pot
fi contestate potrivit procedurii prevăzute la cap. VI
«Răspunderea disciplinară».
(7) Decizia de radiere din registru se aduce la cunoștință
publicului prin afișare pe pagina de internet a baroului, precum
și pe pagina de internet a U.N.B.R.
Art. 6811. — (1) Pentru asistența judiciară acordată, avocatul
desemnat are dreptul la un onorariu stabilit de organul judiciar,
potrivit naturii și volumului activității desfășurate, în limitele
sumelor stabilite prin protocolul încheiat între U.N.B.R. și
Ministerul Justiției.
(2) Prin actul de încuviințare a asistenței judiciare, organul
judiciar stabilește și valoarea provizorie a onorariului avocatului.
(3) După acordarea asistenței judiciare, avocatul întocmește
un referat scris cu privire la prestația avocațială efectivă,

10

MONITORUL OFICIAL AL ROMÂNIEI, PARTEA I, Nr. 792/26.XI.2008

conform formularului aprobat de Departamentul de coordonare
a asistenței judiciare din cadrul U.N.B.R. Referatul este supus
confirmării organului judiciar, care, în funcție de volumul și
complexitatea activității desfășurate de avocat, precum și în
raport cu durata, tipul și particularitățile cauzei, poate dispune
menținerea sau majorarea onorariului stabilit inițial.
(4) Referatul confirmat potrivit alin.(3) se înaintează baroului,
în vederea efectuării formalităților prevăzute de lege pentru
plata onorariilor.
(5) În cazul în care avocatul este sancționat disciplinar,
potrivit art. 70 alin.(1), avocatul nu va primi onorariul pentru cazul
concret ori pentru activitatea desfășurată.
Art. 6812. — (1) Plata onorariului pentru asistența judiciară
acordată se face lunar prin virament bancar, pe baza
documentelor pentru decontare prevăzute la art. 6811 alin.(2),
avizate de consiliul baroului.
(2) Sumele necesare pentru plata onorariilor sau, după caz,
a remunerațiilor pentru asistența judiciară se virează, în
condițiile legii, într-un cont distinct, deschis de fiecare barou.
Evidența și controlul utilizării, în scopurile prevăzute de prezenta
lege, a sumelor virate se realizează potrivit reglementărilor în
materia gestiunii fondurilor provenind de la bugetul de stat.
Respectarea de către barouri a destinației fondurilor astfel virate
poate face și obiect al controlului U.N.B.R., în condițiile stabilite
de Statutul profesiei de avocat.
Art. 6813. — (1) Pentru asistența extrajudiciară acordată,
avocatul desemnat are dreptul la un onorariu stabilit potrivit
naturii, complexității și volumului activității desfășurate,
certificate printr-un referat scris al avocatului, conform
formularului pentru decontare aprobat de Departamentul de
coordonare a asistenței judiciare din cadrul U.N.B.R.
(2) În cazul avocaților desemnați, coordonatorul Serviciului
de asistență juridică al baroului verifică și avizează raportul
avocatului care a acordat asistență extrajudiciară și propune
consiliului baroului cuantumul remunerării în funcție de
particularitățile cauzei, tipul, volumul de muncă depus și
calitatea asistenței acordate, în limitele sumelor stabilite prin
protocolul încheiat între U.N.B.R. și Ministerul Justiției.
Art. 6814. — U.N.B.R. și barourile conlucrează cu Ministerul
Justiției, Consiliul Superior al Magistraturii, instanțele
judecătorești, precum și cu parchetele de pe lângă acestea, în
vederea desfășurării în bune condiții a activității de acordare a
asistenței judiciare prevăzute de prezentul capitol.
Art. 69. — (1) Onorariile pentru asistența judiciară acordată
în oricare dintre formele prevăzute de prezentul capitol se
stabilesc prin protocolul încheiat între U.N.B.R. și Ministerul
Justiției, în condițiile legii.

(2) Fondurile necesare pentru plata onorariilor prevăzute la
alin.(1) se asigură potrivit art. 26 alin.(1) lit. a) din Legea
nr. 146/1997 privind taxele judiciare de timbru, cu modificările și
completările ulterioare.
(3) Fondurile necesare organizării și funcționării serviciilor de
asistență judiciară din cadrul barourilor se asigură din sumele
alocate pentru finanțarea sistemului de ajutor public judiciar și a
sistemului de asistență juridică, potrivit art. 26 alin.(1) lit. a) din
Legea nr. 146/1997, cu modificările și completările ulterioare, pe
baza propunerilor transmise anual Ministerului Justiției de către
U.N.B.R., cu ocazia întocmirii proiectului bugetului de stat.
Eliberarea sumelor aprobate se realizează potrivit procedurii
stabilite prin ordin al ministrului justiției.
(4) Onorariile pentru asistența judiciară acordată în oricare
dintre formele prevăzute de prezentul capitol, la solicitarea
organelor administrației publice locale, se acordă din fondurile
acestor organe, în limitele sumelor stabilite prin protocol încheiat
de fiecare barou cu acestea. În lipsa protocolului, sunt aplicabile
limitele stabilite prin protocolul prevăzut la art. 6811 alin.(1).”
Art. II. — (1) În termen de 60 de zile de la intrarea în vigoare
a prezentei ordonanțe de urgență, Statutul profesiei de avocat,
publicat în Monitorul Oficial al României, Partea I, nr. 45 din 13
ianuarie 2005, cu modificările și completările ulterioare, va fi
modificat potrivit prevederilor prezentei ordonanțe de urgență.
(2) În termenul prevăzut la alin.(1) Consiliul Uniunii Naționale
a Barourilor din România va adopta Regulamentul-cadru pentru
organizarea serviciilor de asistență judiciară prevăzut la art. 686
lit. b).
Art. III. — Dispozițiile prezentei ordonanțe de urgență
referitoare la societățile profesionale cu răspundere limitată intră
în vigoare după intrarea în vigoare a modificărilor Statutului
profesiei de avocat, prevăzută la art. II.
Art. IV. — (1) Dispozițiile pct. 6 al art. I intră în vigoare la data
de 1 ianuarie 2009.
(2) Cererile de primire în profesie, formulate în temeiul art. 6
alin.(2) și (3) din Legea nr. 51/1995, republicată, cu modificările
și completările ulterioare, care au fost depuse până la data
intrării în vigoare a prezentei ordonanțe de urgență, vor fi
soluționate potrivit procedurii în vigoare la data formulării
acestora.
Art. V. — În tot cuprinsul Legii nr. 51/1995, republicată, cu
modificările și completările ulterioare, sintagma ăsocietate civilă
profesională cu răspundere limitată” se înlocuiește cu sintagma
ăsocietate profesională cu răspundere limitată”.
Art. VI. — Legea nr. 51/1995, republicată în Monitorul Oficial
al României, Partea I, nr. 113 din 6 martie 2001, cu modificările
și completările ulterioare, precum și cu modificările și
completările aduse prin prezenta ordonanță de urgență, va fi
republicată după adoptarea legii de aprobare a acesteia, dându-se
textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Cătălin Marian Predoiu
p. Ministrul economiei și finanțelor,
Cătălin Doica,
secretar de stat

București, 12 noiembrie 2008.
Nr. 159.

MONITORUL OFICIAL AL ROMÂNIEI, PARTEA I, Nr. 792/26.XI.2008

11

GUVERNUL ROMÂNIEI

ORDONANȚĂ DE URGENȚĂ
privind modificarea art. 2 din Ordonanța de urgență a Guvernului nr. 123/2006
pentru aprobarea acordării sprijinului financiar producătorilor agricoli din sectorul vegetal,
zootehnic, al îmbunătățirilor funciare și al organizării și sistematizării teritoriului
Situația extraordinară se motivează prin necesitatea urgentă de asigurare a cadrului juridic pentru promovarea actelor
normative care reglementează susținerea producătorilor agricoli în anul 2009, având în vedere faptul că până în prezent nu a fost
adoptată Legea bugetului de stat pentru anul 2009.
De asemenea, producătorii agricoli nu pot beneficia de sprijinul financiar pentru activitățile realizate în perioada noiembrie—
decembrie 2008, deoarece aceste sume sunt prevăzute în proiectul de buget al Ministerului Agriculturii și Dezvoltării Rurale pentru
anul 2009.
Neacordarea la timp sau pierderea acestui sprijin financiar ar duce la blocarea unităților de producție, cu repercusiuni
grave asupra procesului de producție, punându-se în pericol siguranța alimentară a populației.
Nepromovarea prezentului act normativ elimină posibilitatea acordării sprijinului financiar în agricultură de la bugetul de
stat, începând cu luna noiembrie 2008 până la data intrării în vigoare a Legii bugetului de stat pe 2009, cu consecințe dintre cele
mai grave privind funcționarea exploatațiilor agricole din România.
Cele menționate reprezintă elemente care vizează interesul public și constituie o situație extraordinară a cărei reglementare
nu poate fi amânată.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 2 din Ordonanța de urgență a
Guvernului nr. 123/2006 pentru aprobarea acordării sprijinului
financiar producătorilor agricoli din sectorul vegetal, zootehnic,
al îmbunătățirilor funciare și al organizării și sistematizării
teritoriului, publicată în Monitorul Oficial al României, Partea I,
nr. 1.036 din 28 decembrie 2006, aprobată cu modificări și
completări prin Legea nr. 125/2007, cu completările ulterioare,
se modifică și va avea următorul cuprins:
ăArt. 2. — (1) Sumele necesare acordării sprijinului financiar
prevăzut de prezenta ordonanță de urgență se asigură de la

bugetul de stat, prin bugetul Ministerului Agriculturii și Dezvoltării
Rurale, în limita prevederilor bugetare anuale, aprobate cu
această destinație.
(2) În cazul în care legea bugetului de stat pentru anul
următor nu a fost adoptată până la data de 27 decembrie a
anului în curs, sprijinul financiar prevăzut la art. 1, pentru anul
următor, se aprobă în limita cheltuielilor bugetare cu această
destinație alocate pentru anul curent.”

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii și dezvoltării rurale,
Dacian Cioloș
Ministrul economiei și finanțelor,
Varujan Vosganian
București, 12 noiembrie 2008.
Nr. 160.
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 51/1993 privind acordarea unor drepturi magistraților care au fost
înlăturați din justiție pentru considerente politice în perioada anilor 1945—1952, precum și pentru
modificarea art. 213 alin. (1) lit. c) din Legea nr. 95/2006 privind reforma în domeniul sănătății
Având în vedere că, în urma înființării prin Hotărârea Guvernului nr. 1.724/2005 a Institutului de Investigare a Crimelor
Comunismului în România, se desfășoară acțiuni privind abuzurile și încălcările drepturilor omului pe întreaga durată a regimului
comunist în România, sesizându-se organele îndreptățite să ia măsurile de rigoare ce se impun,
că în timpul acestui regim au fost persecutați magistrați care, din motive politice, au fost înlăturați din justiție, însă prin
Legea nr. 51/1993 privind acordarea unor drepturi magistraților care au fost înlăturați din justiție pentru considerente politice în
perioada anilor 1945—1952, cu modificările ulterioare, s-au acordat unele drepturi celor care au fost astfel înlăturați din justiție
numai până în anul 1952,
că magistrații în cauză sunt de vârstă înaintată, cu venituri foarte mici, constând în pensii stabilite potrivit vechilor
reglementări și că indemnizațiile ce li s-au stabilit unora prin Legea nr. 51/1993, cu modificările ulterioare, nu au mai fost actualizate
potrivit acestei legi,
iar, ca urmare a adoptării Legii nr. 95/2006 privind reforma în domeniul sănătății, cu modificările și completările ulterioare,
dreptul la asistență medicală gratuită prevăzut de această lege, la art. 213 alin. (1) lit. c), pentru persoane persecutate din motive
politice de către dictatura comunistă nu a mai fost recunoscut în continuare și magistraților cărora acest drept le-a fost acordat
anterior prin dispozițiile art. 1 alin. 2 din Legea nr. 51/1993, cu modificările ulterioare,

12

MONITORUL OFICIAL AL ROMÂNIEI, PARTEA I, Nr. 792/26.XI.2008

cum cele relatate relevă o situație social-politică de urgență și extraordinară a cărei reglementare corespunzătoare nu poate
fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 51/1993 privind acordarea unor drepturi
magistraților care au fost înlăturați din justiție pentru
considerente politice în perioada anilor 1945—1952, publicată în
Monitorul Oficial al României, Partea I, nr. 157 din 12 iulie 1993,
cu modificările ulterioare, se modifică după cum urmează:
1. Titlul legii va avea următorul cuprins:
ăLEGE
privind acordarea unor drepturi magistraților
care au fost înlăturați din justiție pentru considerente
politice în perioada anilor 1945—1989”
2. La articolul 1, alineatul 1 va avea următorul cuprins:
ăArt. 1. — Magistrații care în perioada anilor 1945—1989 au
fost înlăturați din justiție din motive politice au dreptul la o
indemnizație lunară neimpozabilă de 500 lei. Cuantumul
indemnizației se actualizează anual, în funcție de rata inflației,
prin hotărâre a Guvernului.”
3. Articolul 7 va avea următorul cuprins:
ăArt. 7. — Cererile pentru stabilirea drepturilor prevăzute de
prezenta lege se pot depune la comisiile județene sau a
municipiului București în raza cărora domiciliază persoanele
interesate.”
Art. II. — Cererile prevăzute de art. 7 din Legea nr. 51/1993,
cu modificările ulterioare, se pot depune în termen de un an de
la data intrării în vigoare a prezentei ordonanțe de urgență. De
la aceeași dată se acordă indemnizația prevăzută la art.1 alin.1
din Legea nr. 51/1993, cu modificările ulterioare, astfel cum a
fost modificată prin prezenta ordonanță de urgență.
Art. III. — La articolul 213 alineatul (1) din Legea nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 372 din 28 aprilie 2006, cu
modificările și completările ulterioare, litera c) se modifică și va
avea următorul cuprins:

ăc) persoanele ale căror drepturi sunt stabilite prin Decretullege nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu modificările
și completările ulterioare, prin Legea nr. 51/1993 privind
acordarea unor drepturi magistraților care au fost înlăturați din
justiție pentru considerente politice în perioada anilor 1952—
1989, cu modificările ulterioare, prin Ordonanța Guvernului
nr. 105/1999 privind acordarea unor drepturi persoanelor
persecutate de către regimurile instaurate în România cu
începere de la 6 septembrie 1940 până la 6 martie 1945 din
motive etnice, aprobată cu modificări și completări prin Legea
nr. 189/2000, cu modificările și completările ulterioare, prin
Legea nr. 44/1994 privind veteranii de război, precum și unele
drepturi ale invalizilor și văduvelor de război, republicată, cu
modificările și completările ulterioare, prin Legea nr. 309/2002
privind recunoașterea și acordarea unor drepturi persoanelor
care au efectuat stagiul militar în cadrul Direcției Generale a
Serviciului Muncii în perioada 1950—1961, cu modificările și
completările ulterioare, precum și persoanele prevăzute la art. 3
alin. (1) lit. b) din Legea recunoștinței față de eroii-martiri și
luptătorii care au contribuit la victoria Revoluției române din
decembrie 1989, precum și față de persoanele care și-au jertfit
viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004, cu
modificările și completările ulterioare, dacă nu realizează alte
venituri decât cele provenite din drepturile bănești acordate de
aceste legi, precum și cele provenite din pensii;”.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Cătălin Marian Predoiu
Ministrul muncii, familiei și egalității de șanse,
Mariana Câmpeanu
Ministrul sănătății publice,
Gheorghe Eugen Nicolăescu
p. Ministrul economiei și finanțelor,
Eugen Teodorovici,
secretar de stat
București, 19 noiembrie 2008.
Nr. 170.

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 85/2006 privind procedura insolvenței
Având în vedere necesitatea remedierii aspectelor deficitare ale cadrului normativ în domeniul insolvenței, semnalate de
jurisprudența Curții Constituționale și a instanțelor judecătorești, precum și de practica administratorilor judiciari și a lichidatorilor,
luând în considerare că aplicarea legislației în materia insolvenței și a actelor normative ce instituie sancțiunea dizolvării
și, pe cale de consecință, a lichidării societății pentru neîndeplinirea unor obligații legale a generat dezechilibre în derularea activității
practicienilor în insolvență,
ținând seama de faptul că însănătoșirea mediului de afaceri prin radierea societăților fără organe statutare, a celor care
și-au încetat activitatea ori nu au sediul social cunoscut, a societăților ai căror asociați au dispărut ori nu au domiciliul cunoscut

MONITORUL OFICIAL AL ROMÂNIEI, PARTEA I, Nr. 792/26.XI.2008

13

sau reședința cunoscută reprezintă un obiectiv și o obligație pentru autorități, îndeplinirea sa implicând folosirea resurselor oferite
de fondul de lichidare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 85/2006 privind procedura insolvenței,
publicată în Monitorul Oficial al României, Partea I, nr. 359 din
21 aprilie 2006, cu modificările ulterioare, se modifică și se
completează după cum urmează:
1. La articolul 4 alineatul (6), după litera b) se introduce
o nouă literă, literă c), cu următorul cuprins:
ăc) preluarea a 1,5% din sumele recuperate în cadrul
procedurilor de insolvență, inclusiv din fondurile obținute din
vânzarea bunurilor din averea debitorului, sumă care va fi
inclusă în categoria cheltuielilor aferente procedurii în sensul
alin. (1).”
2. La articolul 4, alineatul (7) se modifică și va avea
următorul cuprins:
ă(7) Sumele prevăzute la alin. (6) lit. a) vor fi virate de oficiile
registrului comerțului, prin Oficiul Național al Registrului
Comerțului, în contul Uniunii Naționale a Practicienilor în
Insolvență din România, denumită în continuare U.N.P.I.R.,
sumele prevăzute la alin. (6) lit. b) vor fi achitate la orice unitate
bancară în contul menționat, iar sumele prevăzute la alin. (6)
lit. c) vor fi virate în contul U.N.P.I.R. de către administratorul
judiciar sau, după caz, de lichidator.”
3. La articolul 7, după alineatul (3) se introduce un nou
alineat, alineatul (31), cu următorul cuprins:
ă(31) Prin excepție de la prevederile alin. (1), prima
comunicare a actelor de procedură către persoanele împotriva
cărora se introduce o acțiune, în temeiul dispozițiilor prezentei
legi, ulterior deschiderii procedurii insolvenței se va realiza
conform Codului de procedură civilă.”
4. La articolul 8, alineatul (3) se modifică și va avea
următorul cuprins:
ă(3) Recursul va fi judecat de completuri specializate, în
termen de 30 de zile de la înregistrarea dosarului la curtea de
apel. Citarea părților în recurs se face potrivit dispozițiilor
Codului de procedură civilă. În vederea soluționării recursului, se
trimit la curtea de apel, în copie certificată de grefierul-șef al
tribunalului, numai actele care interesează soluționarea căii de
atac, selectate de judecătorul-sindic. În cazul în care instanța
de recurs consideră necesare și alte acte din dosarul de fond, va
pune în vedere părților interesate să le depună în copie
certificată.”
5. Articolul 10 se modifică și va avea următorul cuprins:
ăArt. 10. — La propunerea administratorului judiciar sau
lichidatorului, judecătorul sindic va putea desemna, prin
încheiere, persoane de specialitate, stabilindu-le și remunerația.
Plata remunerației se va face din averea debitorului sau, în lipsa
disponibilităților bănești în contul acestuia, din fondul prevăzut la
art. 4 alin. (4).”
6. La articolul 11 alineatul (1), literele c) și d) se modifică
și vor avea următorul cuprins:
ăc) desemnarea motivată, prin sentința de deschidere a
procedurii, dintre practicienii în insolvență care au depus ofertă
de servicii în acest sens la dosarul cauzei, a administratorului
judiciar provizoriu sau, după caz, a lichidatorului care va
administra procedura până la confirmarea ori, după caz,
înlocuirea sa de către adunarea creditorilor sau creditorul care
deține cel puțin 50% din valoarea creanțelor, fixarea
remunerației în conformitate cu criteriile stabilite de legea de
organizare a activității practicienilor în insolvență, precum și a
atribuțiilor acestuia pentru această perioadă. În vederea
desemnării administratorului judiciar provizoriu sau a
lichidatorului provizoriu, judecătorul va avea în vedere cererea
depusă în acest sens de creditorul care a solicitat deschiderea
procedurii sau de debitor, dacă cererea introductivă îi aparține.
În situația în care cel care a introdus cererea de deschidere a
procedurii nu solicită numirea unui administrator judiciar sau

lichidator, numirea se va face de către judecătorul sindic din
rândul practicienilor care au depus oferte în dosarul cauzei;
d) confirmarea, prin încheiere, a administratorului judiciar sau
a lichidatorului desemnat de adunarea creditorilor sau de
creditorul care deține cel puțin 50% din valoarea creanțelor,
confirmarea onorariului negociat. Dacă nu există contestații
împotriva hotărârii adunării creditorilor sau a deciziei creditorului
care deține cel puțin 50% din valoarea creanțelor, confirmarea
se va face în camera de consiliu, fără citarea părților, după
depunerea procesului-verbal al adunării creditorilor;”.
7. La articolul 14, alineatele (4) și (5) se modifică și vor
avea următorul cuprins:
ă(4) Dacă legea nu interzice în mod expres, creditorii vor
putea vota și prin corespondență. Scrisoarea prin care își
exprimă votul, semnată de creditor, semnătura fiind legalizată
de notarul public ori certificată și atestată de către un avocat,
sau înscris în format electronic, căruia i s-a incorporat, atașat
ori asociat semnătura electronică extinsă, bazată pe un certificat
valabil, poate fi comunicată prin orice mijloace, până în ziua
fixată pentru exprimarea votului, administratorului judiciar sau
lichidatorului.
(5) La ședințele adunărilor creditorilor, salariații debitorului
vor putea fi reprezentați de un delegat din rândul acestora, care
va vota pentru întreaga valoare a creanțelor reprezentând
salariile și alte drepturi bănești.”
8. La articolul 14, după alineatul (7) se introduce un nou
alineat, alineatul (8), cu următorul cuprins:
ă(8) Cererea prevăzută la alin. (7) va fi depusă la dosarul
cauzei în termen de 5 zile de la data adunării creditorilor și va fi
soluționată în camera de consiliu, cu citarea celui care a introdus
cererea, a administratorului judiciar sau, după caz, a
lichidatorului și a creditorilor. În cazul în care a fost constituit
comitetul creditorilor, va fi citat și președintele acestuia.”
9. La articolul 15, alineatul (1) se modifică și va avea
următorul cuprins:
ăArt. 15. — (1) Cu excepția cazurilor în care legea cere o
majoritate specială, ședințele adunării creditorilor vor avea loc în
prezența titularilor de creanțe însumând cel puțin 30% din
valoarea totală a creanțelor asupra averii debitorului, iar deciziile
adunării creditorilor se adoptă cu votul favorabil al titularilor
majorității, prin valoare, a creanțelor prezente.”
10. La articolul 16, alineatul (1) se modifică și va avea
următorul cuprins:
ăArt. 16. — (1) Judecătorul-sindic poate desemna, în raport
cu numărul creditorilor, un comitet format din 3—5 creditori
dintre cei cu creanțe garantate, bugetare și chirografare cele
mai mari, prin valoare. Dacă din cauza numărului mic de
creditori judecătorul-sindic nu consideră necesară constituirea
unui comitet al creditorilor, atribuțiile comitetului prevăzute la
art. 17 alin. (1) lit. b) și f) vor fi exercitate de adunarea
creditorilor.”
11. La articolul 17, alineatul (6) se modifică și va avea
următorul cuprins:
ă(6) Împotriva acțiunilor, măsurilor și deciziilor luate de
comitetul creditorilor orice creditor poate formula contestație la
adunarea creditorilor, în termen de 5 zile de la luarea acestora.”
12. La articolul 19, după alineatul (2) se introduce un nou
alineat, alineatul (21), cu următorul cuprins:
ă(21) Creditorul care deține cel puțin 50% din valoarea totală
a creanțelor poate să decidă, fără consultarea adunării
creditorilor, desemnarea unui administrator judiciar sau lichidator
în locul administratorului judiciar sau lichidatorului provizoriu ori
să confirme administratorul judiciar provizoriu sau, după caz,
lichidatorul provizoriu și să îi stabilească remunerația.”

14

MONITORUL OFICIAL AL ROMÂNIEI, PARTEA I, Nr. 792/26.XI.2008

13. La articolul 19, alineatele (3) și (4) se modifică și vor
avea următorul cuprins:
ă(3) Creditorii pot contesta la judecătorul-sindic, pentru
motive de nelegalitate, decizia prevăzută la alin. (2) și (21), în
termen de 3 zile de la data publicării acesteia în Buletinul
procedurilor de insolvență. Judecătorul va soluționa, de urgență
și deodată, toate contestațiile printr-o încheiere prin care va
numi administratorul judiciar/lichidatorul desemnat sau, după
caz, va solicita adunării creditorilor/creditorului desemnarea unui
alt administrator judiciar/lichidator.
(4) Dacă în termenul stabilit la alin. (3) decizia adunării
creditorilor sau a creditorului ce deține cel puțin 50% din
valoarea creanțelor nu este contestată, judecătorul-sindic, prin
încheiere, va numi administratorul judiciar propus de creditori
sau de creditorul ce deține cel puțin 50% din valoarea creanțelor,
dispunând totodată încetarea atribuțiilor administratorului
judiciar provizoriu pe care l-a desemnat prin sentința de
deschidere a procedurii.”
14. La articolul 21, după alineatul (1) se introduce un nou
alineat, alineatul (11), cu următorul cuprins:
ă(11) În raportul prevăzut la alin. (1) se va menționa și
remunerația administratorului judiciar sau a lichidatorului, cu
menționarea modalității de calcul a acesteia.”
15. La articolul 64, alineatul (2) se abrogă.
16. La articolul 116, alineatele (3) si (4) se modifică și vor
avea următorul cuprins:
ă(3) În vederea evaluării bunurilor din averea debitorului,
lichidatorul poate fie să angajeze în numele debitorului un
evaluator, fie, cu acordul comitetului creditorilor, să utilizeze un
evaluator propriu. Evaluatorii trebuie sa fie membri ai Asociației
Naționale a Evaluatorilor din România, iar evaluarea trebuie
efectuată în conformitate cu standardele internaționale de
evaluare.
(4) Bunurile din averea debitorului vor fi evaluate atât în bloc,
cât și individual. Evaluarea în bloc are în vedere fie evaluarea
totalității bunurilor din averea debitorului, fie evaluarea
subansamblurilor funcționale. Prin subansamblu funcțional se
înțelege acele bunuri ale debitorului care, împreună, asigură
realizarea unui produs finit, de sine stătător, sau permit
desfășurarea unei afaceri independente. Un subansamblu este
considerat funcțional numai dacă are asigurat accesul la drumul
public și la folosirea utilităților.”
17. Articolul 117 se modifică și va avea următorul
cuprins:
ăArt. 117. — (1) Lichidatorul va prezenta comitetului
creditorilor un raport care va cuprinde evaluarea bunurilor și
metoda de valorificare a acestora și în care se va preciza dacă
vânzarea se va face în bloc sau individual ori o combinație a
acestora, prin licitație publică sau negociere directă sau prin
ambele metode.
(2) În cazul în care se propune vânzarea în bloc prin
negociere directă, lichidatorul va putea propune, în baza
ofertelor primite, începerea negocierii cu unul sau mai mulți
cumpărători identificați, cu precizarea condițiilor de plată și a
prețului minim de pornire a negocierii, care nu poate fi inferior
prețului de evaluare.
(3) Lichidatorul va convoca adunarea generală a creditorilor
în termen de maximum 20 de zile de la data ședinței comitetului
creditorilor, înștiințându-i pe creditori despre posibilitatea
studierii raportului și a procesului-verbal al ședinței comitetului
creditorilor privind raportul.”

18. La articolul 122, după alineatul (1) se introduc două
noi alineate, alineatele (11) și (12), cu următorul cuprins:
ă(11) Raportul asupra fondurilor obținute din lichidare și din
încasarea de creanțe va cuprinde, cel puțin, următoarele:
a) soldul aflat în contul de lichidare după ultima distribuire;
b) încasările efectuate de către lichidator din valorificarea
fiecărui bun și din recupererea creanțelor;
c) cuantumul dobânzilor sau al altor venituri de care
beneficiază averea debitorului ca urmare a păstrării în conturi
bancare a sumelor nedistribuite sau prin administrarea bunurilor
existente în averea debitoarei;
d) totalul sumelor aflate în contul de lichidare.
(12) Planul de distribuire între creditori cuprinde în mod
obligatoriu următoarele date referitoare la fiecare creditor pentru
care se face distribuirea:
a) ajustările aduse tabelului definitiv de creanțe;
b) sumele distribuite deja;
c) sumele rămase după ajustarea tabelului definitiv și
distribuirile efectuate deja;
d) sumele ce fac obiectul distribuirii;
e) sume rămase de plată după efectuarea distribuirii.”
19. Articolul 131 se modifică și va avea următorul
cuprins:
ăArt. 131. — În orice stadiu al procedurii prevăzute de
prezenta lege, dacă se constată că nu există bunuri în averea
debitorului ori că acestea sunt insuficiente pentru a acoperi
cheltuielile administrative și niciun creditor nu se oferă să
avanseze sumele corespunzătoare, judecătorul-sindic va da o
sentință de închidere a procedurii, prin care se dispune și
radierea debitorului din registrul în care este înmatriculat.”
20. La articolul 138, partea dispozitivă a alineatului (1) se
modifică și va avea următorul cuprins:
ăArt. 138. — (1) În cazul în care în raportul întocmit în
conformitate cu dispozițiile art. 59 alin. (1) sunt identificate
persoane cărora le-ar fi imputabilă apariția stării de insolvență a
debitorului, la cererea administratorului judiciar sau a
lichidatorului, judecătorul sindic poate dispune ca o parte a
pasivului debitorului, persoană juridică, ajuns în stare de
insolvență, să fie suportată de membrii organelor de conducere
și/sau supraveghere din cadrul societății, precum și de orice altă
persoană care a cauzat starea de insolvență a debitorului, prin
una dintre următoarele fapte:”.
21. Articolul 149 se modifică și va avea următorul
cuprins:
ăArt. 149. — Dispozițiile prezentei legi se completează, în
măsura compatibilității lor, cu cele ale Codului de procedură
civilă, Codului civil, Codului comercial și ale Regulamentului
(CE) 1.346/2000 referitor la procedurile de insolvență, publicat
în Jurnalul Oficial al Comunităților Europene nr. L 160 din 30
iunie 2000.”
22. Articolul 155 se abrogă.
Art. II. — Legea nr. 85/2006 privind procedura insolvenței,
publicată în Monitorul Oficial al României, Partea I, nr. 359 din
21 aprilie 2006, cu modificările ulterioare, precum și cu
modificările și completările aduse prin prezenta ordonanță de
urgență, se va republica după aprobarea acesteia prin lege,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU

București, 19 noiembrie 2008.
Nr. 173.

Contrasemnează:
Ministrul justiției,
Cătălin Marian Predoiu
p. Ministrul afacerilor externe,
Anton Niculescu,
secretar de stat
Departamentul pentru Afaceri Europene,
Aurel Ciobanu-Dordea,
secretar de stat

MONITORUL OFICIAL AL ROMÂNIEI, PARTEA I, Nr. 792/26.XI.2008

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
ORDIN
privind aprobarea renunțării la cetățenia română unor persoane
Având în vedere rapoartele depuse în temeiul art. 30 alin. 4 din Legea cetățeniei române nr. 21/1991, republicată, cu
modificările și completările ulterioare, de Comisia pentru cetățenie, constituită potrivit art. 13 alin. 1 din aceeași lege,
constatând îndeplinite condițiile prevăzute de art. 26 din Legea nr. 21/1991, republicată, cu modificările și completările
ulterioare,
în temeiul art. 30 alin. 4 din Legea nr. 21/1991, republicată, cu modificările și completările ulterioare, și al art. 6 alin. (4)
din Hotărârea Guvernului nr. 83/2005 privind organizarea și funcționarea Ministerului Justiției, cu modificările și completările
ulterioare,
ministrul justiției emite următorul ordin:
Art. 1. — Se aprobă cererile de renunțare la cetățenia
română ale persoanelor prevăzute în anexa 1, care au dobândit
o altă cetățenie.
Art. 2. — Se aprobă cererile de renunțare la cetățenia
română ale persoanelor prevăzute în anexa 2, care au obținut

promisiunea acordării unei alte cetățenii.
Art. 3. — Anexele nr. 1 și 2 fac parte integrantă din prezentul
ordin.
Art. 4. — Prezentul ordin se publică în Monitorul Oficial al
României, Partea I.

p.Ministrul justiției,
Sorin Stănescu,
secretar de stat
București, 20 noiembrie 2008.
Nr. 2.989/C.
ANEXA Nr. 1

1. Bochheimer Iulian-Liviu, fiul lui Puiu Mihai și Iuliana,
născut la data de 20 iunie 1974 în localitatea Turda, județul Cluj,
România, cu domiciliul actual în Austria, Graz Puntingam,
Puchstr. 188, cu ultimul domiciliu din România în localitatea
Timișoara, bd. Dâmbovița nr. 54, bl. C.11, sc. B. ap. 6, județul
Timiș. (25R/2008)
2. Drechsel Magdalena-Diana, fiica lui Gruițoiu DinuConstantin și Marcela, născută la data de 16 iulie 1973 în
localitatea Râmnicu-Vâlcea, județul Vâlcea, România, cu
domiciliul actual în Germania, 71032 Boblingen, Jahnstr. 37, cu
ultimul domiciliu din România în localitatea Deva, Aleea Viitorului
bl. E.5, sc. 4, ap. 77, județul Hunedoara. (801R/2006)
3. Florea Orlando-Gabriel, fiul lui Florea Ioan și Marioara,
născut la data de 1 aprilie 1983 în localitatea Oradea, județul
Bihor, România, cu domiciliul actual în S.U.A., 14751 n. 114 th
Place, Scottsdale, Arizona 85255, cu ultimul domiciliu din
România în localitatea Oradea, str. Dimitrie Cantemir nr. 13,
bl. 13, ap. 13, județul Bihor. (182R/2008)
4. Grati Tatiana, fiica lui Ion și Elizaveta, născută la data de
1 martie 1977 în localitatea Chișinău, Republica Moldova, cu
domiciliul actual în Republica Moldova, localitatea Chișinău,
str. A. Șciusev nr. 3, ap. 1. (1.398R/2006)

5. Iwasa Lorena, fiica lui Sandu Petru și Veronica-Tița,
născută la data de 17 iunie 1975 în localitatea Brașov, județul
Brașov, România, cu domiciliul actual în Japonia, 3-2-57
Shinomiya Hiratsuka-City Kanagawa F.R.C., cu ultimul domiciliu
din România în localitatea Brașov, calea București nr. 96,
bl. 206, sc. A, et. 3, ap. 14, județul Brașov. (181R/2008)
6. Moldovan Elena-Roxana, fiica lui Argint Constantin și Ana,
născută la data de 16 iulie 1979 în localitatea Târgu Jiu, județul
Gorj, România, cu domiciliul actual în Austria, 7304
Grosswarasdorf, Kleinwarasdorf, Kleinwarasdorfer Hauptstr. 44,
cu ultimul domiciliu din România în localitatea Constanța, județul
Constanța (952R/2006). Copii minori: Moldovan Denise-Maria,
născută la data de 9.02.1998, Moldovan Eduard-Benjamin,
născut la data de 18.03.2000 și Moldovan Giuliano-Emanuel,
născut la data de 3.11.2004.
7. Szecsi Attila-Lajos, fiul lui Szecsi Ludovic și Csillag
Elisabeta, născut la data de 30 noiembrie 1974 în localitatea
Oradea, județul Bihor, România, cu domiciliul actual în Ungaria,
Dunaszeg 9174, str. F.Liszt nr. 1, cu ultimul domiciliu din
România în localitatea Oradea, Str. Bumbacului nr. 30 A, ap. 37,
județul Bihor. (1.012R/2006)
ANEXA Nr. 2

1. Ciocan Lidia, fiica lui Ludușan Aurel și Anica, născută la
data de 29 august 1978 în localitatea Câmpia Turzii, județul Cluj,
România, cu domiciliul actual în Austria, 8283 Bad Blumau
nr. 108/2/1, cu ultimul domiciliu din România în satul Tritenii de
Jos nr. 2, comuna Tritenii de Jos, județul Cluj (122R/2007). Copii
minori: Ciocan Fabiana, născută la data de 9.12.2000, Ciocan

Jessica, născută la data de 30.03.2003 și Ciocan Ruben
Benjamin, născut la data de 4.10.2004.
2. Cornea Maria-Loredana, fiica lui Hărăbor Ioan și Mitican
Ecaterina, născută la data de 29 iulie 1976 în localitatea
Timișoara, județul Timiș, România, cu domiciliul actual în
Austria, 8644 Murzhofen, Bahnhofstr. 11, cu ultimul domiciliu din

16

MONITORUL OFICIAL AL ROMÂNIEI, PARTEA I, Nr. 792/26.XI.2008

România în localitatea Timișoara, str. Transilvania nr. 6, sc. A,
et. 2, ap. 5, județul Timiș (110R/2008). Copii minori: Cornea
Alex, născut la data de 20.06.2002 și Cornea Lara-Denissa,
născută la data de 30.03.2005.
3. Franz Doina, fiica lui Foca Florea și Maria, născută la data
de 28 februarie 1961 în localitatea Mihăileni, județul Botoșani,
România, cu domiciliul actual în Austria, 8020 Graz,
Bahnhofgurtel 15, cu ultimul domiciliu din România în localitatea
Caransebeș, str. Gral Mihail Trapșa nr. 44, județul Caraș-Severin
(1R/2007). Copii minori: Franz Ruben-Onisim, născut la data
de 27.06.1995 și Franz Abel-Ilie, născut la data de 7.09.1998.
4. Franz Ioan, fiul lui Franț Ilie și Livia, născut la data
de 15.07.1951 în localitatea Criciova, județul Timiș, România,
cu domiciliul actual în Austria, 8020 Graz, Bahnhofgurtel 15, cu
ultimul domiciliu din România în localitatea Caransebeș, str. Gral
Mihail Trapșa nr. 44, județul Caraș-Severin. (2R/2007)
5. Gotz Alina-Oana, fiica lui Cismaș Doru și Emilia, născută
la data de 19 august 1973 în localitatea Arad, județul Arad,
România, cu domiciliul actual în Austria, 2362 Biedermannsdorf,
Ortsstr. 59/B/2, cu ultimul domiciliu din România în localitatea
Arad, Str. Libertății nr. 15, bl. X.20, sc. B, ap. 8, județul Arad

(101R/2008). Copii minori: Cismaș Markus, născut la data
de 2.09.1994.
6. Grecu Radu-Constantin, fiul lui Grecu Nicolae și Viorica,
născut la data de 21 mai 1976 în localitatea Brașov, județul
Brașov, România, cu domiciliul actual în Republica Cehă,
155 00 Praga 5, V Hurkach 2144/3, cu ultimul domiciliu din
România în localitatea Brașov, str. Piatra Mare nr. 62, județul
Brașov. (100R/2008)
7. Lovrenski Ladislau, fiul lui Lovrenski Rada și Barbara,
născut la data de 21 iulie 1932 în localitatea Timișoara, județul
Timiș, România, cu domiciliul actual în Germania, 71067
Sindelfingen, Gutenbrunnstr. 110, cu ultimul domiciliu din
România în localitatea Timișoara, str. Liviu Rebreanu nr. 148,
sc. C, ap. 8, județul Timiș. (106R/2007)
8. Mateian Andreea-Mihaela, fiica lui Mateian Minerva,
născută la data de 18 octombrie 1986 în localitatea Bistrița,
județul Bistrița-Năsăud, România, cu domiciliul actual în
Germania, 35625 Huttenberg, Schillerstr. 10, cu ultimul domiciliu
din România în localitatea Silivașu de Câmpie nr. 2, județul
Bistrița-Năsăud. (15R/2007)

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul de vânzări și informare, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 792/26.XI.2008 conține 16 pagini.

Prețul: 1,25 lei

&JUYDGY|322424]
ISSN 1453—4495

