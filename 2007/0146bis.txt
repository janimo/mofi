PARTEA

Anul 175 (XIX) — Nr. 146 bis

I

Miercuri, 28 februarie 2007

LEGI, DECRETE, HOTĂRÂRI ȘI ALTE ACTE
SUMAR
Pagina
Anexele nr. 1 și 2 la Ordinul secretarului de stat al
Autorității Naționale pentru Protecția Drepturilor
Copilului nr. 14/2007 pentru aprobarea
Standardelor minime obligatorii privind Serviciul
pentru dezvoltarea deprinderilor de viață
independentă și a ghidului metodologic de
implementare a acestor standarde ..........................

2–75

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PROTECȚIA DREPTURILOR COPILULUI

ORDIN
pentru aprobarea Standardelor minime obligatorii privind Serviciul pentru dezvoltarea deprinderilor
de viață independentă și a ghidului metodologic de implementare a acestor standarde*)
În temeiul prevederilor Ordonanței de urgență a Guvernului nr. 12/2001 privind înființarea Autorității Naționale
pentru Protecția Copilului, aprobată și modificată prin Legea nr. 252/2001, cu modificările ulterioare, și ale art. 5 alin. (5)
din Hotărârea Guvernului nr. 1.432/2004 privind atribuțiile, organizarea și funcționarea Autorității Naționale pentru Protecția
Drepturilor Copilului, cu modificările ulterioare,
secretarul de stat al Autorității Naționale pentru Protecția Drepturilor Copilului emite prezentul ordin.
Art. 1. — Se aprobă Standardele minime obligatorii Naționale pentru Protecția Copilului și Adopție nr. 48/2004
privind Serviciul pentru dezvoltarea deprinderilor de viață
pentru aprobarea Standardelor minime obligatorii privind
independentă, precum și ghidul metodologic de
implementare a acestor standarde, prevăzute în anexele serviciul pentru dezvoltarea deprinderilor de viață
nr. 1 și 2, care fac parte integrantă din prezentul ordin.
independentă, publicat în Monitorul Oficial al României,
Art. 2. — La data intrării în vigoare a prezentului ordin
se abrogă Ordinul secretarului de stat al Autorității Partea I, nr. 352 din 22 aprilie 2004.
Secretarul de stat al Autorității Naționale pentru Protecția Drepturilor Copilului,
Bogdan Adrian Panait
București, 15 ianuarie 2007.
Nr. 14.
*) Ordinul nr. 14/2007 a fost publicat în Monitorul Oficial al României, Partea I, nr. 146 din 28 februarie 2007 și este reprodus și în acest
număr bis.

2

MONITORUL OFICIAL AL ROMÂNIEI, PARTEA I, Nr. 146 bis/28.II.2007
ANEXA Nr. 1

STANDARDE MINIME OBLIGATORII
privind Serviciul pentru dezvoltarea deprinderilor de viață independentă
Serviciul pentru dezvoltarea deprinderilor de viață independentă, denumit în continuare SDVI,
are drept misiune crearea, dezvoltarea și aplicarea unui ansamblu de măsuri și proceduri menite
să ducă la formarea, dezvoltarea și îmbunătățirea deprinderilor de viață independentă pentru copiii
și tinerii aflați în evidența sistemului de protecție a copilului.
Funcțiile esențiale ale SDVI sunt următoarele:
1. evaluarea deprinderilor, aptitudinilor și resurselor înnăscute și/sau dobândite ale
copilului/tânărului;
2. elaborarea și monitorizarea implementării programului de intervenție specifică, denumit în
continuare PIS, pentru dezvoltarea deprinderilor de viață independentă;
3. consultanță în domeniul dezvoltării deprinderilor de viață independentă pentru persoanele
fizice și juridice interesate, cu precădere la cererea furnizorilor de servicii pentru activitățile de
dezvoltare a deprinderilor de viață care se derulează în cadrul altor servicii pentru protecția
copilului.
Pregătirea pentru viața independentă este o formă de educație nonformală, participativă, de
stimulare și dezvoltare personală. Aceasta nu se substituie pregătirii școlare a copilului/tânărului, ci
este complementară acesteia și, în situația copiilor aflați în evidența sistemului de protecție pentru
prevenirea abandonului și instituționalizării, este complementară demersurilor și eforturilor propriilor
familii, așa cum decurg din obligațiile și responsabilitățile părintești.
Prezentele standarde minime obligatorii se aplică și în cazul activităților pentru dezvoltarea
deprinderilor de viață independente (cuprinse în PIS) care se desfășoară în alte servicii pentru
protecția copilului, dacă standardele minime obligatorii ale acestora conțin prevederi în acest sens,
de exemplu: serviciile de tip rezidențial, centrele de zi, asistentul maternal profesionist.
Serviciul pentru dezvoltarea deprinderilor de viață independentă este complementar celorlalte
servicii pentru protecția copilului, iar prezentele standarde minime obligatorii sunt complementare,
în mod particular, cu standardele minime obligatorii privind managementul de caz în domeniul
protecției copilului.
Standardele sunt grupate pe următoarele domenii principale:
Rolul și responsabilitățile serviciului
1. Rol și responsabilități
Evaluarea copilului/tânărului în vederea elaborării programului de intervenție specifică
pentru dezvoltarea deprinderilor de viață independentă
2. Evaluarea
Programul de intervenție specifică pentru dezvoltarea deprinderilor de viață independentă
3. Programul de intervenție specifică pentru dezvoltarea deprinderilor de viață independentă
Activitățile serviciului
4. Activități
5. Integrarea profesională
Resurse umane
6. Recrutarea și angajarea personalului
7. Formarea inițială și continuă a personalului
8. Supervizarea
Administrare și management
9. Locația, resurse financiare și baza materială
10. Administrare și management
11. Planul anual de acțiune
ROLUL ȘI RESPONSABILITĂȚILE SERVICIULUI
Standardul 1

Rol și responsabilități
Serviciul pentru dezvoltarea deprinderilor de viață independentă este
responsabil de asigurarea tuturor condițiilor de dezvoltare armonioasă a
personalității copiilor sau tinerilor aflați în evidența sa, în sfera deprinderilor
de viață independentă.

Rezultat

Serviciul pentru dezvoltarea deprinderilor de viață independentă asigură
premisele și condițiile pentru implementarea programelor de intervenție
specifică pentru dezvoltarea deprinderilor de viață independentă potrivite
cu vârsta, personalitatea și aspirațiile fiecărui copil/tânăr.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Condiții minime de realizare a standardului 1
1.1. Strategia județeană/locală (corespunzătoare sectoarelor municipiului București) pentru
protecția copilului cuprinde un capitol distinct referitor la dezvoltarea deprinderilor de
viață independentă, denumite în continuare DVI, inclusiv de orientare școlară și
profesională și integrare socioprofesională pentru copiii și tinerii aflați în evidența
sistemului de protecție a drepturilor copilului. În baza acestei strategii, fiecare SDVI își
elaborează propria strategie și propriul plan anual de acțiune.
1.2. Pentru fiecare copil și fiecare tânăr aflat în evidența sistemului de protecție a
drepturilor copilului se asigură elaborarea și implementarea unui PIS pentru dezvoltarea
DVI, care este parte integrantă fie a planului individualizat de protecție atunci când se
decide o măsură de protecție, fie a planului de servicii atunci când se urmărește
prevenirea abandonului și instituționalizării sau menținerea lui în familie după încetarea
măsurii de protecție.
1.3. SDVI înregistrează și preia toate cazurile referite de managerii de caz. Managerul de
caz întocmește planul individualizat de protecție/planul de servicii și stabilește, de
comun acord cu coordonatorul SDVI, referirea cazului respectiv și numirea unui
responsabil de caz din cadrul SDVI pentru elaborarea și implementarea PIS pentru
dezvoltarea DVI.
1.4. Calitatea activităților de dezvoltare a DVI se asigură prin intervenția unor echipe
interdisciplinare, respectarea demnității și integrității persoanei, exprimarea opiniei,
consultarea și solicitarea acordului copilului/tânărului, participarea activă a
familiei/reprezentantului legal și a altor persoane importante pentru copil/tânăr sau
pentru implementarea PIS.
1.5. În toate activitățile de dezvoltare a DVI se asigură confidențialitatea și respectarea
normelor deontologice.
1.6. În alcătuirea echipei interdisciplinare, responsabilul de caz se asigură că sunt implicate
persoanele și instituțiile relevante pentru elaborarea și implementarea PIS a
copilului/tânărului în cauză.
1.7. Responsabilul de caz împreună cu echipa interdisciplinară asigură evaluarea
copilului/tânărului în sfera DVI, în contextul său sociofamilial, elaborează și
implementează PIS.
1.8. Profesioniștii implicați în implementarea PIS prezintă, la cerere, în fața organelor de
decizie achizițiile copilului/tânărului în sfera autonomizării și a calității DVI.
1.9. În cadrul activității de consultanță, SDVI poate realiza cel puțin următoarele:
a) consilierea, supervizarea și formarea personalului de specialitate din alte servicii;
b) sprijin în elaborarea și implementarea PIS; c) sesizarea unor nereguli, inadvertențe,
inclusiv referitoare la neadecvarea metodelor folosite (a gradului de risc pe care
acestea îl prezintă); și d) formularea de recomandări pentru depășirea unor dificultăți
sau pentru îmbunătățirea metodologiilor, a activității în sfera DVI în general.
1.10. SDVI asigură accesul la servicii specializate și activități în sfera DVI adaptate copiilor
și tinerilor cu dizabilități.
1.11. SDVI asigură accesul copilului/tânărului și familiei/reprezentantului legal la datele din
dosarul DVI. Studierea dosarului DVI se realizează numai cu asistență de specialitate,
iar oferirea datelor nu trebuie să producă vătămare sau daune copilului sau altor
persoane.
Indicatorii pentru standardul 1
(I)1.1.1. Prezența în cadrul strategiei județene/locale pentru protecția copilului a capitolului
referitor la dezvoltarea DVI.
(I)1.1.2. Conținutul strategiei județene în domeniul protecției copilului comparativ cu cel al
strategiei și planului de acțiune ale SDVI.
(I)1.2. Dosarele copiilor (aflate în responsabilitatea managerilor de caz) și dosarele DVI
(aflate în cadrul SDVI, întocmite și actualizate de responsabilul de caz).
(I)1.3. — Numărul lunar și numărul anual de cazuri înregistrate de SDVI.
— Numărul lunar și numărul anual de cazuri care au măsură de protecție, respectiv
care sunt de prevenire/sprijin pentru menținerea reintegrării în familie.
— Situația referirilor, pe criterii de eșantionare: cine trimite, ce solicită, câți copii, ce
vârste etc.
(I)1.4.1., 1.6.1. Convențiile de colaborare între furnizorii de servicii pentru protecția drepturilor
copilului, precum și cu alte servicii și instituții relevante pentru dezvoltarea DVI (de exemplu,
parteneri din sistemul educațional, servicii de consiliere vocațională, servicii medicale, de
voluntariat, organisme profesionale, cluburi, ateliere protejate, unități comerciale, de prestări
servicii). Convențiile sunt încheiate pe o perioadă determinată/nedeterminată de timp și definesc
clar responsabilitățile părților.

3

4

MONITORUL OFICIAL AL ROMÂNIEI, PARTEA I, Nr. 146 bis/28.II.2007
(I)1.4.2. Numărul de reuniuni comune anuale, de bilanț și monitorizare a activității între
parteneri; rapoarte de evaluare a parteneriatului.
(I)1.4.3. Numărul de sesizări cu privire la nerespectarea dreptului la opinie al
copilului/tânărului, respectiv a altor drepturi ale copilului/omului înregistrate de SDVI/furnizorul de
servicii/an și măsurile luate.
(I)1.4.4. Prezența semnăturilor membrilor echipei interdisciplinare, copilului/tânărului,
familiei/reprezentantului legal pe documentele corespunzătoare din dosarul DVI.
(I)1.5.1. Regulamentul de ordine interioară/normele interne de funcționare conțin prevederi
referitoare la păstrarea confidențialității și respectarea normelor deontologice.
(I)1.5.2. Contractele de muncă cuprind o clauză de confidențialitate și membrii echipei
interdisciplinare, precum și consultanții semnează contracte de confidențialitate.
(I)1.5.3. Numărul de reclamații înregistrate de SDVI/furnizorul de servicii/an privind încălcarea
confidențialității și măsurile luate.
(I)1.6.2. Dosarul DVI cuprinde informații și dovezi ale implicării altor persoane, în afara
echipei de profesioniști și a familiei/reprezentantului legal, în elaborarea și implementarea PIS:
educatorul/educatorul specializat, persoana de referință a copilului/tânărului din serviciile de tip
rezidențial, persoana responsabilă cu îngrijirea copilului, asistentul maternal profesionist, profesori etc.
(I)1.7. PIS, dosarul DVI, fișele de post.
(I)1.8.1. Numărul de solicitări din partea organelor de decizie (inclusiv comisiile pentru
protecția copilului)/an.
(I)1.8.2. Numărul de prezentări în fața organelor de decizie de către membrii echipei
interdisciplinare/an.
(I)1.8.3. Conținutul prezentărilor.
(I)1.9. Documentele referitoare la activitatea de consultanță, de exemplu:
— numărul de cursuri organizate de SDVI sau la care au participat, în calitate de formatori,
profesioniștii din cadrul SDVI;
— propuneri de planuri de formare continuă a personalului de specialitate înaintate
furnizorilor de servicii;
— date despre ședințele de supervizare, de consiliere;
— rapoartele de evaluare a activității pentru dezvoltarea DVI din cadrul altor servicii pentru
protecția copilului.
(I)1.10.1. Numărul de copii și tineri cu dizabilități aflați în evidența SDVI/an.
(I)1.10.2. Metodele și tehnicile de sprijin acordate copiilor și tinerilor cu dizabilități.
(I)1.10.3. Convenții de colaborare cu servicii adaptate nevoilor copiilor și tinerilor cu
dizabilități.
(I)1.11.1. Metodologia de organizare și funcționare a SDVI conține proceduri referitoare la
studierea dosarului DVI, care sunt cunoscute de personalul de specialitate.
(I)1.11.2. Discuții cu copiii/tinerii, familiile/reprezentanții legali. Consemnarea întâlnirilor cu
copiii/tinerii, respectiv cu familiile/reprezentanții legali, pentru studierea dosarelor DVI.
EVALUAREA COPILULUI/TÂNĂRULUI ÎN VEDEREA ELABORĂRII PROGRAMULUI
DE INTERVENȚIE SPECIFICĂ PENTRU DEZVOLTAREA DEPRINDERILOR
DE VIAȚĂ INDEPENDENTĂ
Standardul 2

Evaluarea
Serviciul pentru dezvoltarea deprinderilor de viață independentă asigură,
pentru fiecare copil/tânăr aflat în evidența sa, evaluarea competențelor,
deprinderilor, aptitudinilor, potențialului și a carențelor în dezvoltarea
deprinderilor de viață independentă, în context sociofamilial, utilizând
instrumente adecvate și luând în considerare opinia și aspirațiile personale
ale copilului/tânărului.

Rezultat

Programul de intervenție specifică pentru dezvoltarea deprinderilor de viață
independentă este realist și adecvat în raport cu vârsta, nivelul de
dezvoltare, aspirațiile și drepturile copilului. Copilul/tânărul este implicat în
luarea deciziilor în ceea ce privește elaborarea programului.

Condiții minime de realizare a standardului 2
2.1. Fiecare copil beneficiază de o evaluare globală a personalității, în special a nivelului de
dezvoltare a trăsăturilor de personalitate legate de dezvoltarea DVI, luând în considerare
toate aspectele legate de cultură, limbă, etnie, religie, dizabilitate etc.
2.2. Coordonatorul SDVI asigură desemnarea unui responsabil de caz pentru fiecare
copil/tânăr aflat în evidența SDVI. Coordonatorul repartizează cazurile astfel încât un
responsabil de caz să nu fie implicat în mai mult de 12 cazuri active concomitent.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
2.3. Responsabilul de caz inițiază și coordonează procesul de evaluare în concordanță cu
normele și etica profesională și prevederile standardelor minime obligatorii privind
managementul de caz în domeniul protecției copilului.
2.4. Evaluarea se realizează împreună cu ceilalți membri ai echipei interdisciplinare și cu
colaborarea copilului/tânărului, familiei/reprezentantului legal, precum și a altor persoane
importante pentru copil și pentru elaborarea și implementarea PIS. Echipa
interdisciplinară asigură corelarea tuturor variabilelor de personalitate, aptitudini,
atitudini, date de personalitate, antecedente conflictuale, relaționale, abuz etc.,
stabilește indicatorii specifici fiecărei dimensiuni psihologice, sociale ș.a. și analiza
competentă a datelor.
2.5. Personalul de specialitate implicat în evaluare, indiferent de instituția din care provine,
utilizează un set de instrumente de lucru, constituit în baza prevederilor prezentelor
standarde minime obligatorii și ale ghidului metodologic aferent. Setul de instrumente
este agreat de comun acord de toate instituțiile partenere din rețeaua de intervenție și
avizat de directorul general/executiv al direcției generale de asistență socială și
protecția copilului. Acesta poate fi îmbunătățit și dezvoltat pe baza experienței și
metodologiei existente în literatura de specialitate.
2.6. Instrumentele de evaluare sunt adaptate în raport cu originea etnică, culturală și
lingvistică a copilului/tânărului și sunt compatibile cu vârsta și gradul de dezvoltare a
personalității acestuia.
2.7. Instrumentele de evaluare trebuie alese astfel încât să permită și autoevaluarea
(autoaprecierea din partea copilului/tânărului), precum și evaluarea în dinamică a
nivelului achizițiilor pe parcursul implementării PIS în mod periodic — cel puțin o
dată la 3 luni și de câte ori este nevoie.
2.8. Instrumentele de evaluare sunt aplicate atât de referenții de formare, cât și de alte
persoane importante din viața copilului (asistent maternal profesionist,
educatori/instructori de educație, asistenți sociali etc. aflați în contact cu mediul de
viață al copilului), familiarizați cu caracteristicile și modalitățile de aplicare ale fiecărui
instrument.
2.9. În procesul de evaluare, profesioniștii implicați trebuie să ia în considerare solicitările
copilului/tânărului, diferitele situații sociale, de admitere, angajare ș.a., alocând suficient
timp și resurse corespunzătoare.
2.10. SDVI asigură resursele necesare astfel încât să satisfacă cât mai mult posibil cerințele
specifice (de exemplu, instrumentele de evaluare, spațiul, resursele necesare evaluării
pe teren, în instituții publice sau private specializate, în contexte de muncă diverse
etc., transportul, resursele umane).
2.11. Raportul de evaluare este redactat de către responsabilul de caz în baza tuturor
datelor furnizate de echipa interdisciplinară și stă la baza elaborării PIS.
2.12. Raportul de evaluare este transmis în maximum 7 zile de la întocmire membrilor
echipei interdisciplinare, copilului, în raport cu vârsta și gradul de maturitate, tânărului
și familiei/reprezentantului legal, precum și managerului de caz.
2.13. PIS este elaborat în echipă interdisciplinară în maximum 30 de zile de la înregistrarea
cazului de către SDVI.

Indicatorii pentru standardul 2
(I)2.1., 2.8. Fișele de evaluare semnate de membrii echipei interdisciplinare și alți profesioniști
implicați. Raportul de evaluare semnat de responsabilul de caz.
(I)2.2.1. Fiecare copil/tânăr aflat în evidența SDVI are desemnat un responsabil de caz.
(I)2.2.2. Dispozițiile de stabilire a responsabilului de caz, încărcătura de cazuri/responsabil de caz.
(I)2.3.1. Fișa de post a responsabilului de caz.
(I)2.3.2. Responsabilii de caz cunosc normele și etica profesională, prevederile standardelor
minime obligatorii prezente, au cunoștințe, respectă principiile și aplică procedurile corespunzătoare
managementului de caz.
(I)2.4.1. Fișele de evaluare, numărul de reuniuni de echipă pentru completarea indicatorilor
de evaluare și datele consemnate cu privire la acestea, inclusiv a indicatorilor de evaluare.
(I)2.4.2. Acordul copilului/tânărului cu privire la începerea evaluării și pe diferite etape ale
acesteia consemnat în dosarul DVI.
(I)2.4.3. Contractul cu familia/reprezentantul legal.
(I)2.5.1. Existența setului de instrumente agreat de instituțiile partenere și a avizului din
partea Direcției generale de asistență socială și protecția copilului
(I)2.5.2. Se utilizează instrumente cantitative și calitative de evaluare, numărul de instrumente
de evaluare etalonate/neetalonate.

5

6

MONITORUL OFICIAL AL ROMÂNIEI, PARTEA I, Nr. 146 bis/28.II.2007
(I)2.6.1. Instrumentele nu conțin itemi incompatibili cultural cu copilul sau care atentează la
demnitatea umană. Numărul de sesizări la SDVI/furnizorul de servicii/an cu privire la ofensa adusă
de aplicarea unui instrument de evaluare.
(I)2.6.2. Existența unor instrumente de evaluare adaptate particularităților copiilor și tinerilor
aflați în evidența SDVI, inclusiv ale celor cu dizabilități.
(I)2.6.3. Numărul de sesizări la SDVI/furnizorul de servicii/an cu privire la nerelevanța
anumitor date rezultate din aplicarea instrumentelor.
(I)2.6.4. Numărul de sesizări la SDVI/furnizorul de servicii/an ce semnalează erori cu privire
la stabilirea prezenței sau absenței unei deprinderi de viață.
(I)2.7.1. Fișele de autoevaluare completate de copil/tânăr.
(I)2.7.2. Numărul de reclamații la SDVI/furnizorul de servicii/an cu privire la neînțelegerea
instructajului de autoevaluare.
(I)2.7.3. Numărul de reevaluări/caz/an și rapoartele de reevaluare semnate de responsabilul
de caz.
(I)2.7.4. Verificarea datelor cu privire la capacitatea instrumentelor de evaluare de a stabili
progresul în timp în formarea anumitor deprinderi (de exemplu, rapoartele de reevaluare
menționează utilizarea acelorași instrumente).
(I)2.9.1. Planificarea evaluărilor și reevaluărilor (orar, timp alocat, persoana responsabilă,
resursele alocate etc.).
(I)2.9.2. Numărul de solicitări ale copilului/tânărului de reevaluare a deprinderilor. Formularul
de cerere de reevaluare a deprinderilor.
(I)2.9.3. Numărul de reevaluări datorate unor situații speciale (de exemplu, angajare,
satisfacerea serviciului militar, admiterea într-o școală).
(I)2.10.1. Planificarea evaluărilor și reevaluărilor.
(I)2.10.2. Lista/harta instituțiilor care oferă spații de desfășurare pentru activitățile de
dezvoltare a DVI. Convențiile de colaborare cu alte instituții/furnizori de servicii privind utilizarea de
spații și resurse pentru activitățile de dezvoltare a DVI.
(I)2.10.3. Bugetul SDVI, documentele care atestă cheltuielile pentru asigurarea resurselor
necesare (de exemplu, pentru cumpărarea de instrumente de evaluare, plata transportului).
(I)2.11.1. Raportul de evaluare este semnat de responsabilul de caz. Conținutul raportului
este în concordanță cu cel al fișelor de evaluare completate de membrii echipei interdisciplinare.
(I)2.11.2. Conținutul raportului (recomandări privind elaborarea PIS, informații privind
performanțele copilului, despre deprinderile de muncă, practice etc., diverse recomandări pentru
profesioniștii din serviciile pentru protecția drepturilor copilului etc.).
(I)2.12. Documentele care atestă transmiterea copiilor rapoartelor persoanelor menționate în
prezentele standarde minime obligatorii.
(I)2.13. PIS este semnat de membrii echipei interdisciplinare. Compararea datei redactării
PIS cu data înregistrării cazului la SDVI.
PROGRAMUL DE INTERVENȚIE SPECIFICĂ PENTRU DEZVOLTAREA
DEPRINDERILOR DE VIAȚĂ INDEPENDENTĂ
Standardul 3

Programul de intervenție specifică pentru dezvoltarea deprinderilor de viață
independentă
Fiecare copil/tânăr aflat în evidența sistemului de protecție beneficiază de un
program de intervenție specifică pentru dezvoltarea deprinderilor de viață
independentă în funcție de nevoile sale individuale și de contextul
sociofamilial în care trăiește și se dezvoltă. Programul asigură
individualizarea procesului de educație, socializare la care are dreptul
fiecare copil/tânăr, coerența și continuitatea intervenției, respectarea
drepturilor copilului, în special cele legate de exprimarea liberă a opiniei,
antrenarea și responsabilizarea copilului/tânărului față de propriul proces de
educare și integrare socială, mobilizarea resurselor familiale.

Rezultat

Toți copiii/tinerii aflați în evidența sistemului de protecție beneficiază de
servicii și măsuri adecvate de asistență, cu respectarea dreptului
fundamental la individualitate, pentru dezvoltarea cu succes a competențelor
de viață autonomă.

Condiții minime de realizare a standardului 3
3.1. SDVI stabilește proceduri clare referitoare la elaborarea PIS, precum și la modalitățile
de investigare a progresului înregistrat de client, care sunt parte integrantă a
metodologiei de organizare și funcționare a SDVI și sunt puse la dispoziția echipei
interdisciplinare.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
3.2. PIS conține obiective pe termen scurt, mediu și lung, activitățile corespunzătoare
acestor obiective, care pot fi periodice, inclusiv de rutină, sau ocazionate de anumite
proceduri sau evenimente, durata aferentă activităților, personalul de specialitate
desemnat și alte persoane implicate, resursele materiale și financiare alocate
activităților, precum și modalitățile de monitorizare și evaluare/reevaluare.
3.3. În elaborarea și implementarea PIS se iau în considerare aspectele legate de cultură,
etnie, limbă, religie, dizabilitate etc.
3.4. Responsabilul de caz inițiază și coordonează procesul elaborării PIS și monitorizează
implementarea acestuia în concordanță cu normele și etica profesională și prevederile
standardelor minime obligatorii privind managementul de caz în domeniul protecției
drepturilor copilului.
3.5. Copilul/tânărul este consultat în luarea deciziilor cu privire la activitățile și obiectivele
PIS în funcție de vârstă, experiență, capacitate de înțelegere și are dreptul la asistență
în exercitarea acestui drept.
3.6. PIS stabilește accesul copilului/tânărului la oportunități de dezvoltare (activități practice,
de învățare, de exersare, experimentare, activități cu caracter profesional etc.)
corespunzătoare nevoilor, nivelului achizițiilor, pasiunilor și aspirațiilor lui.
3.7. În implementarea PIS, copilul are acces la mijloace care pot avea un impact asupra
dezvoltării personale în sfera autonomizării și, în limitele legii, este încurajat să
exploreze orice cale adecvată, relevantă pentru îmbunătățirea performanțelor.
3.8. PIS se elaborează și se implementează în colaborare cu familia/reprezentantul legal,
precum și alți parteneri relevanți. Parteneriatul cu familia/reprezentantul
legal/copilul/tânărul este formalizat prin contractul încheiat cu managerul de caz, în
care sunt precizate responsabilitățile părților cu privire la implementarea planului
individualizat de protecție/planului de servicii. Dacă este cazul, se încheie un contract
similar cu responsabilul de caz. Se recomandă adaptarea modelului de contract cu
familia din Ordinul secretarului de stat al Autorității Naționale pentru Protecția Copilului
și Adopție, al ministrului educației și cercetării, al ministrului sănătății și familiei și al
președintelui
Autorității
Naționale
pentru
persoanele
cu
handicap
nr.18/3989/416/142/2003 privind aprobarea Ghidului metodologic pentru evaluarea
copilului cu dizabilități și încadrarea într-un grad de handicap.
3.9. Responsabilul de caz urmărește modalitățile de pregătire a copiilor și tinerilor pentru
dobândirea de competențe sociale și interpersonale și exersarea în siguranță a
achizițiilor și deprinderilor.
3.10. Toți profesioniștii implicați în implementarea PIS iau măsurile necesare pentru
prevenirea oricăror evenimente cu posibile consecințe negative asupra sănătății și
integrității copiilor/tinerilor.
3.11. PIS este reevaluat periodic (trimestrial) și de câte ori este nevoie și, după caz, revizuit
astfel încât măsurile să fie optimizate pentru un maxim de performanță, rapoartele de
reevaluare fiind redactate de către responsabilul de caz. Revizuirea va preciza
motivele pentru care a fost efectuată. Rapoartele de reevaluare sunt transmise în
maximum 7 zile de la întocmire membrilor echipei interdisciplinare, copilului, în raport
cu vârsta și gradul de maturitate, tânărului și familiei/reprezentantului legal, precum și
managerului de caz.
3.12. Pentru fiecare copil/tânăr aflat în evidența SDVI, responsabilul de caz întocmește și
actualizează dosarul DVI.
3.13. Încheierea PIS are loc fie când s-au atins obiectivele în sfera DVI în perioada de timp
stabilită pentru implementarea planului individualizat de protecție/planului de servicii, fie
odată cu ieșirea copilului/tânărului din sistemul de protecție a copilului. În situația din
urmă, când are loc reintegrarea în familie, dacă obiectivele în sfera DVI nu au fost
atinse în integralitate se poate continua implementarea PIS în perioada de
monitorizare legală de 3 luni. Se recomandă ca această perioadă de monitorizare să
fie în medie de 6 luni, cu posibilități de prelungire în anumite situații, cu avizul
directorului general/executiv al Direcției generale de asistență socială și protecția
copilului. În situația în care se pregătește ieșirea unui tânăr din sistemul de protecție,
managerul de caz împreună cu coordonatorul SDVI se asigură că s-au luat toate
măsurile necesare pentru integrarea lui socioprofesională, implicând inclusiv autoritățile
locale și instituțiile relevante.

7

8

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Indicatorii pentru standardul 3
(I)3.1.1. Metodologia de organizare și funcționare a SDVI conține proceduri referitoare la
elaborarea PIS și modalitățile de investigare a progresului înregistrat de client. Procedurile sunt
cunoscute de membrii echipei interdisciplinare. Existența unor instrucțiuni scrise.
(I)3.1.2. Fișele de evaluare a riscului de stagnare sau de neatingere a obiectivelor educative,
fișele de evaluare specifică.
(I)3.2., 3.3.1., 3.9.1. Conținutul PIS.
(I)3.3.2. — Metodologia de organizare și funcționare a SDVI conține proceduri referitoare
la combaterea discriminării.
— Participanții la PIS (copil/tânăr, familie/reprezentant legal, echipa
multidisciplinară, consultanți etc.) cunosc principiile nediscriminării, prevederile
legislației în vigoare cu privire la discriminare; documente care atestă
participarea personalului la cursuri pe teme de prevenire și combatere a
discriminării (dosarele angajaților, certificatele de absolvire a cursurilor, planul
anual de acțiune ș.a.).
— Verificări ale condițiilor în care se pot produce discriminări, realizate de
coodonatorul SDVI, și măsurile luate pentru înlăturarea preventivă a cauzelor
care le determină.
— Numărul de sesizări la SDVI/furnizorul de servicii privind discriminări produse în
implementarea PIS.
(I)3.4.1., 3.9.2. Fișa de post a responsabilului de caz.
(I)3.4.2. Responsabilii de caz cunosc normele și etica profesională, prevederile prezentelor
standarde minime obligatorii, au cunoștințe, respectă principiile și aplică procedurile
corespunzătoare managementului de caz.
(I)3.5.1. PIS este semnat de client și/sau familie/reprezentant legal.
(I)3.5.2. Dosarul DVI — documente care atestă participarea copilului/tânărului și consultarea
sa la reuniunile echipei de luare a deciziilor în procesul elaborării și implementării PIS.
(I)3.5.3. Instructajul standard, specific vârstei, de prezentare a coordonatelor PIS.
(I)3.6.1. Conținutul PIS. Numărul și tipul echipamentelor și instrumentelor necesare
desfășurării activităților din cadrul PIS, care sunt compatibile cu vârsta copilului.
(I)3.6.3. Metodologia SDVI prevede strategii de motivare a copiilor/tinerilor pentru
coparticipare.
(I)3.6.4. Numărul de reclamații la SDVI/furnizorul de servicii/an cu privire la neacceptarea
unora dintre metode și la nerespectarea motivației copilului.
(I)3.7. Baza materială, resursele ș.a. sunt multidimensionale și permit copilului experiențe
multiple, cu impact pozitiv asupra dezvoltării.
(I)3.8. Contractul cu familia/reprezentantul legal, convențiile de colaborare cu celelalte
servicii/instituții.
(I)3.10. Fișele de post, proceduri referitoare la protecția împotriva abuzurilor, instrucțiuni
scrise în acest sens. Profesioniștii cunosc aceste proceduri și le aplică unitar, indiferent din ce
instituție provin.
(I)3.11. Planificarea reevaluărilor PIS, numărul de reevaluări ale PIS/caz/an, numărul de
revizuiri ale PIS/caz/an, consemnarea motivelor efectuării revizuirilor, documentele care atestă
transmiterea copiilor rapoartelor de reevaluare persoanelor menționate în prezentele standarde
minime obligatorii.
(I)3.12.1. Existența dosarelor DVI pentru fiecare copil/tânăr aflat în evidența SDVI.
(I)3.12.2. Conținutul dosarelor DVI, de exemplu:
— documente primite de la managerul de caz (planul individualizat de protecție/planul de
servicii, evaluarea inițială a situației copilului/tânărului, raportul de evaluare
psihosocială/raportul de evaluare detaliată/complexă etc.);
— documente realizate în cadrul SDVI și al instituțiilor/serviciilor partenere (fișele de evaluare
specifică a DVI, raportul de evaluare, PIS, fișele și rapoartele de reevaluare/revizuire,
notificările către managerul de caz și persoanele implicate în soluționarea cazului,
documente care atestă întâlnirile echipei interdiscipinare, fișe de monitorizare a PIS,
recomandări scrise privind îmbunătățirea PIS din partea membrilor echipei sau
consultanților, scale de înregistrare a progresului, fișe de urmărire a gradului de
satisfacție a copilului/tânărului etc.).
(I)3.13.1. Dosarul copilului aflat în responsabilitatea managerului de caz și dosarul DVI.
(I)3.13.2. — Numărul de copii reintegrați în familie cu/fără PIS în perioada de monitorizare
postservicii. Notificările către autoritățile locale privind ieșirea copilului/tânărului
din sistemul de protecție în vederea luării măsurilor necesare pentru
menținerea acestuia în familie.
— Numărul de tineri (re)integrați socioprofesional. Solicitările/referirile către
autoritățile locale (pentru aplicarea legii privind venitul minim garantat,
obținerea unei locuințe sociale, alte măsuri privind combaterea marginalizării
etc.) și instituțiile relevante (agențiile de ocupare a forței de muncă, unități
comerciale ș.a. în vederea obținerii unui loc de muncă) și soluțiile identificate
împreună cu acestea.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
ACTIVITĂȚILE SERVICIULUI PENTRU DEZVOLTAREA
DEPRINDERILOR DE VIAȚĂ INDEPENDENTĂ
Standardul 4

Activități
Serviciul pentru dezvoltarea deprinderilor de viață independentă desfășoară
activități structurate sau semistructurate de pregătire și stimulare a
autonomizării copiilor și tinerilor, de stimulare a individualității și dezvoltare
a resurselor personale ale acestora pentru trecerea de la dependență la
independență personală.

Rezultat

Copiii aflați în evidența sistemului de protecție și tinerii care părăsesc acest
sistem dobândesc deprinderi de viață independentă, sunt încurajați să
participe la programele de asistență socială, de socializare, adaptare la viața
socială și la cultura comunității din care fac parte și sunt sprijiniți în procesul
de integrare socioprofesională.

Condiții minime de realizare a standardului 4
4.1. Strategia de dezvoltare a DVI promovează și planifică pregătirea timpurie a copiilor
pentru viața autonomă, când există condiții de maximă disponibilitate educativă și
deprinderile se pot învăța în armonie unele cu celelalte, și nu în disonanță.
4.2. Activitățile pentru dezvoltarea DVI se desfășoară cu sprijinul referenților de formare.
Referentul de formare desfășoară cu copilul/tânărul o activitate punctuală, precisă,
centrată pe o anumită deprindere de viață.
4.3. Activitățile pentru dezvoltarea DVI se desfășoară atât în mediu instituțional, cât și în
mediu deschis, favorizând experiența socială și deschiderea către comunitate,
experimentarea, învățarea prin acțiune.
4.4. Activitățile desfășurate în instituții publice sau private se realizează cu acordul părților,
care este formalizat în convenții de parteneriat încheiate între furnizorii de servicii.
Aceste contracte prevăd drepturile, obligațiile celor care organizează activități pentru
dezvoltarea DVI și ale organismelor partenere, precum și condițiile optime de
îndeplinire a obiectivelor.
4.5. Activitățile pentru dezvoltarea DVI sunt structurate/semistructurate și se realizează în
baza unor metodologii specifice.
4.6. Activitățile pentru dezvoltarea DVI țin cont de vârsta, nivelul de dezvoltare, opinia și
aspirațiile copiilor/tinerilor.
4.7. Activitățile nu mizează pe privațiune sau constrângere. Orice abuz în acest sens este
sancționat imediat, conform reglementărilor în vigoare. Copiii/tinerii sunt sprijiniți să
înțeleagă importanța unor deprinderi și comportamente adecvate în viața socială și sunt
ajutați să le adopte cu discernământ și încredere în adaptabilitatea acestora.
4.8. Pentru desfășurarea activităților de dezvoltare a DVI sunt asigurate spații și mijloace
adecvate obiectivului acțiunii și se asigură deschidere și transparență participării
comunității și familiei la organizarea acestora.
4.9. În cadrul SDVI, copiii și tinerii beneficiază de consiliere psihologică și vocațională,
informare permanentă privind evoluția lor în cadrul PIS, informare cu privire la diferite
oportunități de studiu sau oferte profesionale, consiliere juridică ș.a., într-o atmosferă de
parteneriat, înțelegere reciprocă și valorizare.
4.10. Coordonatorul SDVI ia măsurile necesare pentru protecția copilului împotriva oricărei
forme de abuz, neglijare și exploatare (de exemplu, abuz fizic, discriminare, tratament
inuman sau degradant).
Indicatorii pentru standardul 4
(I)4.1.1. Conținutul strategiei județene/locale a sectoarelor municipiului București comparativ
cu strategia, respectiv planul anual de acțiune al SDVI.
(I)4.1.2. Conținutul PIS.
(I)4.2. Numărul referenților de formare/PIS angajați ai SDVI sau ai instituțiilor partenere,
structura de personal a SDVI.
(I)4.3.1., 4.8.2. Metodologia de organizare și funcționare a SDVI conține referiri clare la
tehnici de stimulare a experienței și participarea copilului la acțiuni în mediu deschis, în
comunitate, precum și modalitățile de implicare a comunității.
(I)4.3.2. Numărul de activități/PIS desfășurate în cadru instituțional (SDVI și alte instituții din
comunitate) și în comunitate (vizite realizate în instituții publice sau private de interes, excursii,
tabere etc.).

9

10

MONITORUL OFICIAL AL ROMÂNIEI, PARTEA I, Nr. 146 bis/28.II.2007
(I)4.4.1. Convențiile de colaborare cu alți parteneri sociali.
(I)4.4.2. Numărul de vizite ale responsabilului de caz acolo unde se desfășoară activitatea cu
copilul în procesul de implementare a PIS.
(I)4.5. Existența metodologiilor specifice de organizare a diferitelor activități pentru
dezvoltarea DVI.
(I)4.6. Dosarele DVI.
(I)4.7.1., 4.10.1. Metodologia de organizare și funcționare a SDVI, precum și metodologiile
specifice organizării activităților pentru dezvoltarea DVI cuprind elemente clare de combatere a
privațiunii, constrângerii sau a altor metode care încalcă drepturile copilului sau pot conduce la
abuzuri.
(I)4.7.2., 4.10.2. Numărul de sesizări la SDVI/furnizorul de servicii/serviciul public specializat
pentru protecția copilului privind abuzuri asupra copilului și măsurile luate pentru soluționarea
acestora.
(I)4.7.3. Documente care atestă participarea personalului la cursuri privind prevenirea
abuzului asupra copilului (dosarele angajaților, certificate de absolvire a cursurilor relevante etc.).
(I)4.8.1. Planul anual de acțiune, bugetul anual al SDVI. Compartimentarea, amenajarea și
dotarea spațiului existent sunt în acord cu prevederile prezentelor standarde minime obligatorii și
nevoile copiilor/tinerilor aflați în evidența SDVI.
(I)4.8.2. Numărul anual de acțiuni realizate împreună cu membrii comunității.
(I)4.9.1. — Numărul de ședințe de consiliere psihologică/client și per total clienți/an.
— Numărul de ședințe de consiliere vocațională/client și per total clienți/an.
— Numărul de ședințe de consiliere juridică/client și per total clienți/an.
— Numărul de ședințe de consiliere cu părinții/reprezentanții legali/PIS și per total
clienți/an.
(I)4.9.2. Existența unei baze de date complexe (cu informații referitoare la clienți, pentru
sensibilizarea comunității și informarea clienților, în ceea ce privește oferta de muncă, activități cu
caracter comunitar și alte informații de interes pentru tineri și copii) pentru informarea clienților.
Numărul de sesizări la SDVI/furnizorul de servicii cu privire la neadecvarea bazei de date la
nevoile clienților.
Standardul 5

Integrarea profesională
Serviciul pentru dezvoltarea deprinderilor de viață independentă asigură
desfășurarea activităților de pregătire a fiecărui copil/tânăr, în raport cu
vârsta, studiile și legislația în vigoare, în vederea integrării active a acestuia
pe piața muncii la părăsirea sistemului de protecție.

Rezultat

Fiecare copil/tânăr aflat în evidența sistemului de protecție beneficiază de
orientare școlară și profesională, de susținere pentru frecventarea
programelor de formare în meserii cerute pe piața muncii și validate conform
legii, precum și pentru găsirea unui loc de muncă, angajare și adaptare la
cerințele postului.

Condiții minime de realizare a standardului 5
5.1. PIS conține un capitol dedicat orientării școlare și profesionale și pregătirii integrării
profesionale.
5.2. SDVI asigură accesul copilului/tânărului la activități individuale și de grup pentru
familiarizarea cu legislația muncii și formarea unei atitudini pozitive față de muncă.
5.3. Referentul de formare sprijină copilul/tânărul în demersurile pentru identificarea ofertelor
de cursuri profesionale și/sau de locuri de muncă în cadrul comunității, facilitând
relaționarea cu instituții/agenții/organizații specializate, precum și cu potențiali angajatori.
5.4. Fiecare copil/tânăr care și-a finalizat studiile sau pregătirea profesională este sprijinit
să-și găsească un loc de muncă corespunzător așteptărilor și pregătirii sale. Atunci când
este cazul, se mediază relația între tânăr și angajator astfel încât angajarea și
adaptarea tânărului la cerințele locului de muncă să se facă în termen optim și cu
rezultate durabile.
Indicatorii pentru standardul 5
(I)5.1. Metodologia de organizare și funcționare a SDVI. Conținutul PIS pentru clienții
considerați eligibili pentru integrare profesională (în funcție de vârsta copilului/tânărului, studiile,
aspirațiile acestuia etc.).
(I)5.2. Numărul și tipul activităților de pregătire pentru integrarea profesională/client și per total
clienți eligibili pentru integrare profesională/an. Discuții cu copiii și tinerii.
(I)5.3.1. Numărul de contacte stabilite în cadrul activităților pentru integrarea profesională cu
parteneri sociali, angajatori, instituții de pregătire profesională etc./client.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
(I)5.3.2. Oferta de ziare și alte surse de informare puse la dispoziția copiilor/tinerilor.
(I)5.3.3. Metodologia SDVI, convenții de colaborare cu autoritățile administrației publice locale,
instituțiile și serviciile din rețeaua de sprijin pentru copii/tineri.
(I)5.4.1. Metodologia SDVI, conținutul PIS (indicatorii de integrare profesională).
(I)5.4.2. — Numărul de copii/tineri care și-au obținut un loc de muncă.
— Numărul de copii/tineri care au abandonat o dată locul de muncă în 12 luni.
— Numărul de copii/tineri care au abandonat locul de muncă de mai multe ori în 12 luni.
— Raportul dintre numărul de copii/tineri integrați profesional și copii/tineri eligibili care nu au
reușit integrarea profesională.
— Numărul de protocoale de sprijin încheiate de angajator, copii/tineri și coordonatorul SDVI.
RESURSE UMANE
Standardul 6

Recrutarea, angajarea și numărul personalului
Personalul serviciului pentru dezvoltarea deprinderilor de viață
independentă este selectat cu atenție și responsabilitate prin intermediul
unui proces de recrutare și angajare care se desfășoară în acord cu
legislația în vigoare și răspunde nevoilor serviciului.

Rezultat

Copiii și tinerii beneficiază de servicii de calitate oferite de personalul
serviciului pentru dezvoltarea deprinderilor de viață independentă cu
profesionalism, respect și empatie față de aceștia.

Condiții minime de realizare a standardului 6
6.1. Angajatorul este obligat să angajeze personal calificat care să răspundă prevederilor
prezentelor standarde minime obligatorii și planului anual de acțiune al SDVI. Dacă
SDVI funcționează într-o zonă geografică în care trăiesc comunități etnice minoritare, se
recomandă ca în componența personalului de specialitate să existe și profesioniști care
vorbesc și limba minorităților respective.
6.2. SDVI dispune de un set de criterii de selecție a personalului, bazate pe competență și
experiență, precum și în conformitate cu specificul SDVI și reglementările legale în
vigoare.
6.3. La angajare se va ține cont obligatoriu de trăsăturile de personalitate ale fiecărui
candidat care sunt necesare în lucrul cu copiii/tinerii.
6.4. Angajatorul poate dispune, în condițiile legii, și de alt personal decât cel prevăzut în
statul de funcții al SDVI, în vederea îndeplinirii misiunii SDVI în condiții optime.
6.5. Personalul de specialitate trebuie să aibă studii socioumane. La angajare se acordă
prioritate profesioniștilor cu experiență în dezvoltarea de strategii educative de socializare
și dezvoltare a personalității copiilor.
6.6. Responsabilul de caz trebuie să aibă studii socioumane și experiență de cel puțin 2 ani
în servicii pentru copil și familie. La angajare se acordă prioritate profesioniștilor cu
pregătire în managementul de caz.
6.7. Coordonatorul SDVI trebuie să aibă studii superioare și experiență de cel puțin 2 ani în
servicii pentru copil și familie. La angajare se acordă prioritate profesioniștilor care au
pregătire managerială.
6.8. Coordonatorul SDVI se asigură că fișele de post sunt revizuite în funcție de dinamica
cerințelor posturilor respective.
6.9. Numărul și structura de personal sunt suficiente și corespunzătoare pentru acoperirea
tuturor serviciilor oferite de SDVI conform prevederilor prezentelor standarde minime
obligatorii și planului anual de acțiune.
Indicatorii pentru standardul 6
(I)6.1. Diplomele de studii și alte acte care atestă calificarea personalului angajat.
(I)6.2. Criteriile de selecție a personalului.
(I)6.3. Documentele și materialele care atestă recrutările de personal. Informațiile existente în
dosarul angajatului referitoare la interviul avut în vederea ocupării postului respectiv.
(I)6.4. Statul de funcții al SDVI și organigrama completă a furnizorului de servicii.
(I)6.5.—6.9. Organigrama, diplomele de studii, contractele de muncă, contractele de
voluntariat, fișele de post, dosarele angajaților.

11

12

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Standardul 7

Formarea inițială și continuă a personalului
Personalul serviciului pentru dezvoltarea deprinderilor de viață
independentă are pregătirea și abilitățile profesionale corespunzătoare
pentru a lucra cu copiii și tinerii, precum și în echipă interdisciplinară.

Rezultat

Copiii și tinerii beneficiază de servicii de calitate și personalizate din partea
unor profesioniști bine pregătiți, cu abilități empatice și de comunicare.

Condiții minime de realizare a standardului 7
7.1. Fiecare angajat al SDVI are calificarea necesară pentru îndeplinirea sarcinilor postului
respectiv.
7.2. La angajare, fiecare profesionist, inclusiv coordonatorul SDVI, beneficiază de minimum
60 de ore de formare în domeniul dezvoltării DVI și al managementului de caz,
asigurată din bugetul angajatorului.
7.3. Personalul SDVI, inclusiv coodonatorul acestuia, beneficiază de cel puțin 60 de ore pe
an de formare continuă în domeniul dezvoltării DVI, asigurate din bugetul angajatorului.
Formarea continuă urmărește cu prioritate obținerea de cunoștințe, deprinderi și abilități
în folosirea instrumentelor de evaluare, identificarea și recunoașterea deficiențelor care
pot apărea în derularea PIS, precum și în luarea deciziilor și a măsurilor necesare
soluționării diferitelor probleme.
7.4. Specialiștii din cadrul SDVI sunt încurajați să participe la diverse cursuri de formare
care îi pot ajuta în optimizarea muncii lor, inclusiv seminarii și conferințe.
7.5. Educația permanentă a personalului de specialitate, precum și formarea profesională
continuă pentru toți angajații SDVI vor fi promovate, sprijinite și înregistrate de către
coordonatorul SDVI.
7.6. Voluntarii acționează în baza unor contracte clare, în acord cu legislația în vigoare.
7.7. SDVI are obligația să asigure un număr minimum de 14 ore de formare pentru
voluntari, înainte de începerea activităților acestora.
7.8. Formarea profesională continuă a voluntarilor va fi promovată, sprijinită și înregistrată
de către coordonatorul SDVI.
7.9. La angajare, în lipsa unei pregătiri în domeniul managementului serviciilor sociale,
coordonatorul SDVI beneficiază de formare în acest domeniu, asigurată din bugetul
angajatorului.
7.10. Coordonatorul SDVI beneficiază anual de cel puțin 21 de ore de formare în domeniul
managementului de servicii, asigurate din bugetul angajatorului.
7.11. Educația permanentă și formarea profesională continuă a angajaților se realizează
conform legislației în vigoare, prin intermediul cursurilor organizate în cadrul sistemului
educațional, sanitar și al formării profesionale a adulților.
Indicatorii pentru standardul 7
(I)7.1.—7.10. Dosarul personal al fiecărui angajat, inclusiv al coordonatorului și voluntarilor,
cuprinde documentele prevăzute de legislația în vigoare, inclusiv certificatele de absolvire a
cursurilor de formare inițială și continuă prevăzute de prezentele standarde minime obligatorii.
(I)7.11. Certificatele de absolvire cu recunoaștere națională și cele cu recunoaștere din partea
angajatorului. În cazul celor din urmă se verifică modalitatea de desfășurare a programului de
formare, utilizând criteriile existente în legislația de formare profesională a adultului.
Standardul 8

Supervizarea
Serviciul pentru dezvoltarea deprinderilor de viață independentă dispune de
un sistem eficient de supervizare al resurselor umane, care permite
funcționarea sa la randament optim.

Rezultat

Personalul este motivat și performant, asigurând servicii de calitate pentru
clienții serviciului pentru dezvoltarea deprinderilor de viață independentă.

Condiții minime de realizare a standardului 8
8.1. Coordonatorul SDVI are obligația de a asigura supervizarea internă și externă a
personalului de specialitate și a voluntarilor.
8.2. Coordonatorul SDVI organizează întâlniri periodice de supervizare cu personalul de
specialitate SDVI, individual și în echipă, și la cererea acestora. Toate întâlnirile sunt
înregistrate.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
8.3. Supervizarea voluntarilor este asigurată de către personal desemnat de coordonatorul
SDVI.
8.4. Furnizorul de servicii are obligația de a asigura supervizarea coordonatorului SDVI.
8.5. Supervizarea se realizează de specialiști cu studii superioare socioumane cu pregătire
în supervizare sau experiență de cel puțin 2 ani în servicii pentru copil și familie în
plus față de persoanele cărora li se asigură supervizarea respectivă.
8.6. La cerere, personalul de specialitate din cadrul SDVI poate asigura supervizare pentru
specialiștii din alte servicii pentru protecția copilului în care se desfășoară activități de
dezvoltare a DVI. În această situație este necesar acordul coordonatorilor serviciilor și
avizul directorului general/executiv al direcției generale de asistență socială și protecția
copilului.
Indicatorii pentru standardul 8
(I)8.1.-8.2.
(I)8.3.
(I)8.4.
(I)8.5.
(I)8.6.

— Număr de întâlniri de supervizare, individuale și în echipă/angajat/lună/an.
— Număr de întâlniri de supervizare la solicitarea angajaților/echipei/an.
Număr de întâlniri de supervizare/voluntar/lună/an.
Număr de întâlniri de supervizare a coordonatorului/lună/an.
Documentele înregistrate referitoare la supervizare.
Număr de întâlniri de supervizare pentru personal din afara SDVI/an.
ADMINISTRARE ȘI MANAGEMENT

Standardul 9

Locația, resurse financiare și baza materială
Serviciul pentru dezvoltarea deprinderilor de viață independentă dispune de
o locație accesibilă comunității, resurse financiare suficiente și o bază
materială corespunzătoare derulării tuturor activităților.

Rezultat

Copiii și tinerii beneficiază de servicii de calitate furnizate de serviciul pentru
dezvoltarea deprinderilor de viață independentă.

Condiții minime de realizare a standardului 9
9.1. SDVI funcționează într-o clădire adecvată, sigură, adaptată serviciilor pe care le oferă,
precum și particularităților beneficiarilor.
9.2. SDVI se află într-un loc accesibil tuturor membrilor comunității din punct de vedere al
existenței mijloacelor de transport și de amplasare a celorlalte servicii din comunitate
de care pot beneficia.
9.3. SDVI dispune de un număr suficient de spații pentru derularea activităților pentru
dezvoltarea DVI, precum și a celorlalte activități necesare funcționării sale eficiente
(spații administrative, spații igienico-sanitare etc.).
9.4. SDVI se află într-o zonă în care siguranța generală a copiilor/tinerilor nu este afectată și
dispune de toate autorizațiile legale de funcționare.
9.5. Fondurile alocate SDVI de către furnizorul de servicii sunt suficiente pentru îndeplinirea
misiunii sale și prevederilor standardelor minime obligatorii prezente.
9.6. Coordonatorul SDVI are responsabilitatea de a asigura surse suplimentare de finanțare,
cu precădere prin identificarea și mobilizarea resurselor comunitare, pentru asigurarea
derulării activităților necesare în comunitate și autosusținerea pe termen lung a SDVI.
9.7. Coordonatorul SDVI are responsabilitatea de a superviza utilizarea fondurilor derulate de
CZ.
Indicatorii pentru standardul 9
(I)9.1., 9.3. Clădirea este sigură din punct de vedere structural și spațiile sunt suficiente ca
număr și dotate adecvat scopului acestora, în concordanță cu misiunea și prevederile prezentelor
standarde minime obligatorii.
(I)9.2.1. Membrii comunității au diverse mijloace de acces la SDVI.
(I)9.2.2. SDVI este dotat cu facilități pentru persoanele cu dizabilități, conform legislației în
vigoare.
(I)9.4.1. Amplasarea SDVI într-o zonă care nu periclitează siguranța copiilor.
(I)9.4.2. Existența autorizațiilor legale de funcționare (autorizație sanitară de funcționare,
autorizație de prevenire și stingere a incendiilor etc.).

13

14

MONITORUL OFICIAL AL ROMÂNIEI, PARTEA I, Nr. 146 bis/28.II.2007
(I)9.5.—9.7. Bugetul anual alocat SDVI de către furnizorul de servicii (serviciul public
specializat pentru protecția copilului, organisme private autorizate sau autoritățile administrației
publice locale).
Standardul 10 Management și administrare
Serviciul pentru dezvoltarea deprinderilor de viață independentă dispune de
un management și o administrare eficiente, care îi asigură o funcționare
optimă în acord cu misiunea sa.
Rezultat

Copiii și tinerii beneficiază de servicii de calitate în raport cu nevoile lor.

Condiții minime de realizare a standardului 10
10.1. SDVI funcționează într-un cadru legal, certificat de documente oficiale.
10.2. Coordonatorul SDVI are responsabilitatea ca misiunea SDVI să fie formulată în scris,
afișată, cunoscută și promovată atât în cadrul SDVI, cât și în comunitate.
10.3. SDVI își formulează o metodologie de organizare și funcționare în baza legislației în
vigoare, inclusiv a prezentelor standarde minime obligatorii și a ghidului aferent,
precum și a experienței în domeniul dezvoltării DVI și a literaturii de specialitate.
10.4. SDVI își stabilește un regulament de ordine interioară sau norme interne de
funcționare, în funcție de angajator, care reflectă spiritul valorilor democratice de
respect pentru drepturile copilului și ale individului, sunt avizate de coordonatorul SDVI
și aduse la cunoștința întregului personal.
10.5. Coordonatorul SDVI organizează periodic—cel puțin o dată pe lună—sau de câte ori
este nevoie ședințe administrative cu întregul personal. Aceste ședințe sunt planificate,
au o agendă afișată și conținutul lor este consemnat în procese-verbale.
10.6. Prin activitățile de formare, prin modul de întocmire și revizuire a fișelor de post pentru
fiecare angajat, precum și prin toate activitățile de comunicare internă ale SDVI se
promovează principiul muncii în echipă. Se organizează periodic sau de câte ori este
nevoie și se documentează reuniuni ale personalului de specialitate care constituie
echipa SDVI (de exemplu, pentru dezbaterea implementării PIS).
10.7. Coordonatorul SDVI se asigură că există o bună comunicare în interiorul serviciului și
cu serviciile și instituțiile partenere, furnizorii de servicii și autoritățile locale.
10.8. Calitatea și performanța serviciului se apreciază în baza evaluării interne (de către
coordonatorul SDVI) și externe (de către furnizorul de servicii). Se recomandă ca
evaluarea serviciului să se realizeze interdisciplinar.
Indicatorii pentru standardul 10
(I)10.1. Existența documentelor care certifică înființarea și funcționarea SDVI (hotărâri,
autorizații, decizii, act constitutiv și statut, acorduri de funcționare, convenții de parteneriat etc.).
(I)10.2.1. Afișarea misiunii SDVI într-un loc vizibil și accesibil tuturor celor interesați. Existența
materialelor promoționale (pliante, broșuri etc.).
(I)10.2.2. Cunoașterea misiunii de către personalul și beneficiarii SDVI.
(I)10.2.3. Cunoașterea și conștientizarea de către angajați a faptului că activitățile pe care le
desfășoară contribuie la îndeplinirea misiunii SDVI.
(I)10.3. Existența metodologiei de organizare și funcționare a SDVI.
(I)10.4.1. Existența regulamentului de ordine interioară/normelor interne de funcționare.
(I)10.4.2. Cunoașterea de către toți angajații a prevederilor regulamentului de ordine
interioară/normelor interne de funcționare.
(I)10.5.1. Numărul ședințelor administrative cu personalul/lună/an. Ședințele sunt organizate
pentru a discuta, de exemplu: derularea activităților pentru dezvoltarea DVI, revizuirea practicilor
din cadrul SDVI.
(I)10.5.2. Conținutul proceselor-verbale.
(I)10.6. Numărul de reuniuni ale echipei SDVI/lună/an. Conținutul documentat al acestor
reuniuni.
(I)10.7. Regulamentul de ordine interioară/normele interne de funcționare, convențiile de
colaborare, documente care atestă organizarea de întâlniri sau cursuri pe această temă.
(I)10.8. Documentele referitoare la evaluările SDVI (prevăzute de legislația în vigoare,
solicitate de finanțatori/autorități).

15

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Standardul 11 Planul anual de acțiune
Serviciul pentru dezvoltarea deprinderilor de viață independentă
funcționează conform unui plan anual de acțiune întocmit pe baza
prevederilor standardelor minime obligatorii și a nevoilor identificate la
nivelul comunității.
Rezultat

Copiii și tinerii beneficiază de servicii de calitate conform nevoilor pe care le au.

Condiții minime de realizare a standardului 11
11.1. Coordonatorul SDVI, în colaborare cu personalul de specialitate, elaborează planul
anual de acțiune pe baza prezentelor standarde minime obligatorii și a nevoilor
clienților.
11.2. Planul anual de acțiune cuprinde și activități de prevenire a dezinserției sociale a
copiilor și tinerilor, de sensibilizare și conștientizare a comunității, de promovare a
responsabilizării comunității, de cercetare etc. în raport cu resursele de care dispune
SDVI.
11.3. Planul anual de acțiune este avizat de furnizorul de servicii, care este obligat să
monitorizeze punerea în practică a acestuia.
11.4. Planul anual de acțiune este reevaluat periodic și de câte ori este nevoie și, după
caz, revizuit.
11.5. La sfârșitul fiecărui an, personalul de specialitate elaborează raportul de activitate al
SDVI pe anul respectiv, care este supervizat de coordonatorul SDVI și transmis
furnizorului de servicii.
11.6. Raportul anual de activitate al SDVI este accesibil celor interesați și este înaintat spre
analiză furnizorului de servicii.
Indicatorii pentru standardul 11
(I)11.1.1. Existența planului anual de acțiune întocmit de coordonator în colaborare cu
personalul de specialitate.
(I)11.1.2—11.2. Conținutul planului anual de acțiune.
(I)11.3.1. Avizarea planului anual de acțiune de către furnizorul de servicii.
(I)11.3.2. Rapoartele de monitorizare elaborate în urma vizitelor efectuate de către persoane
desemnate de furnizorul de servicii.
(I)11.4. Numărul de revizuiri ale planului anual de acțiune al SDVI/an.
(I)11.5. Existența raportului de activitate al SDVI la sfârșitul fiecărui an, având semnătura
coordonatorului SDVI. Raportul se află la nivelul SDVI și la furnizorul de servicii.
(I)11.6. Modalitatea de informare a celor interesați în ceea ce privește conținutul raportului
anual de activitate.
ANEXA Nr. 2

GHID METODOLOGIC
de implementare a Standardelor minime obligatorii pentru Serviciul de dezvoltare
a deprinderilor de viață independentă

CAPITOLUL 1
Introducere
Ghidul metodologic este un instrument la îndemâna celor care lucrează în serviciile de
formare, dezvoltare și îmbunătățire a deprinderilor de viață independentă pentru copiii și tinerii
aflați în evidența sistemului de protecție a copilului.
Ghidul se adresează într-un stil accesibil potențialilor utilizatori, persoane cu pregătire diversă
și cu roluri diferite în raport cu clienții, dar toți având posibilitatea să ajute la formarea și
dezvoltarea deprinderilor de viață independentă: referenți de formare, manageri de caz,
responsabili de caz, lucrători în servicii de tip rezidențial și centre de zi, asistenți maternali, părinți.
Intervenienți — definiție
Manager de caz — în conformitate cu legislația în vigoare este persoana responsabilă de
elaborarea și implementarea PIP pentru copiii care au măsură de protecție. Din PIP poate face
parte și PIS de deprinderi de viață ca un capitol specific de intervenție.
Responsabil de caz — persoana responsabilă cu implementarea PIS de deprinderi de viață,
precum și de alte intervenții specifice de tip consiliere psihologică, vocațională.

16

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Referent de formare — profesionist care intervine punctual. De exemplu, un polițist care
poate să facă o prezentare copiilor pe teme de infracționalitate sau consum de droguri pentru
conștientizare și prevenirea abuzurilor de substanțe sau un medic care să vină o singură dată să
facă o prezentare de educație sexuală, un profesor care să prezinte sistemul de învățământ sau
un profesionist care să explice caracteristicile unei meserii pentru a-i ajuta să aleagă o profesie și
lista poate continua.
Deprinderile de viață independentă
Specifică ființei umane este ponderea deosebit de mare a comportamentelor învățate în
raport cu cele înnăscute. Deprinderile reprezintă asemenea comportamente învățate despre care
un cunoscut psiholog1 spunea că îl însoțesc continuu pe om, putând reprezenta un mare ajutor,
dar și un mare handicap: unele îl pot propulsa, asigurând succesul acțiunilor sale, altele îl pot
trage în jos până la ratarea completă. Din altă perspectivă, unele deprinderi sunt abilități de a
face ceva legat de obiecte, altele sunt priceperi în relațiile cu alți oameni; unele au un caracter
concret (deprinderi tangibile), altele sunt mai abstracte, mai puțin palpabile (deprinderi intangibile),
dar tot atât de importante.
Deprinderile pentru viața independentă sunt acele abilități tehnice și psihosociale, însușite până
la automatism, care îi permit individului să ducă o existență normală, fără a depinde de asistență din
partea societății și folosind oportunitățile pe care societatea i le oferă.
Sintagma îviață independentă“ nu trebuie să ne creeze impresia că ar fi vorba despre viața
unui individ singuratic care duce o existență în afara societății, fără reguli care trebuie respectate.
Dimpotrivă, viața independentă reprezintă viața de zi cu zi, în societatea modernă, împreună cu
semenii noștri.
Viața independentă poate fi dobândită în mai multe grade în funcție de potențialul biologic și
psihologic al copiilor și tinerilor. Pentru tinerii cu handicap va fi vorba desigur despre o
independență limitată.
Categorii de deprinderi
Deprinderile pentru viața independentă nu epuizează lista posibilelor deprinderi ce pot fi
însușite de un copil până la vârsta maturității. Când vorbim despre deprinderi de viață
independentă ne referim la acel bagaj minim de abilități care îi permit deținătorului să desfășoare
o viață socială normală, nemaiavând nevoie de asistență sau acompaniere din partea serviciilor
sociale.
Putem distinge mai multe domenii de deprinderi care se formează pe parcursul socializării
copilului/tânărului, instalându-se treptat și contribuind la formarea unei personalități adaptate din
punct de vedere social și cultural:
Domeniul deprinderilor de viață zilnică: nutriție, planificarea meniului, cumpărarea
alimentelor, prepararea mâncării, comportamentul corect la masă, curățenia bucătăriei și
depozitarea mâncării, managementul și siguranța casei.
Domeniul deprinderilor privind gestiunea locuinței și folosirea resurselor comunitare: se
referă la acele arii de deprinderi necesare pentru ca un copil/tânăr să facă o tranziție pozitivă
către comunitate. Sunt incluse gestiunea locuirii, transportul și resursele comunitare.
Deprinderi privind managementul banilor: se concentrează pe arii de deprinderi care îi
ajută pe copii/tineri să ia decizii financiare înțelepte; noțiuni despre bani, economii, venituri și
impozite, operațiuni bancare, obținerea de credite, plan de venituri și cheltuieli (buget personal),
abilități de consumator.
Deprinderi privitoare la îngrijirea personală: promovează dezvoltarea fizică și emoțională
armonioasă a copilului/tânărului prin igienă personală, stil de viață sănătos, sexualitate corectă.
Deprinderi vizând dezvoltarea socială: se concentrează asupra modului în care
copilul/tânărul relaționează cu ceilalți prin dezvoltare personală, conștiință culturală, comunicare,
relații sociale.
Deprinderi pentru integrare profesională: se referă la ariile de deprinderi care îi ajută pe
copii/tineri să își finalizeze programele educaționale și să urmeze o carieră conform interesului lor.
Acest domeniu include deprinderi privitoare la planificarea carierei, angajare, luarea deciziilor și
pregătire prin studiu.
De ce formăm și dezvoltăm deprinderi pentru viața independentă?
Obiectivul formării și dezvoltării deprinderilor pentru viața independentă este potrivit mai ales
pentru acei copii/tineri care au fost lipsiți de posibilitățile normale de a-și însuși pe durata copilăriei
deprinderile adecvate de viață, neputând folosi imitația maturilor (în absența modelului familial), sau
metoda îîncercării și erorii“ (primind prea multe lucruri de-a gata sau fiind constrânși să adopte
soluțiile prestabilite, iar în alte cazuri nefiind suficient de motivați să caute singuri rezolvarea).
1

Sean Covey, îCele 7 deprinderi ale adolescenților eficienți“, ed. Simon & Schuster, 1998.

MONITORUL OFICIAL AL ROMÂNIEI, PARTEA I, Nr. 146 bis/28.II.2007

17

Situații de acest fel nu sunt specifice doar copiilor crescuți în instituții. Și copiii din familii
naturale sau care beneficiază de o măsură de protecție specială la asistent maternal pot acuza
deficiențe în privința deprinderilor de îviață independentă“. Și ei pot avea nevoie să dezvolte
anumite deprinderi, se pot confrunta cu deficiențe de socializare, de adaptare la viața socială și la
cultura comunității din care fac parte.
CAPITOLUL 2
Cum se formează deprinderile pentru viață independentă
Însușirea deprinderilor necesare pentru a trăi pe cont propriu reprezintă un proces care
durează întreaga viață.
Așa cum se menționează în standard (3.2.4), pregătirea pentru viața independentă este o formă
particulară de educație nonformală, participativă, de stimulare și dezvoltare personală.
Formarea și dezvoltarea de deprinderi se poate face în două modalități:
• ca o activitate organizată cu scopul formării sau dezvoltării unor deprinderi de viață
independentă;
• ca o latură a diferitelor activități educative la care iau parte copiii și tinerii în instituțiile
rezidențiale sau în cadrul îngrijirii AMP.
Formatorii de deprinderi de viață independentă pornesc de la ideea că acele deprinderi pe
care copiii/tinerii nu le au se pot dobândi prin exercițiu, voință (în baza unor motivații
corespunzătoare) și cu ajutorul unor persoane de sprijin. După învățare și câteva repetări,
deprinderile se automatizează. La vârsta lor, acești copii/tineri pot încă să își mărească eficiența
acțiunilor, să devină mai încrezători în propriile forțe, să își îmbunătățească raporturile cu cei din
jurul lor, să dobândească un control mai bun asupra propriei lor vieți.
O abordare bazată pe dezvoltare recunoaște faptul că învățarea se produce în timp și copiii
progresează printr-o serie de etape sau niveluri pe măsură ce procesul se desfășoară.
Ciclul formării deprinderii — etape principale:
1. Definirea deprinderii:
• generarea de exemple;
• încurajarea repetării verbale și a acțiunii;
• corectarea înțelegerilor greșite.
2. Promovarea unei deprinderi performante prin:
• asigurarea condițiilor pentru a practica sub supraveghere și cu asigurarea unui feedback
adecvat;
• evaluarea performanței;
• emiterea unor recomandări de corectare.
3. Asigurarea menținerii durabile a deprinderii prin:
• oportunități pentru practica personală;
• stimularea autoevaluării și a ajustărilor de comportament.
Nivelurile de învățare utilizate în modelul de dezvoltare sunt menționate în figura de mai jos:
Nivel de învățare

Definiție

Conștientizare
Cursantul achiziționează informații. La acest
Cunoaștere abstractă nivel, el ar trebui să fie capabil să identifice,
și înțelegere
să descrie sau să ofere informații despre
subiectul respectiv.

Observații privind metoda

Formatorul de deprinderi (instructorul/educatorul
din serviciul rezidențial, asistentul maternal
sau instructorul/educatorul din serviciul
organizat independent sau referentul de formare
care intervine punctual pe teme foarte precise
care cer expertiză) urmează să prezinte informații.
La finalul sesiunii se va aștepta ca acel copil/
tânăr să descrie sau să explice ce a învățat
despre subiectul abordat.
Cunoaștere practică Cursantul începe să aplice cunoștințele dobândite Trebuie creată ocazia de a pune în practică
prin instruire. Ar trebui să prezinte o anumită
acel comportament despre care s-au oferit
îndemânare în realizarea practică, dar mai mult informații. De regulă se simulează situații de
sub formă de exercițiu didactic sau simulare în viață reală. Adesea sunt acelea de care
mediul de învățare.
copilul/tânărul poate avea nevoie în viitor.
Capacitate de a face Cursantul ajunge să utilizeze cunoștințele
Se oferă ocazia de a exersa în lumea reală,
dobândite în afara mediului de studiu. El este punându-i pe cursanți în situația de a demonstra
capabil să demonstreze deținerea deprinderii în ce sunt în stare să facă și în acest fel să capete
mod regulat, fiind conștient de progresele sale. încredere în propriile lor forțe.

18

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Principii de lucru pentru SDVI
În activitatea serviciilor care desfășoară o activitate organizată cu scopul formării sau
dezvoltării unor deprinderi de viață independentă trebuie respectate o serie de principii care
asigură concordanța acestor servicii cu valorile recunoscute privind educația și asistența socială și
cu activitatea celorlalte servicii și activități din sistemul de protecție socială.
1. În toate acțiunile care se realizează în cadrul serviciului pentru formarea deprinderilor de
viață primează interesul superior al copilului (principiul interesului superior al copilului).
2. Serviciul pentru formarea deprinderilor de viață se adresează copiilor indiferent de rasă,
religie, limbă, sex sau orice altă apartenență etnică, socială sau culturală (principiul nondiscriminării
și egalității șanselor).
3. Relația profesioniștilor cu copilul/tânărul și cu familia sa pe durata formării și dezvoltării de
deprinderi de viață trebuie să țină seama de:
• exprimarea liberă a sentimentelor, gândurilor și temerilor copilului/tânărului și ale familiei în
relația cu profesioniștii;
• receptivitatea profesionistului față de problemele copilului/tânărului și familiei, dublată de
capacitatea sa de a formula un răspuns adecvat;
• acceptarea și atitudinea nonacuzatoare a profesioniștilor față de slăbiciunile și greșelile
familiei și ale copilului;
• autodeterminarea persoanei, recunoașterea dreptului și nevoilor copilului/tânărului și familiei
de a alege o anumită soluție, în funcție de capacitatea lor de a lua decizii pozitive;
• asigurarea confidențialității informațiilor cu caracter personal, dezvăluite în timpul relației
profesionale cu copilul/tânărul și familia acestuia.
4. Serviciul pentru formarea deprinderilor de viață se bazează pe implicarea comunităților
locale și pe colaborarea instituțiilor și organizațiilor de la nivel local și județean pentru rezolvarea
situației copilului/tânărului. Se acordă o importanță specială responsabilizării comunității în ceea ce
privește rezolvarea problemelor copiilor (principiul descentralizării și responsabilității comunității).
5. Activitățile din cadrul serviciului pentru formarea deprinderilor de viață se desfășoară în
spiritul demnității, libertății și respectului față de semeni, acordându-se o atenție prioritară întăririi
coeziunii sociale în abordarea problematicii referitoare la copil, cu referire specială la grupurile cele
mai vulnerabile — copii/tineri în dificultate (principiul solidarității).
6. Fiecare caz este tratat individual, urmărindu-se un plan individual de intervenție.
Individualizarea metodelor de lucru, adaptate la nevoile copilului/tânărului, în funcție de diferențele
personale: biopsihice, educaționale, culturale etc. (principiul intervenției personalizate).
7. Coordonarea serviciilor și resurselor se realizează la nivel local, cât mai aproape de
clienți, copii/tineri și familie, care au nevoie de sprijin și asistență (principiul proximității/
subsidiaritate).
8. Activitățile de deprinderi de viată sunt coordonate de către un responsabil de caz si au
drept scop atingerea situației de permanență si siguranță pentru copil (principiul permanenței și
continuității).
9. Toate activitățile din cadrul serviciului se realizează pe bază de contracte de colaborare și
parteneriat între instituții, ministere, autorități locale, organizații neguvernamentale etc. (principiul
contractului multiparti).
10. Respectarea elementelor minime de bună practică și a standardelor în vigoare (principiul
intervenției standardizate).
CAPITOLUL 3
Standarde
Standardul 1. Rolul și responsabilitățile serviciului
Serviciul pentru dezvoltarea deprinderilor de viață independentă este responsabil de
asigurarea tuturor condițiilor de dezvoltare armonioasă a personalității copiilor sau tinerilor aflați în
evidența sa, în sfera deprinderilor de viață independentă.
Organizarea și funcționarea Serviciului pentru dezvoltarea deprinderilor de viață
independentă
Organizarea SDVI se poate realiza atât la nivelul DGASPC, cât și la nivelul SPAS și OPA.
Metodologia de organizare a serviciului, descrisă mai jos, se referă în primul rând la
organizarea serviciului în cadrul DGASPC. La nivelul serviciului public specializat de asistență

MONITORUL OFICIAL AL ROMÂNIEI, PARTEA I, Nr. 146 bis/28.II.2007
socială și OPA, organizarea unui astfel de serviciu trebuie să țină cont de normativele de
personal și atribuțiile descrise în acest capitol.
La nivelul DGASPC, organizarea serviciului se va realiza după cum urmează:
• Recrutare de specialiști: în cadrul serviciului vor activa specialiști din domeniile: asistență
socială, psihologie, psihopedagogie și educație; specialiștii trebuie să aibă experiență în domeniul
protecției copilului, îngrijirii copilului care beneficiază de măsura de protecție specială a
plasamentului în servicii de tip rezidențial și cunoștințe aprofundate în domeniile specifice.
Activitățile de deprinderi de viață independentă pot face obiectul activității unui serviciu organizat
ca centru specializat care desfășoară activități specifice pentru atingerea acestui tip de obiective sau pot
fi desfășurate în cadrul centrelor rezidențiale, centrelor de zi și altor servicii deja existente, dezvoltate în
cadrul programelor de intervenție specifică.
• Elaborarea propunerii de modificare a organigramei, statului de funcții și a regulamentului
de organizare și funcționare a instituției; propunerea trebuie avizată de colegiul director și înaintată
spre aprobare consiliului județean.
• Aprobarea modificării organigramei, statului de funcții și a regulamentului de organizare și
funcționare a instituției, angajarea personalului cu respectarea criteriilor menționate la recrutare,
pregătirea personalului.
• Dimensionarea serviciului, din punct de vedere al numărului personalului angajat, trebuie
realizată în urma analizei de nevoi. În vederea realizării acestei analize se vor lua în considerare
cu prioritate numărul copiilor care beneficiază de măsura de protecție specială a plasamentului în
servicii de tip rezidențial/asistent maternal, numărul instituțiilor și rata de încărcare copil/instructor
de educație și copil/asistent social la nivelul serviciului rezidențial. Indiferent de dimensionarea
serviciului, DGASPC trebuie să depună eforturile necesare optimizării raportului copil/instructor de
educație la nivelul fiecărui serviciu rezidențial.
• Serviciul acționează pe baza intervenției individualizate, structura serviciului fiind în acest
mod flexibilă pentru a răspunde nevoilor clientului (vezi principiul intervenției personalizate). Astfel,
în cadrul serviciului se va realiza periodic supervizarea echipei de implementare a PIS (programe
de intervenție specifică), de către specialiști din cadrul DGASPC sau din afara acestei instituții.
• În desemnarea responsabililor, coordonatorul SDVI va lua în considerare: expertiza
profesională necesară unui manager de caz și unui responsabil de caz, numărul de cazuri din
responsabilitatea acestuia (12 conform standardului), complexitatea cazuisticii respective, relația sa
cu copilul/tânărul și familia, colaborarea cu rețeaua de servicii și cunoașterea în ansamblu a
problematicii respective.
• În virtutea finalităților PIP (Planul individualizat de protecție) rolul fundamental al acestui
serviciu este de a crea premisele unei optime integrări sociale, școlare, profesionale a
copiilor/tinerilor care părăsesc sistemul de protecție și care au nevoie de o pregătire în planul
deprinderilor de a-și asigura condițiile unei reale autonomii sociale. Este un fel de verigă de ieșire,
interfața responsabilă nu de succesul social, cât de o bună articulare a copiilor/tinerilor la
exigențele, valorile, conduitele dezirabile ale socialului în care se vor asimila.
• Acest serviciu comunică cu toate celelalte servicii și este complementar acestora în sensul
în care nu se reduce la ele, dar funcționează în interdependență. De fapt, pe lângă activitățile de
învățare a deprinderilor de viață independentă, acest serviciu desfășoară și activități
interdisciplinare care completează optim necesarul de suport pentru atingerea obiectivului de
dezvoltare a copiilor/tinerilor.
Standardul 2. Evaluarea copilului/tânărului în vederea elaborării Programului de intervenție
specifică pentru dezvoltarea deprinderilor de viață independentă
Serviciul pentru dezvoltarea deprinderilor de viață independentă asigură, pentru fiecare
copil/tânăr aflat în evidența sa, evaluarea competențelor, deprinderilor, aptitudinilor, potențialului și
a carențelor în dezvoltarea deprinderilor de viață independentă, în context sociofamilial, utilizând
instrumente adecvate și luând în considerare opinia și aspirațiile personale ale copilului/tânărului.
A. Adresarea și evaluarea inițială
A.1. Clienții serviciilor de formare de deprinderi de viață
Cea mai importantă și numeroasă categorie de clienți pentru SDVI o reprezintă copiii/tinerii
care au suferit un regim îndelungat de instituționalizare, fiind privați de posibilitățile normale de
însușire a deprinderilor de viață independentă.

19

20

MONITORUL OFICIAL AL ROMÂNIEI, PARTEA I, Nr. 146 bis/28.II.2007
A.2. Deficiențe privind deprinderile de viață independentă la copiii și tinerii aflați în îngrijire
rezidențială
Studiile de specialitate2 relevă o serie de trăsături specifice acestor copii/tineri:
• întârzieri în dezvoltarea fizică și motorie;
• retard intelectual și de limbaj;
• dificultăți în comportamentul social, ca urmare a inabilității de a forma si păstra relații cu
ceilalți copii și adulți, a incapacității de a respecta reguli, a lipsei sentimentului de vinovăție;
• o tulburare emoțională profundă care stă, în fapt, la baza tuturor celorlalte distorsiuni.
Este evident că mediul de viață își pune amprenta pe comportamentul și structura mentală a
copiilor și tinerilor crescuți în servicii rezidențiale. O caracteristică a cadrului de viață din serviciile
rezidențiale este neadecvarea sa și promovarea unor trăsături disjunctive cu mediul social.
Copiii/tinerii suportă adesea situații de disonanță cognitivă, de confuzie. Nefiind suficient informați
sau primind informații distorsionate, neveridice, le este foarte greu să crediteze anumite date, să
acorde relevanța și să ia decizii în virtutea unor convingeri și certitudini.
Se pune întrebarea: au acești copii altă structură mentală? Altă gândire? Mai degrabă este
vorba de cultura specifică, de tip instituțional, în care ei s-au maturizat și în care trăiesc până la
revocarea măsurii de protecție. Comportamentele lor sunt patternuri însușite prin socializarea
instituțională, dar care devin modalități dezadaptative în condiții de viață de mediu deschis.
Comportamentul lor se explică prin aceea că le lipsesc anumite experiențe foarte timpurii. Și
astfel, deprinderile lor de viață ajung să fie diferite de ale celorlalți oameni. Nu se poate spune că
înu au deprinderi“, ci numai că au deprinderi ce nu satisfac cerințele vieții independente.
Deprinderile lor sunt pentru o altfel de viață decât cea care îi așteaptă în mod normal, în viitor, în
societate. Nici nu este cazul să comentăm dacă sunt deprinderi bune sau rele. Important este că
cele mai multe sunt deprinderi care în viața independentă nu folosesc sau pot fi dăunătoare.
B. Deprinderi
Iată mai jos o serie de situații de viață specifice serviciilor rezidențiale, cu posibile
repercusiuni la nivelul deprinderilor:
B1. Domeniul deprinderilor de viață zilnică
Nu se cunosc suficient alimentele de bază și compoziția felurilor de mâncare care se
servesc.
B2. Domeniul deprinderilor privind gestiunea locuinței și folosirea resurselor comunitare
Curățenia fiind în sarcina personalului de îngrijire, deprinderile de a face curat, de a folosi
substanțe pentru curățat sau detergenți pot întârzia să apară.
Mai mult decât atât, unii copii pot să își formeze impresia că ei nu trebuie să se preocupe
de curățenia locuinței pentru că există persoane însărcinate în mod expres cu așa ceva.
B3. Deprinderi privind managementul banilor
Din observarea comportamentului copiilor/tinerilor pentru care este revocată măsura de
protecție specială a plasamentului în servicii de tip rezidențial după o perioadă lungă de timp
rezultă că aceștia pot avea dificultăți mai ales în ce privește planificarea cheltuielilor în funcție de
venituri.
B4. Deprinderi privind integrarea profesională
Copiii/tinerii se lovesc de prejudecățile unor patroni care nu vor să audă de angajați
proveniți din îcasa de copii“.
Cei mai mulți copii/tineri pot să aibă lacune cu privire la locul/instituția unde ar putea să se
adreseze pentru găsirea unui loc de muncă și să nu știe să scrie un C.V. sau cum să se
comporte la un interviu.
Chiar dacă au mai lucrat, dar fără contracte de muncă, nu au suficiente cunoștințe cu privire
la drepturile angajatului și obligațiile angajatorilor.
Când lucrează undeva, intră ușor în conflicte sau nu reușesc să facă o impresie bună,
trădându-și inadaptarea. Adesea generează conflicte, fiind singurul pattern cu care sunt obișnuiți a
trata autoritatea.
2

Iași, 2004.

M.Dumitrana, îCopilul instituționalizat“, EDP București, 1998, Contiu Soitu, îAdolescenții instituționalizați“, AXIS,

MONITORUL OFICIAL AL ROMÂNIEI, PARTEA I, Nr. 146 bis/28.II.2007
B5. Deprinderi privind dezvoltarea socială
Chiar atunci când dispun de anumite cunoștințe — mai multe la anumite capitole, mai puține
la altele, ceea ce le lipsește cel mai tare copiilor/tinerilor din instituții este încrederea în forțele
proprii, dorința de a da piept cu viața din afara centrelor.
Deprinderile dobândite în instituții prezintă uneori și unele atuuri de adaptare (puncte tari):
uneori se constată o competență socială mult mai dezvoltată a copiilor/tinerilor crescuți în condiții
instituționale de colectivitate decât la cei crescuți în mediul familial, într-o constelație restrânsă de
relații. Mulți copii/tineri crescuți în instituții sunt sensibili și comunicativi.
Totuși, pe ansamblu, deficiențele și incompetențele comportamentale rămân preponderente
în raport cu punctele tari.
C. Abordarea diferențiată a deprinderilor de viață la diferite vârste
Deprinderile sunt specifice anumitor grupe de vârstă; la vârste mai mici așteptăm
deprinderi simple, concrete, la vârste mai mari așteptăm deprinderi complexe, cu grad mai ridicat
de abstracție. Totuși, copiii/tinerii nu învață deprinderile în ordine cronologică. Este posibil ca unii
copii/tineri cu vârstă mai mare să fi omis o deprindere pe care semeni ai lor au învățat-o la o
vârstă mai mică. Acest fapt este cu atât mai posibil cu cât unii copii/tineri au avut experiența mai
multor plasamente și întreruperi succesive în educație.
Grupa de vârstă 8—14 ani evidențiază nevoia de stimulare suplimentară a dezvoltării
personalității lor. Contactul cu mediul deschis este foarte limitat și nu sunt obișnuiți să dezvolte
strategii adaptative. Stimularea participării se face adesea prin oferirea unor mici cadouri —
dulciuri, fructe etc. Pentru facilitarea exprimării este eficientă utilizarea suportului grafic. Copiii/tinerii
se simt adesea în competiție unii cu alții. Confruntarea, reușita sunt foarte importante, iar dorința
de a fi tratați cu mai multă atenție decât restul colegilor este foarte pronunțată. Pe alocuri
atitudinea poate fi presărată cu comportamente cu temă agresivă la adresa celorlalți, pornind de
la nevoia de afecțiune pe care o resimt acești copii/tineri.
Grupa de vârstă 15—18 ani prezintă o problematică aparte. Ei se apropie de momentul
asumării de responsabilități individuale. De aici pot pleca reacții revendicative, stări de nemulțumire
și chiar suspiciune. Cei mai mulți trăiesc într-o stare de incertitudine în legătură cu viitorul lor și
au lacune în ceea ce privește cunoașterea propriei personalități. Uneori acestor tineri le este greu
să se raporteze la cineva pe care îl percep ca pe o autoritate, ca la un egal. Acest impas poate
fi depășit dacă este practicată o comunicare deschisă, sinceră, în raport cu adulții și pe tema
nevoilor lor. Acești tineri sunt reținuți în a vorbi despre ei înșiși și a analiza în grup problemele
lor. Rezistența la verbalizare este determinată uneori de teamă, alteori de lipsa exercițiului în a se
autoevalua. Le este greu să decidă pentru viitorul lor profesional care le provoacă stări emoționale
încărcate negativ și au nevoie de clarificarea criteriilor de apreciere.
Practica asistenței sociale a copilului/tânărului necesită cunoașterea procesului de dezvoltare
a acestuia de la stadiul de sugar neajutorat la acela al adultului independent, deoarece, pentru a
judeca dacă vreunul din aspectele emoțional, social sau de personalitate este anormal, acestea
trebuiesc comparate cu limitele normalului pentru grupul de vârstă respectiv.
Primii ani de viață
• dezvoltarea normală a copilului;
• este foarte important atașamentul copilului față de părinții săi;
• sunt foarte importante legăturile emoționale selective.
Primul an de viață
• dezvoltare rapidă, motorie și socială;
• la 3 săptămâni sugarul zâmbește celor din jur;
• la 6 luni apare zâmbetul selectiv;
• la 8 luni apare frica de străini;
• curând dupa aceea, anxietate atunci când este despărțit de mamă;
• la sfârșitul primului an copilul trebuie să aibă o relație foarte sigură și foarte apropiată cu
mama sa;
• copilul a început să învețe obiectele din jurul lui, relațiile cauzale simple și relațiile spațiale;
• copilului îi face plăcere să emită sunete, poate și câteva cuvinte.
Al doilea an de viață
• perioadă de dezvoltare rapidă;
• copilul începe să-și dorească să-și mulțumească părinții;

21

22

MONITORUL OFICIAL AL ROMÂNIEI, PARTEA I, Nr. 146 bis/28.II.2007
•
•
•
•

este anxios când părinții nu sunt de acord cu el;
începe să învețe să-și controleze comportamentul;
comportamentul de atașare este bine stabilit;
explozii de mânie (mai ales dacă nu i se îndeplinesc dorințele de a explora), care nu
durează mult și se diminuează pe măsură ce copilul învață să accepte constrângerile;
• la sfârșitul celui de-al doilea an copilul poate lega 2-3 cuvinte.
Anii preșcolari (2—5 ani)
• creștere rapidă a capacităților intelectuale;
• creștere rapidă în complexitate a limbajului;
• început de dezvoltare socială care crește odată cu interacțiunea cu frații, cu alți copii, cu
adulții;
• începutul identificării cu părinții și al adoptării standardelor lor;
• scad în intensitate exploziile de mânie și dispar înainte de vârsta școlară;
• curiozitate vie; un mare număr de întrebări;
• imaginație bogată și intensă;
• obiectele tranziționale capată importanță pentru copil, îl liniștesc și îl ajută să doarmă;
• înțelege diferențele dintre bărbați și femei, după îmbrăcăminte, comportament și anatomie;
• jocul și explorarea sexuală sunt comune în această etapă;
• se dezvoltă mecanismele de apărare și, ca urmare, copilul poate face față anxietății
izvorâte din emoții inacceptabile.
Copilăria de mijloc (5—10 ani)
• copilul își înțelege identitatea (băiat sau fată);
• își înțelege poziția în familie;
• face față școlii (a dobândit concepte numerice, citește, scrie);
• învață care îi sunt limitele;
• se rafinează și dezvoltă în continuare mecanismele de apărare;
• se dezvoltă conștiința;
• se dezvoltă standardele de comportament social.
Pubertatea (11—14 ani) și adolescența (14—18 ani)
• este perioada dintre copilărie și stadiul adult;
• transformări fizice provocate de pubertate (la 11—13 ani la fete și 13—17 ani la băieți);
• conștientizarea propriei identități și individualități;
• conștiința de sine;
• preocupare despre a ști cine sunt;
• încep să fie luate hotărâri despre viitorul în viață;
• importanța crescută a grupului de prieteni;
• apartenența la un grup (care ajută în dobândirea independenței);
• creștere în interes și activități heterosexuale;
• la sfârșitul adolescenței, afecțiune pentru sexul opus și dorința sexuală.
Caracteristicile părinților și ale familiilor de proveniență ale clientului
Cu excepția cazului în care unuia dintre copii/tineri i-au decedat toți membrii familiei, în
sistemul de servicii sociale de protecție a drepturilor copilului sunt clienți copii/tineri ai căror părinți
i-au abandonat.
Motivele abandonului sunt problemele și dificultățile în gestiunea propriei vieți, dar și pe
aceea a copiilor lor. Uneori problemele adulților cu care au fost/sunt în contact copiii/tinerii și mai
apoi copiii/tinerii beneficiari ai unei măsuri de protecție specială în servicii de tip rezidențial sunt
internalizate și odată ajunși clienți ai SDVI se constată că acestea se manifestă adesea ca o
repetare a greșelilor și patologiei celor de la care au fost îîmprumutate“.
Caracteristicile potențialilor clienți ai SDVI
1. Cei care fac solicitări și cereri de ajutor chiar au nevoie de ajutor. Chiar dacă sunt
manipulativi, nu înseamnă ca nu sunt în suferință și chiar pericol.
2. Este lipsit de realism să te aștepti din partea clienților la un comportament normal și
sănătos. Aceasta nu înseamnă că toți sunt bolnavi, ci doar că toți au trecut prin evenimente și
perioade dificile exact în cele mai vulnerabile momente ale lor: în copilărie. Efectele
instituționalizării trec în timp și pentru aceasta este nevoie de răbdare și de efortul susținut al
profesioniștilor și al rețelei de suport.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
3. Indiferent de efortul depus pentru verificări, evaluări și studiul dosarului în faza inițială
nu poți vedea decât vârful icebergului. Este de aceea necesară o permanentă conlucrare între
instituții, referenți, asistenți sociali, psihologi și chiar aparținători (fie că sunt membri ai
familiei/familiei extinse sau instructori de educație care i-au avut în grijă).
4. Este o greșeală profesională să tratezi clienții (copii, tineri) ca pe niște copii chiar dacă
uneori par a cere acest lucru și chiar se comportă copilărește.
5. Priza la realitate a clienților este relativ slabă, iar viziunea lor asupra lumii pare (uneori
este) foarte diferită de a omului normal atunci când ajung în SDVI. Cu toate acestea ei încearcă
și reușesc o ajustare și o adaptare fără ca cineva să le impună acest lucru. Este de aceea
necesară multă răbdare cu ei.
6. Nevoile clienților sunt adesea diferite de cele pe care le exprimă. Adesea profesioniștii
sunt asaltați de clienți cu cereri materiale. La o primă vedere acestea par îndreptățite întrucât
puțini dintre ei se pot lăuda cu o acumulare materială de vreun fel. Stă în capacitățile
profesioniștilor să înțeleagă că aceștia au nevoie și de altceva decât de ceea ce afișează și
adesea revendică.
7. Sunt necesare studii longitudinale cu privire la evoluția pe termen lung a foștilor clienți.
8. Foarte puțini clienți își planifică și realizează o activitate din timp și în amănunt (de
exemplu făcutul temelor, învățatul pentru școală).
9. Stima de sine, reguli
Interdependența între oameni este normală (afectivă, intelectuală sau spirituală), dar
interdependența exprimată prin amenințări și șantaj distruge încrederea în autoritate care
reprezintă și înlocuiește părinții, dar și încrederea în sine. A educa este egal cu a-l face pe
copil/tânăr să devină autonom.
10. Dezvoltare fizică
Când copilul a crescut și a ajuns în adolescență, trebuie lăsat să-și antreneze corpul. În
privința mișcării și a foamei, clientul se autoreglează. Nu trebuie să ne alarmăm că inițial frigiderul
este gol. Dacă îl lăsăm să facă singur experiențe, va învăța să fie prudent.
11. Școala
Este exagerată importanța acordată reușitei școlare. Școala este un loc privilegiat de
întâlnire cu ceilalți, dar strada, televiziunea și calculatorul sunt mediatori moderni ai cunoașterii.
Când copilul/tânărul are un eșec școlar, este un semn că altceva nu merge de fapt.
12. Legile și regulile
Copiii/tinerii ar putea fi, foarte devreme, puși la curent cu adevăratele legi.
13. Anxietatea la clienți
Copiii/tinerii au în mod normal un anumit grad de anxietate. Câștigați-le încrederea, dați-le
senzația de siguranță, în primul rând, în dumneavoastră ca persoane și profesioniști, apoi pe
realitatea înconjurătoare și apoi pe ei ca principale resurse și factori de schimbare.
14. Revendicativitatea
În mod firesc copiii/tinerii proveniți din servicii sociale de protecție a drepturilor copilului, de
tip rezidențial, dau dovadă de neîncredere, suspiciozitate și prudență. Nu este ceva patologic, nu
trebuie confundat acest lucru cu o tulburare paranoidă de personalitate. Explicați-le că
dumneavoastră cunoașteți regulile jocului.
15. Impetuozitatea solicitării, a revendicării
Cererea, solicitarea, revendicarea îtrebuie“ satisfăcute imediat, pentru că are nevoie. Dacă
nu se poate, cel puțin să i se spună imediat pentru ca nu cumva să îi încurce cineva treburile.
Ori în cel mai rău caz să i se dea ceva, ca să nu fi bătut drumul degeaba și pentru a înțelege
că demersul său nu este zadarnic. Acest lucru face parte cel mai adesea dintr-o strategie
generală.
16. Gândirea magică
Unii copii/tineri cred că situația lor se va rezolva în mod miraculos. Cineva sau ceva va
interveni pe lângă îBunul Dumnezeu“ și nu vor rămâne fără noroc. O atare formă de miracol o
reprezintă și ajutorul din afară care vine fără niciun fel de efort. Un astfel de miracol este spre
exemplu primirea în SDVI imediat cum a apărut nevoia și a fost făcută solicitarea (un bun motiv
pentru care primirea trebuie temporizată).

23

24

MONITORUL OFICIAL AL ROMÂNIEI, PARTEA I, Nr. 146 bis/28.II.2007
17. Distorsiuni de gândire
Acestea par a face parte tot din categoria gândirii magice. Astfel există credința că le pot fi
citite nevoile (slujba preferată, timp liber, felul de mâncare preferat etc.) sau gândurile. Acest lucru
pare benefic la început — când toată lumea pare a le vrea binele, dar se poate transforma într-o
piedică puțin mai târziu, când trebuiesc impuse respectările regulilor și limitelor.
18. Durata sprijinului
Gradarea, limitele și pașii din PIS sunt instrumente în acest sens.
19. Deresponsabilizarea
îDacă mi se întâmplă ceva rău profesioniștii sunt de vină!“ Cu alte cuvinte: îDacă m-ați luat,
atunci să și aveți grijă de mine“. La început demersurile (de exemplu, pentru obținerea actelor de
identitate, identificarea unui loc de muncă) se fac împreună cu profesioniștii pentru ca mai apoi să
fie doar îndrumați și asistați de profesioniști.
20. Dependența
La început pare normal și în limita unor așteptări firești ca cineva (SDVI) să aibă grijă de
destinul lor, să le găsească un serviciu, o casă, să le facă existența cât mai ușoară. Este ceea
ce pățim și noi oamenii înormali“ atunci când suntem îla doctor“ și când așteptăm asistență și
indicații și pentru a lua o aspirină. Cu alte cuvinte nu este ceva grav, dacă profesionistul poate
face deosebirea și se poate comporta nuanțat.
21. Proba muncii
În tot domeniul social este greu să probezi faptul că ai muncit, că ai și succese, că se
schimbă ceva prin munca ta. Prezentarea clientului la diferite concursuri, prezentări de caz,
sărbătoririle, au astfel un rol de probă: îUite, de când a venit în SDVI cât de bine crescut, a
devenit mai bun!“ În subsidiar îDe când mă ocup eu de el uite cât de bine îi merge! Și eu am
un rol important în asta.“ Cu alte cuvinte îNu doar norocul, Dumnezeu și natura mamă fac câte
ceva. Câte ceva mai fac și eu!“ Iată de ce este nevoie de recunoaștere profesională, de o fină
analiză a muncii, și nu doar de tabeluri în care se bifează activități. Munca cu oamenii nu poate
fi cuantificată prin număr de îreintegrări, reinserții și clienți preveniți“. O monitorizare a vieții
ulterioare dă o adevărată măsură a muncii de calitate.
D. Cum sunt identificați cei care au nevoie de sprijin pentru formarea, dezvoltarea și
îmbunătățirea deprinderilor de viață independentă
Identificarea copiilor/tinerilor care vor beneficia de servicii de formare de deprinderi de viață
independentă, asistență specializată, se realizează direct, la solicitarea părinților copilului sau a
reprezentanților săi legali, exprimată în scris, către DGASPC/SPAS/OPA sau SDVI și/sau ca
urmare a realizării evaluării inițiale și detaliate la intrarea în sistemul de servicii sociale pentru protecția
drepturilor copilului.
De asemenea, în cadrul serviciului rezidențial se inițiază acțiuni de evaluare a calității
deprinderilor de viață independentă indiferent de vârsta copiilor/tinerilor, pentru că e bine ca
activitățile să înceapă de timpuriu. Pentru copiii aflați la vârsta pubertății/adolescenței trebuie
insistat pe desfășurarea de activități de dezvoltare a deprinderilor de viață independentă, fără
întârziere, pentru că aceștia au nevoie de dezvoltarea aptitudinilor de integrare, pe care le vor
utiliza cu prisosință după 18 ani.
La nivel comunitar, persoanele care pot identifica deficiențele și orienta copilul/tânărul și
familia sa către un SDVI sunt profesioniștii care îndeplinesc diferite roluri sau funcții în comunitatea
respectivă: educator, profesor, consilier școlar, psiholog, medic de familie, medic de specialitate,
asistent medical comunitar, preot, primar, asistent social, lucrător social comunitar sau referent al
primăriei, alte persoane implicate în serviciile locale pentru copil și familie.
Preluarea
Ca urmare a solicitării părinților copilului sau a reprezentanților legali ai acestuia, a
rezultatelor evaluării detaliate la intrarea în sistemul de servicii sociale de protecție a drepturilor
copilului, a solicitării șefului serviciului rezidențial sau a profesioniștilor din comunitate,
coordonatorul SDVI, cu consultarea managerului de caz, va desemna un responsabil de caz
însărcinat cu coordonarea activităților care au drept scop principal: evaluarea inițială a cazului;
întocmirea raportului de evaluare a copilului/tânărului care conține propunerile privind deprinderile
de viață independentă ce vor fi abordate; elaborarea proiectului Programului de intervenție
specifică.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Metodologia evaluării deprinderilor de viață. Instrumente de evaluare care pot fi folosite.
Evaluarea inițială a cazului se referă la investigarea prin metode specifice a situației în care
se află clientul la momentul preluării cazului. Se vor analiza resursele clientului — competențele,
deprinderile, aptitudinile, potențialul și carențele în dezvoltarea deprinderilor de viață independentă
în context sociofamilial, nevoile sale, resursele mediului social, disfuncțiile care apar și cauzele
care le generează, precum și ariile de intervenție imediată și pe termen lung în beneficiul
acestuia. În această etapă se realizează următoarele activități obligatorii:
• culegerea informațiilor relevante;
• organizarea informației;
• evaluarea de tip unitar a situației clientului;
• identificarea problemei.
În general, evaluarea inițială trebuie să cuprindă următoarele:
• evaluarea punctelor tari și a nevoilor;
• identificarea și definirea problemelor;
• alegerea opțiunilor posibile de viață și a scopurilor;
• evaluarea consecințelor și procesarea rezultatelor.
Evaluarea propriilor probleme
• Asistentul social trebuie să-l ajute pe copil/tânăr să-și evalueze propriile puncte tari și
nevoile pe care le are.
• Evaluarea completă a gradului în care copilul/tânărul acționează trebuie să determine
deprinderile curente și deprinderile noi pe care trebuie să și le însușească pentru a deveni
independent.
• Reevaluările periodice îl vor ajuta pe copil/tânăr să rămână conștient de progresul făcut și
să-și dea seama ce deprinderi mai are de dobândit.
• Orientarea trebuie să se focalizeze pe acumulările copilului/tânărului ca urmare a acțiunilor
pe care le-a realizat și acest lucru îl va încuraja să-și îmbunătățească și deprinderile de viață
independentă pe care le stăpânește mai puțin.
• Monitorizarea periodică a stării generale de bunăstare a copilului/tânărului trebuie să ofere
feedback în ce privește nivelul la care a ajuns acesta în formarea deprinderilor de viață
independentă raportat la planul copilului/tânărului de dezvoltare a independenței.
Evaluarea inițială bazată pe puncte tari și pe nevoi (anexa nr. 1)
Metoda la care ne referim se bazează pe o abordare de tip pozitiv asupra persoanei. Ea
este folosită de specialiștii americani de la National Resource Center for Youth Services din Tulsa,
Oklahoma, și a fost prezentată în România cu ocazia unui stagiu de formare organizat în martie
2002 de către World Learning, programul ChildNet.
Se pornește de la credința că fiecare persoană deține un fond propriu de cunoștințe,
capacități și deprinderi, însușiri personale și resurse. Formarea unor noi deprinderi înseamnă
alinierea capacităților și resurselor interne și externe la speranțe și viziuni. Formatorii își propun să
lucreze cu tinerii pentru a defini împreună un scop care se poate realiza.
Evaluarea deprinderilor de viață independentă pe baza punctelor tari și a nevoilor se va face
ținând seama de următoarele recomandări:
• Înainte de a începe un interviu, persoanele care realizează evaluarea vor trebui să
cunoască foarte bine întrebările. Nu trebuie folosit formularul de raportare în conducerea
interviului. Eventual se poate pregăti o foaie ajutătoare separată.
• Se va începe întotdeauna prin identificarea intereselor speciale pentru că majoritatea
copiilor/tinerilor nu întâmpină dificultăți în a discuta despre ceea ce și-ar dori ei să facă în timpul
liber.
• În mod normal, se trece de la partea cu puncte tari la cea cu nevoi. Dacă copilul/tânărul
dă semne de rezistență, se vor parcurge mai întâi toate întrebările de la categoria puncte tari.
• Încă de la începutul interviului se va arăta copilului/tânărului formularul de raportare. El va
fi informat că la încheierea interviului va primi copia acestui raport. Răspunsurile vor fi înregistrate
pe scurt. Se pot adăuga unele întrebări suplimentare. La terminarea interviului, se va revizui
împreună cu copilul/tânărul formularul de evaluare completat. Se vor modifica acele date care nu
sunt considerate de copil/tânăr a fi în concordanță cu ce a declarat el.
• Se va cere copilului/tânărului să identifice nevoia pe care ar vrea să o satisfacă imediat și
se va consemna acest fapt în formular.
• În final, se va înmâna copilului/tânărului o copie xerox sau la indigou a documentului.
• Fișa de descriere a clientului (asamblată din rezultatele consilierii, anchetei sociale și
evaluărilor psihologice).

25

26

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Este necesar ca înainte de începerea interviului, evaluării, consilierii să fie satisfăcute
anumite cerințe preliminare:
• desfășurare fără întreruperi;
• încăperea în care se va desfășura trebuie să fie suficient de bine izolată fonic;
• clientul nu va fi așezat față în față cu profesionistul (educator, instructor de educație,
referent, psiholog sau asistent social);
• clientul nu va fi așezat cu fața spre o sursă puternică de lumină;
• clientul nu va fi așezat în imediata vecinătate a unei surse de căldură sau aer rece
(radiator, ventilator, aparat de aer condiționat);
• clientul nu va fi așezat pe un scaun mai scund decât al profesionistului sau incomod;
• atmosfera trebuie să fie îndeajuns de degajată și să permită observarea clientului (atât în
ceea ce privește mimica, cât și gestica), dar și posibilitate de reacție de răspuns (feedback) din
partea acestuia;
• adresarea va fi adaptată vârstei clientului (este de preferat ca tinerii peste 18 ani să nu fie
tutuiți, aceasta pentru a accentua nivelul mai mare al responsabilităților, trecerea la perioada
adultă, dar și pentru a facilita respectul reciproc);
• este recomandabil ca pe parcursul interviului profesionistul să-și ia notițe întrucât astfel se
economisește timp prețios și înregistrarea este mai fidelă. De asemenea este recomandat să fie
notate reacțiile verbale/răspunsurile cu cât mai multe citate;
• este recomandabil de asemenea ca interviul/consilierea/evaluarea să nu depășească o oră.
La primele întâlniri este foarte important ca profesionistul să-și întâmpine clientul cu
bunăvoință, să se prezinte și să-i rostească numele. Dacă clientul este însoțit de altcineva, este
bine ca și acesta să fie primit în același fel și să i se explice că trebuie să aștepte și cât anume.
Clientului i se va explica care sunt rolul și funcția lui ca profesionist. De exemplu, profesionistul
va explica cum are de gând să procedeze și cum anume va decurge interviul — îÎntâi am să vă
rog să-mi spuneți câte ceva privind trecutul dumneavoastră și motivele pentru care sunteți acum
aici.“ Clientul este astfel încurajat să vorbească liber cel puțin câteva minute. În tot acest timp
profesionistul trebuie să fie atent atât la ceea ce spune clientul, dar mai ales la cum anume
vorbește. Abia după aceea poate hotărî ce orientare trebuie dată interviului, consilierii, evaluării și
ce anume are de aflat.
În acest timp profesionistul trebuie să observe dacă clientul este cooperant, relaxat, capabil
să vorbească cu ușurință sau nu, felul în care se prezintă (atitudine, vestimentație, starea
hainelor, cicatrici, tatuaje, eventuale indicii de boală sau dizabilități).
Pe măsură ce interviul continuă, profesionistul trebuie să mențină discuția în jurul punctelor
importante și să-l aducă pe beneficiar la subiect dacă acesta are tendința de a se îndepărta.
Acest lucru are și rolul de a organiza discursul clientului, ceea ce-l ajută pe acesta să-și
(re)formuleze problema. În timp, acest tip de intervenție se transformă într-o deprindere ce ajută la
structurarea interioară. Aceasta trebuie să se petreacă fără utilizarea întrebărilor dirijate sau
întrebărilor închise.
Este de preferat ca profesionistul să folosească o schiță a intervenției, consemnând
sistematic și organizat informația în pași simpli, atât pentru a nu scăpa nimic din vedere, cât și
pentru a ușura accesul celorlalți la informații. Deoarece este greu ca datele să fie adunate tot
timpul în aceeași ordine, dar și pentru ca clientul să nu se simtă forțat, este recomandat ca
demersul să fie destul de flexibil.
Pentru început schița va putea fi folosită ca un ghid, urmând ca mai apoi să devină un
sprijin pentru ca profesionistul să nu treacă cu vederea vreun aspect. Nu este posibil și nici
obligatoriu sau important ca această schemă să fie integral completată. Experiența, intuiția și
bunul simț vor decide cât de adânc trebuie mers și ce anume va fi lăsat pentru altă dată.
Fișa de descriere este recomandabil să fie completată în cele din urmă împreună cu
întreaga echipă, chiar dacă inițial o mare parte este completată de psiholog și/sau asistent social.
1. Persoanele care îl au (l-au avut) în grijă pe client (de exemplu instructorii de educație din
serviciul rezidențial sau din școala specială de unde provine).
a) Nume, relația cu clientul, cât de apropiate/intime au fost/sunt cu acesta, de când și cât
de bine îl cunosc.
b) Câtă încredere li se poate acorda acestora.
Explicații: Este grăitor uneori faptul că nu a existat nicio persoană căreia să-i știe numele
complet, dovadă a faptului că nu a existat nicio persoană de referință și atașament stabilă în
viața clientului.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
2. Familia (atât cât își aduce aminte, cât se știe de la asistentul social, din dosare etc.):
a) Părinți, frați, rude care l-au crescut.
b) Familia extinsă.
c) Vârsta lor în prezent.
d) Vârsta lor în momentul în care au rupt legătura (sau, dacă este cazul, momentul
decesului). Precizarea datelor la care s-au întâmplat evenimentele.
e) Statusul lor marital.
f) Starea sănătății.
g) Ocupația.
h) Ce poate spune legat de personalitatea acestora.
i) Cum se înțelegea cu aceștia.
j) Poziția socială a familiei.
k) Din ce anume proveneau veniturile casei.
l) Cum se înțelegeau în familie.
m) Care sunt problemele în familie la acest moment.
n) Afecțiuni mintale în familie care să necesite spitalizare, tratament medicamentos, urmărire
(de exemplu trisomia 21 sau epilepsie).
o) Droguri, alcoolism.
p) Probleme cu poliția.
Explicații: Trebuie precizate atât vârsta în ani, cât și data nașterii, pentru că se poate
întâmpla ca acestea să nu corespundă, ținând cont de problemele cu cei a căror vârstă trebuie
precizată, de dezorganizare interioară sau chiar de tulburări. În mod asemănător după ce este
necesară estimarea oricărei perioade de timp, este bine să fie cerute/precizate și aceste date.
Prezența de afecțiuni psihice în familie (apropiată sau extinsă), deoarece poate sugera
posibilitatea unor afecțiuni sau riscuri de afecțiuni în parte ereditare. Personalitatea, atitudinea și
traseul de viață al rudelor sunt importante deoarece este mediul în care clientul a crescut o parte
din viață. Rivalitatea dintre frați este importantă, pentru că se poate întâmpla ca unul dintre ei să
fi beneficiat de o măsură de protecție specială în servicii sociale de protecția copilului și altul nu.
Problemele actuale sau peste care nu s-a trecut pot reprezenta un factor de involuție în
dezvoltare sau un factor de stres. Problemele din familie/ale familiei pot furniza explicații asupra
unor ticuri, fobii sau preocupări excesive ale clientului (de exemplu: frica de apă se poate datora
faptului că un frate a murit înecat, un comportament antisocial se poate datora unei identificări cu
o rudă din închisoare etc.).
3. Date personale:
a) Dacă știe ceva despre datele lui de la naștere (de exemplu: scorul APGAR, dacă
nașterea lui a fost fatală mamei, dacă a fost abandonat încă de la naștere în spital etc.).
b) Dobândirea primelor deprinderi (mersul, vorbirea, controlul sfincterelor etc.).
c) Starea sănătății în copilărie. Sunt interesante perioadele mari de spitalizare și bolile care
pot afecta dezvoltarea ulterioară a copilului/tânărului.
d) Probleme îcu nervii“ (spaime, balbism, timiditate), muțenie, enurezis, intoleranța
alimentară, coșmaruri frecvente etc.).
e) De la ce vârstă este în servicii sociale de protecție a copilului de tip rezidențial. Traseul
prin diferitele servicii rezidențiale/asistență maternală. Perioadele.
f) Care crede că este cauza pentru care el crede că a beneficiat de servicii sociale de
protecție a drepturilor copilului de tip rezidențial/asistență maternală.
Explicații: Pe lângă întrebări adresate clientului, trebuie făcute corelări cu dosarul și
înregistrările medicale. Este neimportant dacă clientul a suferit de boli contagioase (de exemplu,
pojar), în schimb poate fi crucial dacă a avut meningoencefalită sau convulsii în copilărie.
Trăsăturile nevrotice din mica copilărie nu au neapărat legătură cu momentul prezent, dar
pot da indicii în legătură cu dezvoltarea și traseul din copilărie.
Întrebările legate de faptul că se află într-un serviciu social de tip rezidențial de protecție a
drepturilor copilului pot releva probleme familiale, precum și indicații în ceea ce privește posibila
lui reinserție în familie sau indicii în ceea ce privește viitoarea/prezenta lui viață de cuplu.
4. Școlarizare
a) Vârsta începerii și terminării fiecărei perioade de studiu (de exemplu, dacă a terminat
8 clase până la 20 de ani, ce ani a repetat și în ce perioade).
b) Rezultate (medii, rezultatele de la examene).
c) A avut prieteni sau a fost simpatizat de colegi.
d) Ce relații a avut cu profesorii.

27

28

MONITORUL OFICIAL AL ROMÂNIEI, PARTEA I, Nr. 146 bis/28.II.2007
e) Sport și alte preocupări.
f) Calificări profesionale obținute. Îl atrag sau nu calificările și competențele obținute.
g) Studii superioare (dacă urmează, dacă are ca plan de viitor).
Explicații: Pot fi furnizate informații despre perioade decisive și/sau traumatizante din viață
(de exemplu: repetă clasa de când fratele mai mic a fost adoptat sau de când a murit bunica).
Pot fi de asemenea furnizate informații despre nivelul de inserție socială și despre
competențele sociale deja dobândite.
Pot fi indicate posibilități de (re)orientare și (re)calificare profesională (de exemplu, nu și-a
dorit niciodată să devină sticlar, dar a ajuns calificat în această meserie pentru că era cea mai
apropiată școală profesională pe când ceea ce și-a dorit să facă — mecanic auto — presupunea
înscrierea la o profesională aflată la 2 ore distanță).
Este interesant de ce își dorește să facă o facultate (de exemplu, Facultatea de Medicină
Veterinară — ca să mai rămână în ocrotirea DGASPC sau pentru că iubește animalele?) — pot
fi obținute astfel informații despre nevoia clientului de autonomie sau despre dependența afectivă
a acestuia.
5. Ocupații avute
a) Lista cronologică a slujbelor avute.
b) Motivul schimbării acestora.
c) Felul contractului. Condițiile și remunerația.
d) Situația financiară din acea perioadă.
e) Satisfacții profesionale.
f) Relațiile cu colegii și cu superiorii.
g) Invalidități și boli profesionale.
h) Planuri de viitor în această direcție.
Explicații: Informațiile obținute pot da indicații despre condițiile de viață din prezent (de când
lucrează ca bucătar are suficienți bani cât să poată pleca la mare sau la munte în fiecare
weekend), despre aspirațiile personale ale clientului (de exemplu lucrează la McDonalds pentru
că așa poate deveni șef în cel mai scurt timp), despre problemele de sănătate diagnosticate și
care au înrâurire asupra traseului profesional ulterior (de exemplu, are reumatism articular de când
a lucrat în piață), despre caracteristici ale personalității lui (de exemplu, faptul că a fost concediat
în repetate rânduri poate indica de exemplu — din fericire nu întotdeauna — un caracter dificil,
agresivitate, conduite antisociale).
De asemenea, dacă fiecare slujbă este inferioară ca salarizare, condițiile și perioada celei
dinainte pot fi luate în calcul ca o posibilă tulburare mintală (de exemplu, tumoare,
degenerescență) sau chiar o dependență de substanță (de exemplu, heroina). Întrebările legate de
consum de substanțe toxico-dependente pot începe evaziv (de exemplu: Luați în mod regulat
vreun medicament? Care anume?). Este important dacă clientul dovedește o bună cunoaștere a
substanțelor interzise care conțin mici cantități de opiacee sau potențează drogurile. La fel o bună
cunoaștere a medicației psihiatrice poate indica o boală psihică în familie sau chiar a clientului.
6. Serviciul militar
a) V-ați efectuat serviciul militar?
b) Probleme de disciplină.
c) Ați dori să faceți armata? De ce?
d) Relațiile cu ceilalți.
Explicații: Serviciul militar poate fi chiar un ritual de trecere la viața adultă și poate da
indicații despre capacitatea clientului de adaptare la un mediu cu reguli și norme stricte. Aceasta
spune multe despre relațiile cu egalii și cu superiorii, similare cu cele de la punctul 5 (ocupațiile).
7. Istoricul menstruației
a) Vârsta primei menstruații.
b) Atitudinea față de menstruație.
c) Dismenoree (dureri în timpul ciclului).
d) Sindrom premenstrual (SPM).
e) Data ultimei menstruații.
f) Planuri de viitor în ceea ce privește o relație de cuplu, căsătorie, copii.
Explicații: Vârsta primei menstre poate fi utilă la identificarea unor posibile tulburări
hormonale, la maturizarea fiziologică a clientei. Atitudinea față de menstruație influențează trăirile
ulterioare ale feminității și poate da indicații referitoare la diferența dintre sex și gen.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Dismenoreea și SPM pot da informații utile în ceea ce privește atitudinea față de propriul
corp și procesele de feminizare, precum și în ceea ce privește modificări ale energiei și
personalității în perioada ciclului.
Data ultimei menstruații dă indicii despre conștientizarea propriilor procese fiziologice, dar și
despre monitorizarea acestora.
Cu totul, istoricul menstruației poate aduce și informații referitoare la nivelul de cunoștințe
legate de anatomie, planning și contracepție sexuală.
8. Istoricul cuplului și al activității sexuale. Sarcini.
a) Vârsta primei relații sexuale.
b) Experiențe hetero- și homosexuale.
c) Practici sexuale actuale.
d) Contracepție și planning familial.
e) Cu cât timp înainte și-a cunoscut partenerul sexual.
f) Calitatea vieții de cuplu.
g) Vârsta partenerului.
h) Ocupația partenerului.
i) Starea de sănătate.
j) Personalitatea partenerului.
k) Dorința de a avea copii.
l) Avorturi (spontane/provocate). Copii născuți morți (motive).
m) Ce anume s-a schimbat în viata clientei, în ce fel îi sunt modificate planurile de viitor.
Explicații: Bunul simț, experiența și intuiția vor hotărî cât de multe întrebări pot fi puse și cât
de amănunțite pot fi acestea. Este important să se afle în primul rând aspecte legate de nivelul
de cunoștințe referitoare la planning și contracepție și referitoare la personalitate (de exemplu,
multiple relații sexuale, precum și o viață sexuală dezorganizată pot da indicații referitoare la o
posibilă tulburare de personalitate).
Trebuie în mod special avută o deosebită grijă la momentul ales pentru punerea de întrebări
referitoare la homosexualitate, precum și la implicațiile acesteia.
Dorința de a avea copii poate da indicații referitoare la dorința de reparație a trecutului
clientului, dar și referitoare la maturitatea lui afectivă. Informațiile despre sarcini, naștere, avorturi
explică uneori reacțiile psihologice de adversitate cu privire la maternitate ale tinerei.
Importante sunt și fantasmele legate de fiecare din aceste aspecte.
9. Starea prezentă:
a) Domiciliul. Starea actelor. Legalizarea situației.
b) Probleme administrative.
c) Probleme financiare.
Explicații: Aceste întrebări ajută la înțelegerea personalității clientului în momentul prezent,
precum și la gradul lui de autonomie.
10. Personalitatea
a) Prieteni apropiați.
b) Relații cu colegii.
c) Relația cu autoritatea.
d) Probleme cu poliția.
e) Hobby-uri.
f) Temperament.
g) Aptitudini.
h) Voința.
i) Inteligența.
j) Vocabular.
k) Caracter.
l) Atenție. Concentrare în sarcină.
m) Obiceiuri.
n) Planuri de viitor.
o) Religie. Schimbarea religiei.
Explicații: Cea mai mare parte dintre aceste întrebări fie nu mai trebuie puse dacă tot
interviul a decurs normal până la acest punct, fie pot fi aflate prin instrumente specifice (de
exemplu: baraj de semne pentru atenție, Raven pentru inteligență — atenție, nu este nevoie de

29

30

MONITORUL OFICIAL AL ROMÂNIEI, PARTEA I, Nr. 146 bis/28.II.2007
aflarea QI-ului, ci doar de încadrarea în normalitatea generală sau identificarea unei eventuale
deficiențe, CPI, alte inventare de personalitate).
Este necesar ca în mod special acest capitol să fie supravegheat în completare de către
psiholog. Acesta își poate lua informații de la asistentul social (este chiar necesar) sau din
alte surse.
Se cuvine o atenție deosebită la câteva puncte: relația cu autoritatea, probleme cu poliția,
schimbarea religiei. Acestea indică rupturi în traseul de viață al clientului și chiar posibile direcții
de acțiune (de exemplu: dacă are o relație proastă cu autoritatea poate fi ghidat către o meserie
ce presupune mai mult legături pe orizontală, trecerea la altă religie indică poate o schimbare la
nivel valoric și caracterial).
Alte elemente privind evaluarea bazată pe puncte tari
Exemple de puncte tari care pot fi identificate
Sursa: Adaptată de la Divizia Departamentului de Sănătate și Servicii Umane NC a
MH/DD/SAS. (2000). NC-Training introductiv asupra sistemului de asistență. Raleigh, NC: Autor
Atitudini și valori: crezuri și așteptări ale copilului și familiei.
Exemple:
• Ritualuri puternice și tradiții; credință.
• Unitatea și loialitatea familială.
• Respectul intimității celorlalți.
• Să vorbești sau să nu vorbești despre problemele tale.
Deprinderi și abilități: cunoștințe, deprinderi și abilități personale și profesionale ce țin de
multe zone ale vieții cum sunt munca, școala sau recreerea.
Exemple:
• Interesul familiei de a interacționa.
• Capacitatea familiei de a planifica activitățile.
• Calitatea de a fi un bun bucătar.
Calități: atribute și caracteristici ale familiei, modul în care membrii familiei interacționează
unii cu ceilalți și în care familia interacționează cu comunitatea.
Exemple:
• Capacitatea de a-și exprima aprecierea.
• Comunicare efectivă pozitivă.
• Disponibilitate și capacitatea de a rezolva probleme.
• Conexiuni cu familia și comunitatea.
• Resurse financiare.
Preferințe: preferințele copilului și ale familiei.
Exemple :
• Preferințe în privința mâncării, îmbrăcămintei, divertismentului.
• Preferințe asupra stilului de comunicare.
De ce să utilizăm o abordare bazată pe puncte tari?
Membrii familiei răspund pozitiv atunci când se concentrează pe punctele lor tari, și nu atunci când
se concentrează pe slăbiciuni.
Toate familiile au puncte tari unice bazate pe competențe, deprinderi, interese și valori și preferințe
specifice.
Absența unor competențe particulare nu reprezintă un eșec.
Familia poate avea probleme care ar trebui rezolvate, dar acest lucru nu înseamnă că este
îo familie rea”.
Responsabilul de caz și ceilalți membri ai echipei sunt priviți ca parteneri, și nu ca experți.
ECOHARTA
Ecoharta este o simplă hârtie și o simulare, un instrument de evaluare, planificare și
intervenție. În mod dinamic, reprezintă sistemele ecologice ale clientului. Include sistemele de bază
cu care clientul interacționează.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Cum este utilizată?
Ecoharta poate fi utilizată pentru a aduna câteva tipuri de informații:
1) Să identifice membrii gospodăriei, familia extinsă, natura relațiilor dintre indivizi, resursele
pe care le schimbă cu clientul.
2) Să identifice alte persoane și sisteme în acest mediu social al clientului și resursele
schimbate cu ei.
3) Să identifice relațiile clientului cu sistemele din comunitate.
4) Să identifice contribuțiile prezente și trecute ale clientului față de alții.
5) Să identifice sistemele cu ajutorul cărora resursele suplimentare pot fi alocate.
De ce este un instrument folositor?
1) Furnizează și organizează o mare varietate de informații pentru evidența clientului.
2) Creând o ecohartă, angajează clientul în procesul de evaluare a relațiilor cu
mediul social.
3) Ajută să identifice contribuțiile pozitive ale clientului la mediu, posibilele resurse pentru
ajutor, pentru lipsurile în suportul acordat pentru mediu.
4) Poate fi modificat peste timp, permițând asistentului social și familiei pentru a nota
schimbările.
5) Poate fi adoptat la toate tipurile de situații sociale si tendințe.
6) Asigură o imagine clară ce poate fi prezentată cu ușurință tuturor.
Cum este creată?
Ecoharta te ajută pentru a afla dorințele clientului și a-l ajuta pe acesta la crearea unei
imagini a relațiilor familiale de bază, a relațiilor în comunitate, cu persoane importante și cu
sistemele de suport. Se începe cu gospodăria clientului. Membrii gospodăriei trebuie încadrați
într-un cerc, într-o genogramă tradițională, folosind pătrate pentru a indica genul masculin și
cercuri pentru a indica genul feminin. Membrii care au decedat se consemnează cu un X. Acele
sisteme de mediu care afectează viața clientului sunt identificate pe hartă. În momentul în care
natura tranzacției a fost identificată pe hartă, o linie a fost desenată pentru a exprima atât
legăturile, cât și calitatea relațiilor. Săgeți pot fi desenate de-a lungul liniilor de legătură pentru a
indica direcția fluxului resurselor, energiei și scopul. Conexiunile pot fi desenate la cercul familiei
ca un întreg sau la fiecare membru individual. Pot fi identificate alte sisteme de mediu din trecut
și previzionate cele din viitor. Se desenează cercurile și sistemele adiționale. În timp ce se
desenează ecoharta, alte zone pot fi ușor sau corespunzător explorate.
• Cum percepe un client schimbul cu alte sisteme?
• În particular, cum se simte clientul atunci când este ajutat?
• Cum se simt membrii familiei atunci când ajută?
• Cât de bine s-a simțit clientul la întâlnirea în cadrul căreia au fost identificate nevoile?
• Clientul percepe alte sisteme care sunt valabile pentru a explora ca potențial sursa
de ajutor?
• Unele sisteme asigură resurse clientului pentru a face față conflictelor sau pentru a arăta
uzura datorată îngrijorării?
Notă: Ecoharta are potențialul de a identifica calitățile, precum și nevoile și defectele. Poate
fi construită cu o persoană individuală sau cu o familie. Poate fi folosită pentru a prezenta relațiile
trecute, prezente și viitoare (anexa nr. 2).
Standardul 3. Programul de intervenție specifică pentru dezvoltarea deprinderilor
de viață independentă
Fiecare copil/tânăr aflat în evidența sistemului de servicii sociale pentru protecția drepturilor
copilului beneficiază de un program de intervenție specifică (PIS) pentru dezvoltarea deprinderilor
de viață independentă în funcție de nevoile sale individuale și de contextul sociofamilial în care
trăiește și se dezvoltă. Programul asigură individualizarea procesului de educație, socializare la
care are dreptul fiecare copil/tânăr, coerența și continuitatea intervenției, respectarea drepturilor
copilului, în special cele legate de exprimarea liberă a opiniei, antrenarea și responsabilizarea
copilului/tânărului față de propriul proces de educare și integrare socială, mobilizarea resurselor
familiale.
Serviciile sau intervențiile specifice — destinate dobândirii deprinderilor de viață independentă
ale copilului/tânărului în vederea includerii sale sociale — se desprind din PIP, întocmit în 30 de zile
de la înregistrarea cazului, de către managerul de caz împreună cu echipa interdisciplinară. Acest
plan trebuie să servească unui scop clar definit și să conducă la îndeplinirea obiectivelor specifice
pentru fiecare arie de intervenție identificată în etapa anterioară de evaluare complexă.
Toate soluțiile proiectate în beneficiul copilului trebuie să ia în considerare:
— participarea familiei;
— capacitatea familiei de a răspunde nevoilor copilului;

31

32

MONITORUL OFICIAL AL ROMÂNIEI, PARTEA I, Nr. 146 bis/28.II.2007
— resursele de care dispun familia și comunitatea pentru a pune în practică planul
individualizat de protecție/planul de intervenție specifică.
A. Componentele planificării serviciilor:
1. identificarea priorităților — de exemplu, determinarea situațiilor critice ce urmează a fi
rezolvate imediat;
2. identificarea activităților, mijloacelor, termenelor, condițiilor și indicatorilor de performanță
privind atingerea obiectivelor programului de intervenție specifică privind deprinderile de viață
independentă;
3. stabilirea responsabililor și repartizarea sarcinilor cuprinse în programul de intervenție
specifică privind deprinderile de viață independentă.
B. Rolurile principale ale responsabilului de caz în această etapă sunt următoarele:
1. de a facilita stabilirea priorităților în colaborare cu familia și echipa de profesioniști;
2. de a stabili cu claritate rolurile și responsabilitățile tuturor celor implicați în implementarea
programului de intervenție specifică privind deprinderile de viață independentă: părinți, copil/tânăr,
profesioniști, instituții, comunitate etc.
De asemenea, responsabilul de caz se va asigura că:
a) serviciile și intervențiile recomandate răspund nevoilor reale și priorităților copilului/tânărului
și familiei;
b) familia și copilul/tânărul au acces la serviciile și intervențiile recomandate;
c) serviciile și intervențiile sunt oferite copilului/tânărului și familiei.
Îndeplinirea cu succes a obiectivelor planului individualizat de protecție presupune implicarea
și responsabilizarea nu numai a profesioniștilor, dar și a familiei. Oferirea tuturor serviciilor se va
face în baza unui contract cu familia, care oferă posibilitatea participării și responsabilizării părților
implicate.
C. Programul de intervenție specifică privind deprinderile de viață independentă
• Este un proiect personalizat de intervenție.
• Este un document scris.
• Concretizează intervențiile echipei pluridisciplinare.
• Se întocmește împreună cu clientul față de care dovedește respect.
• Urmărește coerența intervenției: responsabilizarea clientului, coparticiparea clientului la
propria integrare socială și educație.
• Promovează clientul ca pe un actor și partener activ.
• Conține obiective, activități, precum și evaluări concrete.
• Reflectă implicarea tuturor actorilor (clientul, echipa, resursele umane exterioare, parteneri).
• Prevede termene concrete și realiste.
• Prevede evaluări periodice; sunt urmărite și adaptate obiectivele și termenele (evaluarea se
va baza întotdeauna pe resursele clientului, pe calitățile și punctele tari ale acestuia).
• Specifică responsabilitățile echipei și ale clientului ca parte contractuală.
• Ajută la autoevaluarea clientului; marchează etapele străbătute — este un grafic al realizărilor.
• Se bazează pe punctele tari ale clientului.
• Respectă nevoile clientului, acestea fiind plasate pe primul loc.
• Favorizează creșterea interioară și maturizarea clientului.
• Favorizează conștientizarea realității (pune în acord expectațiile clientului cu posibilitățile reale).
• Se constituie într-o preocupare continuă a clientului atâta timp cât este beneficiar al SDVI.
• Clientul are un rol major în deciziile obiectivelor și acțiunilor din PIS privind deprinderile de
viață independentă.
• Ține cont de problemele identificate.
• Se formulează într-un limbaj clar, accesibil clientului (se vor evita ambiguitățile, adjectivele etc.).
• Este pozitiv și pune accent pe soluții.
• Finalitatea PIS-ului este viața independentă a clientului. Se recomandă o monitorizare post-PIS
de minimum 6 luni și mult mai bine ar fi de 2 ani; aceasta ar putea ajuta integrarea pe termen lung
și la stabilirea unei macrostrategii.
D. Metodologia planificării: obiective, indicatori (SMART), activități
Acțiuni realiste și limitate în timp, pe scurt SMART.
Pentru anumite nevoi se cer explorare și informații suplimentare înainte ca acestea să fie
transformate în obiective. De exemplu, nevoia îde a petrece mai mult timp cu familia“ nu se
încadrează în standardele SMART descrise mai sus, tânărul trebuie să răspundă la întrebări care
să transforme obiectivul într-unul specific. îCât timp petreci acum cu familia? Ce ți-ar plăcea să
faci în timp ce ești cu familia ta? Unde se află familia ta?“

MONITORUL OFICIAL AL ROMÂNIEI, PARTEA I, Nr. 146 bis/28.II.2007
D.1. Principalii pași în procesul de planificare — sunt etapele B.A.S.I.C.
Acestea sunt etapele prin care asistenții sociali trec zilnic. Etapele B.A.S.I.C. pentru
planificarea obiectivelor sunt:
Brainstorming-ul opțiunilor
— Încurajarea copilului/tânărului în identificarea tuturor opțiunilor.
— Adăugați ideile dumneavoastră numai după ce ați obținut implicarea copilului/tânărului.
— Ajutați copilul/tânărul să aleagă.
— Planul trebuie să aparțină copilului/tânărului.
— Nu forțați opțiunile pe care le considerați cele mai bune.
Să se planifice cu PAȘI MICI
— Ajutați copilul/tânărul să planifice totul cu pași mici, care îl provoacă, dar nu îl copleșesc.
— Succesul dă naștere la succes.
D.2. Identificarea datelor limită
— Fără date limită nu se va realiza nimic.
— Datele limită ajută persoanele să devină responsabile.
Contactare pentru monitorizarea progreselor
— Urmărirea este importantă.
— Cunoscând faptul că cineva va urmări starea lucrurilor, se poate lucra mai eficient.
Următorul pas este de a traduce declarația legată de nevoie într-o formulare a obiectivului.
Anumite nevoi pot fi rescrise cu ușurință ca obiective. Nevoia de a slăbi cu 10 kilograme
poate fi formulată ca un obiectiv prin simpla adăugare a unei date. Obiectivul devine îslăbirea cu
10 kilograme până la 30.09.2002“. Obiectivele trebuie să fie specifice, măsurabile, orientate pe rezultat.
E. Planificare flexibilă
Evaluarea pe parcurs (intermediară)
Această etapă se referă la procesul de culegere a informațiilor în legătură cu modul de
furnizare a serviciilor, în scopul evaluării progreselor realizate în atingerea obiectivelor prevăzute în
programul de intervenție specifică privind deprinderile de viață independentă și, implicit, în
contractul cu familia.
Responsabilitatea monitorizării programului de intervenție specifică revine responsabilului de caz.
Această activitate constă în:
• verificarea modului de furnizare a serviciilor în limita de timp stabilită; de exemplu, prin
rapoarte verbale sau în scris din partea celor care oferă serviciul respectiv sau a părinților;
• identificarea la timp a problemelor (de exemplu, probleme logistice sau procedurale) în
legătură cu asigurarea serviciilor specializate sau cu participarea familiei, pentru a putea opera
schimbările necesare în programul de intervenție specifică privind deprinderile de viață
independentă;
• colaborarea cu familia și cu furnizorii de servicii pentru a remedia problemele; de exemplu,
asistarea părinților sau a copilului/tânărului în rezolvarea problemei transportului;
• identificarea dinamicii progreselor copilului/tânărului și a familiei în îndeplinirea obiectivelor;
• comunicarea directă cu familia și cu profesioniștii care oferă serviciile specializate pentru
identificarea problemelor, stabilirea modificărilor și rezolvarea conflictelor;
• revizuirea PIS privind deprinderile de viață independentă în funcție de schimbările care
apar;
• modificarea sau rezilierea contractului cu familia, atunci când este cazul;
• evaluarea modului în care implementarea PIS privind deprinderile de viață independentă
ajută copilul/tânărul și familia sa la îndeplinirea scopului propus; evaluarea se realizează cu
participarea specialiștilor, colaboratorilor și a familiei;
• transmiterea informației obținute pe parcursul monitorizării către părțile implicate și
interesate — servicii, profesioniști, copil/tânăr și familie;
• organizarea și coordonarea sesiunilor de lucru ale echipei multidisciplinare;
• păstrarea documentației scrise în legătură cu toate activitățile monitorizate, inclusiv a
rapoartelor solicitate profesioniștilor care oferă serviciile specializate.
Evaluarea nevoilor — care sunt problemele?
Evaluarea nevoilor se referă la următoarele întrebări:
• Cine sunt cei care părăsesc serviciile sociale de protecție a drepturilor copilului?
• Ce experiențe au trăit până în acel moment?
• Ce se întâmplă cu ei după ce părăsesc serviciile sociale de protecție a drepturilor copilului?
• Ce sprijin este disponibil pentru ei?

33

34

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Evaluarea procesului — ce facem în prezent?
Sarcina evaluării procesului este documentarea asupra serviciilor care sunt oferite în prezent.
Întrebările relevante sunt:
• Ce servicii sunt livrate în prezent?
• Cât de adecvate sunt procedurile de obținere a serviciilor?
• Ce proporție de clienți beneficiază de servicii?
• Cât de accesibile sunt serviciile?
• Ce bariere sunt pentru clienți în obținerea serviciilor?
• Cât de bine implementate sunt serviciile?
• Cât de satisfăcuți sunt clienții de servicii?
Reevaluările periodice îl vor ajuta pe copil/tânăr să rămână conștient de progresul făcut și
să-și dea seama ce deprinderi mai are de dobândit.
Orientarea trebuie să se focalizeze pe acumulările copilului/tânărului ca urmare a acțiunilor
pe care le-a realizat și acest lucru îl va încuraja să-și îmbunătățească și deprinderile pe care le
stăpânește mai puțin.
F. Monitorizarea regulată a stării generale de bunăstare a copilului/tânărului trebuie să ofere
feedback în ce privește nivelul curent în formarea deprinderilor de viață independentă raportat la
planul copilului/tânărului de dezvoltare a independenței.
G. Evaluarea intermediară — sau evaluarea formativă — are drept scop observarea
progreselor înregistrate în îndeplinirea obiectivelor propuse, înregistrarea barierelor sau problemelor
întâlnite pe parcursul intervenției și stabilirea, după caz, a unor corecții sau a unor căi de
rezolvare a situațiilor problematice care apar în implementarea programului de intervenție specifică
privind viața independentă pentru client.
H. Evaluarea finală se realizează la încheierea cazului și se raportează atât la îndeplinirea
obiectivelor stabilite în programul de intervenție specifică privind viața independentă pentru client,
cât și la întregul proces al intervenției de caz.
I. Evaluarea permanentă și monitorizarea cazului
Din punct de vedere practic, asistentul social realizează o evaluare permanentă a cazului
care coincide cu diferitele etape ale procesului de management de caz:
(1) identificarea/preluarea cazului;
(2) evaluarea situației clientului;
(3) stabilirea obiectivelor și întocmirea PIS;
(4) planificarea serviciilor și a intervențiilor și elaborarea PIS;
(5) furnizarea serviciilor și a intervențiilor;
(6) monitorizarea și reevaluarea periodică a cazului;
(7) încheierea cazului.
Această evaluare este în fapt o monitorizare amănunțită a PIS și a întregului proces care se
desfășoară.
În acest proces asistentul social — responsabil de caz trebuie să îndeplinească următoarele
activități:
• verifică dacă serviciile au fost furnizate în limita de timp stabilită (prin rapoarte verbale
sau în scris din partea părinților sau a celor care oferă serviciul respectiv);
• identifică la timp problemele care apar în legătură cu asigurarea serviciilor sau colaborează
cu familia sau/și cu ofertanții de servicii pentru a remedia posibilele probleme;
• identificarea dinamicii progreselor copilului/tânărului/familiei în îndeplinirea obiectivelor;
• comunicarea directă cu familia și cu alți profesioniști care oferă servicii pentru identificarea
problemelor, stabilirea modificărilor și rezolvarea conflictelor;
• revizuirea PIS în funcție de schimbările care apar;
• modificarea sau rezilierea contractului cu familia, atunci când este cazul;
• evaluarea modului în care implementarea PIS ajută copilul/tânărul și familia sa în
îndeplinirea scopului propus;
• transmiterea informației monitorizate către părțile implicate și interesate — servicii,
profesioniști, copil/tânăr și familie;
• păstrarea documentației scrise în legătură cu toate activitățile monitorizate, inclusiv a
rapoartelor solicitate profesioniștilor care oferă serviciile specializate.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
I.1. Instrumente utilizate în evaluarea și monitorizarea cazului
În abordarea cazurilor referite SDVI se preferă abordarea ecosistemică (unitară și de tip
integrativ) a familiei și utilizarea diagramelor care reprezintă grafic complexitatea fenomenelor
sociale (de exemplu: ecomapa, genograma).
Pentru o analiză complexă a progreselor clienților înregistrate în plan social, personal și
profesional, se vor folosi ca instrumente de investigare ecomapa, analiza câmpului de forțe și
ancheta socială.
I.2. Identificarea și definirea propriilor probleme
Asistenții sociali — responsabili de caz trebuie să monitorizeze periodic acțiunile
copilului/tânărului, alegerile și atitudinile sale, pentru a-i oferi acestuia feedback în ce privește
nivelul la care a ajuns cu dezvoltarea abilităților de a înțelege, anticipa și rezolva problemele din
viața de zi cu zi.
Copilul/tânărul va avea nevoie de ajutor în identificarea problemelor și stabilirea priorităților și
pentru a le împărți pe acestea în etape pe care să le poată rezolva.
Inițial, acest proces va fi realizat formal prin întocmirea programului de intervenție specifică
și revizuire dacă este cazul.
Participarea activă a copiilor/tinerilor, familiei, partenerilor sociali la implementarea cu succes
a activităților de DVI.
Contractul cu familia/copilul/tânărul este revizuit periodic și modificat de către managerul de
caz de câte ori este nevoie, împreună cu responsabilul de caz, în funcție de progresele care
intervin sau schimbările survenite în derularea activităților.
Profesioniștii implicați în derularea intervențiilor specifice de caz și/sau familia
copilului/tânărului vor comunica managerului de caz orice schimbare care intervine și care necesită
schimbarea PIS și a contractului cu familia. (anexa nr. 3)
Totodată, DGASPC/SPAS/OPA va încheia convenții de parteneriat cu principalele instituții
furnizoare de servicii DVI.
Contractul cu familia este un document scris în care se menționează condițiile în care se
vor oferi serviciile și responsabilitățile specifice pe care fiecare parte implicată le are de îndeplinit
în perioada de timp stabilită.
Standardul 4. Activități
Serviciul pentru dezvoltarea deprinderilor de viață independentă desfășoară activități
structurate sau semistructurate de pregătire și stimulare a autonomizării copiilor și tinerilor, de
stimulare a individualității și dezvoltare a resurselor personale ale acestora pentru trecerea de la
dependență la independență personală.
A. Asistența psihologică a clienților în procesul de formare a deprinderilor de viață
independentă
A1. Cadrul consilierii psihologice
Este necesar să fie satisfăcute anumite cerințe preliminare referitoare la cadru:
1. consilierea se va desfășura fără întreruperi, pe cât posibil, într-un cadru fizic cât mai
asemănător cu cel al evaluării psihologice;
2. este recomandabil să existe un spațiu exclusiv destinat acestei activități;
3. cadrul în care se desfășoară consilierea trebuie să asigure intimitatea;
4. atmosfera trebuie să fie îndeajuns de destinsă încât să permită discuții pe teme intime,
sfaturi, sugestii, dar și confesiuni. În niciun caz nu este recomandat să devină o spovedanie
periodică în urma căreia clientul este golit de informație. Adresarea va fi adaptată vârstei și
situației. Nu trebuie uitat că principalul factor de schimbare dintre profesioniști este responsabilul
de caz pe consiliere care poate cere și impune, după caz, reguli, norme, limite.
Este recomandabil ca la sfârșitul consilierii să existe înregistrări scrise ale întâlnirii (desigur
fără a încălca principiul confidențialității).
Este recomandabil, de asemenea, ca ședința de consiliere să fie adaptată ca și timp — nu
folosește nimănui o întrevedere obositoare.
A2. Principiile consilierii:
•
•
•
•
•
•

alianța (terapeutică);
confidențialitatea;
respectul față de client;
imparțialitatea;
refacerea moralului clientului;
creșterea stimei de sine;

35

36

MONITORUL OFICIAL AL ROMÂNIEI, PARTEA I, Nr. 146 bis/28.II.2007
• analiza rațională a problemelor;
• coparticiparea;
• planificarea (cadrul spațio-temporal);
• intervenție pe problemă;
• centrarea pe acțiune și soluții;
• durata variabilă;
• inducerea unor schimbări;
• urmărirea raportului costuri/resurse;
• reflectarea sentimentelor;
• ascultarea activă;
• sprijinirea alegerilor informate;
• explicații și sfaturi (când este cazul și pe cât posibil doar în întâmpinarea clientului, în
niciun caz împotriva orientărilor lui).
B. Pregătirea pentru trecerea la viața independentă și acomodarea după ieșirea din sistemul
serviciilor sociale de protecție a drepturilor copilului/tânărului
B1. Inițierea procesului
Pe măsură ce se apropie momentul de trecere în afara sistemului serviciilor sociale de
protecție a drepturilor copilului, echipa ar trebui să estimeze momentul în care se va produce
plecarea, iar responsabilul de caz trebuie să coordoneze eforturile de pregătire a acestui moment
făcute de către toți cei implicați în îngrijirea copilului/tânărului.
Cu câteva luni înainte de data de plecare responsabilul de caz și copilul/tânărul trebuie să
completeze împreună o prezentare sumară care include următoarele informații:
• noua adresă;
• costurile cu chiria și întreținerea;
• costurile estimate ale telefonului, mâncării, transportului, locuirii;
• venitul lunar estimat;
• datoriile curente, planul de achitare a lor;
• economiile făcute până în prezent;
• angajatorul, salariul pe săptămână;
• medicul de familie/alte servicii medicale;
• activitățile de timp liber;
• orientarea religioasă;
• pregătirile în caz de urgență;
• lista cu informații personale și familiale și date de identificare;
• numele mentorului adult;
• planuri de continuare a educației;
• rubrici de completat după părăsirea sistemului serviciilor sociale de protecție a drepturilor
copilului.
Responsabilul de caz trebuie să-l ajute pe copil/tânăr să dezvolte acele activități necesare
pentru a face față oricăror alte probleme pe care acesta le mai are.
Determinarea momentului în care un copil/tânăr este pregătit să plece din sistemul serviciilor
sociale de protecție a drepturilor copilului către viața independentă trebuie să depindă de nivelul
de însușire de către copil/tânăr a deprinderilor necesare pentru o viață sănătoasă, utilă, autonomă
și responsabilă.
Copiii/tinerii trebuie să aștepte să facă un efort continuu pentru a munci sau a-și continua
educația ca o condiție de a beneficia de servicii și după părăsirea sistemului serviciilor sociale de
protecție a drepturilor copilului.
Pot apărea dificultăți cu acei copii/tineri care sunt extrem de imaturi sau care dezvoltă o
rezistență la pregătirea pentru trecerea la viața independentă. Acești copii/tineri pot manifesta
tendințe regresive pe măsură ce se apropie momentul în care va trebui să părăsească sistemul
serviciilor sociale de protecție a drepturilor copilului și pot sabota în mod activ eforturile de
planificare a trecerii la viața independentă. Pentru aceste probleme trebuie să se apeleze la
consiliere. Amânarea momentului poate în unele cazuri să-l motiveze pe copil/tânăr, în alte cazuri
însă poate fi necesar să i se prezinte copilului/tânărului opțiunile care i-au rămas, cum ar fi
asistența realizată de sistemul public, adăposturi pentru adulți, locuirea cu rudele.
Copiii/tinerii trebuie să știe de ce servicii pot beneficia după ce părăsesc sistemul serviciilor
sociale de protecție a drepturilor copilului.
Este importantă oferirea copilului/tânărului a informațiilor personale și despre familie și datelor
de identificare.
Informații personale și despre familie și datele de identificare dacă este necesar înainte de
trecerea la viața independentă.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
SDVI trebuie să ofere copilului/tânărului următoarele informații personale și despre familie și
datele de identificare înainte de părăsirea sistemului serviciilor sociale de protecție a drepturilor
copilului:
• carnetul de conducere;
• cartea de identitate;
• fișa medicală personală, incluzând lista tuturor clinicilor, medicilor sau spitalelor unde
acesta a fost îngrijit;
• certificatul de naștere;
• certificatul de deces al părinților, dacă este cazul;
• fotografii;
• lista școlilor la care a învățat;
• diploma de absolvire;
• lista tuturor serviciilor de protecție a drepturilor copilului prin care a trecut (nume, adresa).
În plus, SDVI poate oferi un set de informații de plecare, care include:
• lista serviciilor de sănătate care sunt ușor accesibile;
• lista numerelor de telefon de urgență;
• ghid juridic;
• curriculum vitae;
• scrisoare de recomandare de la angajatori;
• o scurtă prezentare a evaluării inițiale, punctelor tari, nevoilor și progresului făcut;
• o listă a serviciilor de consiliere ușor accesibile;
• o listă a persoanelor de contact care îl pot ajuta cu angajarea și cu instruirea vocațională;
• cum să contacteze SDVI în continuare pentru eventuale servicii viitoare;
• o prezentare sumară a planului de trecere la viața independentă care include opțiunile
ulterioare în cazul în care planul a eșuat.
Pregătirea pentru părăsirea serviciului rezidențial
• Pregătirea trebuie să fie foarte bine planificată.
• Pregătirea trebuie să fie orientată spre viitor.
• Pregătirea trebuie sa fie direcționată în sensul ruperii atașamentului de instituție.
Este recomandabil ca rezidentul să fie inclus ca partener activ în planificarea părăsirii
serviciului rezidențial.
B2. Predictori ai succesului adolescenților după ce părăsesc instituția de ocrotire
• Atitudinea copilului/tânărului față de părăsirea instituției.
• Suportul social perceput.
Cu cât copilul/tânărul are o atitudine mai pozitivă față de părăsirea serviciului rezidențial și
cu cât percepe că dispune de un suport social mai mare, cu atât mai pozitivă va fi situația sa de
viață după ce părăsește serviciului rezidențial. Unele arii de pregătire necesită mai mare atenție
decât altele. Este recomandabil ca pregătirea să se bazeze pe un plan de părăsire a serviciului
rezidențial preferabil într-o formă scrisă și pe activități pregătitoare. Pentru a preveni efectele
negative ale activităților pregătitoare, cum ar fi creșterea nesiguranței, pregătirea ar trebui să ducă
nu doar la cunoașterea problemelor care vor apărea la părăsirea serviciului rezidențial, ci și a
modalităților și deprinderilor necesare pentru a face față acestora.
Recomandări privind relația cu copiii/tinerii în dezvoltarea deprinderilor de viață independentă:
• permanența persoanei de referință;
• îndeplinirea corectă și coordonată a funcțiilor (funcția practică, funcția pedagogică, funcția
psihologică, funcția socială);
• cunoașterea reală a nevoilor copiilor/tinerilor;
• planificarea întâlnirilor, respectarea planificării;
• evitarea excesului în organizarea întâlnirilor de grup, accent pe întâlniri individuale în spații
special amenajate;
• comunicare eficientă — limbaj simplu, implicit folosirea jargonului;
• verificarea înțelegerii corecte;
• folosirea notelor scrise;
• abordarea pozitivă a clientului, cu accentuarea a ceea ce are bun;
• renunțarea la critică și la folosirea de exemple din experiența personală;
• acompaniere, nu rezolvarea problemelor clientului de către angajat;
• stimularea progreselor;
• construirea și adaptarea programului de intervenție specifică privind deprinderile de viață
independentă, cu luare în considerare a părerilor, propunerilor și inițiativelor manifestate de
copil/tânăr.
B3. Servicii (activități) de dezvoltare a deprinderilor de viață independentă
Trebuie să se facă distincție clară între serviciile oferite în cadrul sistemului de servicii
sociale de protecție a drepturilor copilului și serviciile ce vor fi oferite după ieșirea din sistem.

37

38

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Supoziții de bază
•
•
funcție
•

Se pune accent pe lucrul cu familia, acolo unde este cazul.
Necesitatea de a construi mai multe tipuri de servicii, la care copiii/tinerii să apeleze în
de problemele și nevoile lor particulare.
Rezultatele trebuie privite într-o manieră relativă.

Deprinderile pentru o viață independentă pot fi împărțite în patru arii:
1. deprinderi elementare (de scris, citit și socotit);
2. deprinderi de angajare;
3. deprinderi de viață (de zi cu zi);
4. deprinderi psihosociale.
Pentru a fi pregătit să trăiască independent, copilul/tânărul trebuie să stăpânească deprinderi
în toate cele patru arii, care de altfel sunt interdependente. Acesta este motivul pentru care
responsabilul de caz trebuie să evalueze nivelul de dezvoltare a deprinderilor în toate cele patru
arii înainte de a determina ce servicii și ce tip de training sunt potrivite și care ar fi eficiența lor
în cazul aplicării.
Pregătirea cu succes a copiilor/tinerilor pentru o viață independentă depinde de însușirea de
către aceștia a deprinderilor de viață îhard“, cum sunt cele pentru angajare, locuire și
administrarea locuinței, și a deprinderilor de viață îsoft“, cum sunt încrederea de sine și
deprinderile individuale, personale și interpersonale.
B 3.1. Șapte unități de măsură a pregătirii pentru o viață independentă:
1) deprinderile de viață;
2) competența socială;
3) informațiile despre sănătate;
4) cunoașterea resurselor comunitare;
5) gândirea practică;
6) planurile de viitor;
7) pregătirea pentru viața independentă — autoevaluare.
B 3.2. Activități de dezvoltare a deprinderilor de supraviețuire de bază
Copiii/tinerii trebuie să învețe deprinderile sociale de bază pentru a putea să negocieze cu
succes cu instituțiile din cadrul comunității și cu sistemele care le pot oferi suport în situații critice,
cum ar fi îngrijirea sănătății, educația, angajarea și recreerea.
B 3.2.1. Dezvoltarea deprinderilor pentru managementul banilor
Copiii/tinerii trebuie să învețe cum să-și folosească banii și să-și planifice cheltuielile pentru
scopurile pe care vor să le atingă. Aceste deprinderi includ: realizarea bugetului; deschiderea unui
cont de economii; stabilirea creditelor pentru planurile de viitor; învățarea modului în care să
prevină problemele financiare prin evitarea cheltuielilor la primul impuls, împrumutarea de bani și
întârzierea cu plata chiriei sau a întreținerii.
Responsabilitatea pentru comportamentul sexual
Copiii/tinerii trebuie să-și dezvolte simțul responsabilității pentru propriul comportament sexual,
incluzând valorile personale și familiale; prietenia pe termen lung si permanentă, relația cu o
familie; respectul de sine și legătura sa cu comportamentul sexual, informații despre controlul
nașterilor; informații legate de fiziologie, igiena personală și informații despre bolile cu transmitere
sexuală, cum este SIDA.
Înțelegerea dependenței chimice
Copiii/tinerii trebuie să înțeleagă dependența chimică astfel încât să ducă o viață utilă, fără
dependență.
Dependența chimică include dependența de substanțe cum ar fi cofeina, tutunul, alcoolul și
drogurile. Înțelegerea dependenței chimice include accentul pus pe prevenția primară prin:
• educație și instruire;
• lucrul cu membrii familiei care sunt dependenți și cu prietenii dependenți;
• identificarea timpurie a dependenței chimice;
• accesul la programe pentru persoanele care manifestă dependență chimică;
• monitorizare, grupuri de suport.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
B 3.2.2. Dezvoltarea deprinderilor de luare personală a deciziei
Copiilor/tinerilor trebuie să li se ofere oportunitatea de a lua decizii pe cont propriu prin
implicarea lor în fiecare pas al procesului de luare a deciziei în ce privește alegerile care trebuie
făcute pe parcursul perioadei de trecere la viața independentă.
Prin monitorizarea periodică și frecventă a acțiunilor copilului/tânărului și a deciziilor sale,
responsabilul de caz ar trebui să fie capabil să evalueze abilitatea ultimului de a lua decizii
corecte.
Programul de intervenție specifică privind deprinderile de viață independentă trebuie să
precizeze nevoia de instruire pe care o are copilul/tânărul în ce privește luarea deciziei.
Responsabilul de caz trebuie să ofere un feedback continuu ca urmare a observării modului în
care copilul/tânărul ia deciziile de zi cu zi.
Lucrul în grup ajută deseori copilul/tânărul să observe încercările și erorile colegilor săi în
luarea deciziilor.
B 3.2.3. Identificarea, obținerea și păstrarea locuinței
Copiii/tinerii trebuie să își însușească deprinderile de identificare, obținere și păstrare a unei
locuințe. Sub nicio formă copilul/tânărul nu va fi dat afară din cadrul serviciului rezidențial dacă nu
are unde să locuiască.
Aceste deprinderi includ:
• identificarea unei locuințe corespunzătoare;
• negocierea chiriei;
• înțelegerea contractului de închiriere și/sau asupra plății chiriei;
• prezentarea la proprietar;
• prevenirea acțiunilor care pot duce la evacuarea din locuință;
• cunoașterea drepturilor și responsabilităților celor două părți.
Deprinderile necesare pentru managementul locuinței trebuie să includă:
• prepararea hranei;
• spălat;
• curățenie;
• locuirea în bună înțelegere, dacă se locuiește cu o altă persoană;
• rezolvarea plângerilor proprietarului;
• controlul comportamentului oaspeților;
• întreținerea de bază a locuinței, reparații simple și cum să îl găsești pe proprietar dacă
apar probleme;
• realizarea și menținerea ordinii în locuință.
B 3.2.4. Îngrijirea personală
Copiii/tinerii trebuie să învețe deprinderile de îngrijire personală necesară pentru păstrarea
bunăstării sale fizice, emoționale și spirituale.
Deprinderile includ:
• îngrijirea proprie și igiena;
• prevenirea îmbolnăvirilor;
• hrănire și nutriție;
• exerciții;
• oportunități de a participa la activități cu caracter spiritual.
Copiii/tinerii trebuie să învețe care sunt opțiunile pe care le au în ceea ce privește păstrarea
sănătății și cum să o aleagă pe cea mai potrivită, trebuie să știe cum să folosească serviciile
medicale de urgență și cum să ajungă la ele.
Asistentul social trebuie să ofere consilierea necesară pentru creșterea încrederii în sine a
adolescentului, pentru conștientizarea propriei identități și pentru ca acestea să își asume
responsabilitatea pentru menținerea și îmbunătățirea calității vieții sale.
Responsabilul de caz trebuie să monitorizeze mediul de viață al copilului/tânărului, starea sa
fizică, modul cum se îmbracă, obișnuințele de hrănire și atitudinea generală.
Copiii/tinerii trebuie să învețe cum să ceară ajutor în problemele emoționale. Trebuie să li se
acorde o instruire de tip experențial pentru facilitarea comunicării sentimentelor și exprimarea
verbală. Toți copiii/tinerii trebuie să beneficieze de consiliere în cazul depresiilor sau chiar al
tentativelor de suicid. În plus, toți adolescenții pot beneficia de consiliere în managementul
stresului — cum să determine cauzele și consecințele stresului și cum să-i facă față.

39

40

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Identificarea și utilizarea resurselor comunitare
Tinerilor trebuie să li se ofere posibilitatea de a experimenta identificarea și utilizarea
resurselor comunitare pe care le pot folosi atunci când vor trăi independent.
Asistenții sociali trebuie să evalueze abilitatea adolescentului de a identifica și utiliza
resursele comunitare.
Tinerii trebuie încurajați să ia ei inițiativa de a conecta resursele comunitare, de preferat sub
supravegherea staff-ului, cu scopul de a evalua deprinderile de comunicare, limbajul folosit,
maniera în care conversează, abilitatea de raționament, gradul de înțelegere și abilitatea de a
respecta orele de întâlnire.
Experiențele trebuie să se focalizeze inițial pe serviciile primare, cum ar fi cele medicale,
educaționale și vocaționale și să se continue cu alte servicii, cum ar fi cele bancare sau de timp liber.
Trebuie să fie acoperite următoarele resurse comunitare: de asistență medicală de urgență,
sănătate, educație, instruire, angajare, psihologice, reacționale, financiare, juridice, de locuire,
transport și consum.
B 3.2.5. Formarea de relații utile și semnificative cu familia, colegii și alte persoane
Asistenții sociali trebuie să ofere consiliere și suport pentru dezvoltarea relațiilor adulte pe
termen lung. Relațiile curente ale copilului/tânărului cu familia, colegii și alte persoane
semnificative trebuie să fie incluse în planul de dezvoltare a deprinderilor de viață independentă.
Copilul/tânărul trebuie să primească un feedback periodic și suportiv prin aprecierile pe care
le face asistentul social care observă aceste relații.
Învățarea empirică a deprinderilor de comunicare și managementul conflictului pot fi extrem
de folositoare. Copiii/tinerii izolați social trebuie ajutați să ia contact cu orice grup sau persoană
care poate contribui la dezvoltarea deprinderilor lor sociale, cum ar fi bisericile, centrele
comunitare, voluntarii sau sporturile organizate.
B 3.2.6. Alegerea între opțiunile posibile
Copiilor/tinerilor trebuie să li se acorde suport în depășirea dificultăților în înțelegerea
opțiunilor și în alegerea uneia sau alteia dintre ele. Duc lipsă de experiență în luarea deciziilor în
special copiii/tinerii care provin din medii extrem de structurate. Asistenții sociali trebuie să se
asigure că acești tineri beneficiază de orientarea și instruirea pentru procesul de luare a deciziei
și pentru a-și însuși metode pentru rezolvarea problemelor.
Primul pas în acest proces îl reprezintă ajutarea copilului/tânărului să înțeleagă faptul că
sunt decizii pe care trebuie să le iei, fie că vrei, fie că nu. Ei trebuie să fie ajutați să recunoască
toate opțiunile disponibile la un moment dat și rezultatele posibile ale alegerii fiecăreia dintre ele.
Responsabilul de caz trebuie să-l ajute pe copil/tânăr să își clarifice sistemul personal de
valori și nevoile sale pe termen scurt și mediu, ca bază pentru luarea deciziei.
B 3.2.7. Evaluarea consecințelor si procesarea rezultatelor
Responsabilul de caz trebuie să-l ajute pe tânăr să înțeleagă atât consecințele pozitive, cât
și consecințele negative ale fiecărei acțiuni pe care o face sau pe care nu o face si să-l ajute să
se focalizeze atât pe rezultatele pe termen scurt, cât și pe termen lung ale oricărei acțiuni pe
care o face.
Responsabilul de caz trebuie să realizeze sesiuni de monitorizare a stării generale de bine a
copilului/tânărului; în aceste sesiuni trebuie să se revadă activitățile și legătura lor cu scopurile din
programul de intervenție specifică privind deprinderile de viață independentă.
Lucrul în grup cu copiii/tinerii permite împărtășirea experiențelor și poate astfel să faciliteze
acest proces.
B 3.2.8. Abilitatea de a face față stresului
Responsabilul de caz trebuie să ofere și să organizeze oferirea de orientare a tinerilor în ce
privește cauzele, consecințele și managementul stresului.
Accentul trebuie să fie pus pe stresul implicat de viața pe cont propriu, pe dezvoltarea de
mecanisme de a-i face și pe importanța unor lucruri cum ar fi păstrarea curățeniei în locuință și
plata chiriei, deprinderile de hrănire sănătoasă, punctualitatea la serviciu, odihna și activitățile de
timp liber.
Copiii/tinerii trebuie ajutați să identifice cauzele stresului din viața lor și modalitățile de a le
face față.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
B 3.2.9. Stabilirea si planificarea viitorului
Copiii/tinerii trebuie ajutați să înțeleagă necesitatea stabilirii de scopuri clare și realiste, pe
care să le împartă în pași pe care să-i poată realiza.
Responsabilul de caz trebuie să revadă periodic scopurile și obiectivele împreună cu
copilul/tânărul, să facă revizuiri ori de câte ori este nevoie și să întărească eforturile făcute de
copil/tânăr pentru atingerea scopurilor. Responsabilul de caz trebuie să-l implice pe tânăr pe toată
durata planificării.
Copiii/tinerii trebuie să înțeleagă relația dintre scopurile pe termen scurt și cele pe termen
lung în domenii cum ar fi angajarea, educația și banii proprii. Ei pot beneficia de primirea de
feedback atunci când scopurile lor sunt realiste.
B 3.2.10. Obținerea de informații actuale despre istoria personală, medicală și socială a
familiei
Copiilor/tinerilor trebuie să li se ofere toate informațiile disponibile care privesc istoria
personală, medicală și socială a familiei.
Deseori, copiii/tinerii care au stat în sistemul de ocrotire pentru mult timp nu au informații
complexe despre evenimentele trecute care au determinat plasarea lor aici. Acest gol în
cunoașterea copilului/tânărului îl poate împiedica să își rezolve problemele legate de separarea
de familie și pot avea ca rezultat așteptări nerealiste despre suportul pe care îl poate oferi familia
în viitor.
Asistentul social trebuie să se asigure ca tânărul să primească aceste informații și că le-a
înțeles și trebuie să evite erorile de interpretare.
Mulți copii/tineri nu au primit informații vitale despre ei înșiși și despre istoria medicală a
familiei, lucruri care vor deveni importante pentru ei în momentul în care vor deveni independenți.
Asistenții sociali trebuie să se asigure că aceștia au primit un scurt rezumat în scris al fișei lor
medicale înainte de părăsirea serviciului rezidențial și să fie siguri că le este clară informația
conținută și consecințele a ceea ce este scris.
B 3.2.11. Înțelegerea și deprinderea cu pierderile din trecut, respingerile și furia
Asistenții sociali trebuie să ofere copiilor/tinerilor consiliere în ce privește separarea lor de
familia biologică, de persoanele care i-au îngrijit, de celelalte persoane importante pentru ei și în
privința efectelor sentimentelor nerezolvate asupra prezentului și a ajustărilor viitoare.
Copiii/tinerii pot beneficia din învățarea faptului că furia și sentimentele de pierdere și
respingere sunt normale și de înțeles și că sentimentele pot fi astfel orientate încât să nu inhibe
dezvoltarea prezentă sau progresul în atingerea scopurilor.
Utilizarea grupului de colegi cu experiențe similare poate fi cea mai bună modalitate de lucru
cu acest aspect.
Folosirea cărții vieții, autobiografiilor sau a altor mijloace care să ofere o perspectivă s-au
dovedit a fi folositoare.
B 3.2.12. Înțelegerea și deprinderea cu figurile care reprezintă autoritatea
Copiii/tinerii care se pregătesc pentru viața adultă trebuie ajutați să înțeleagă funcțiile
autorității, necesitatea unei ordini sociale și rolul specific al figurilor autorității în viețile lor.
Pentru a se descurca eficient cu persoanele învestite cu autoritatea, cum ar fi proprietarii,
angajatorii, poliția, judecătorii, copiii/tinerii trebuie să fie ajutați să recunoască faptul că este în
interesul lor să fie cooperanți și să ia în considerare regulile de bază și convențiile din cadrul
societății.
Consilierea, în special jocul de rol cu situații care pot apărea, s-a dovedit a fi o metodă
eficientă pentru situații cum ar fi contactul cu poliția, discuția cu un judecător, neînțelegerile cu
responsabilul de caz, descurcarea cu o persoană furioasă.
Rolul fiecărui membru al echipei trebuie să fie acela de profesor, consilier și ghid, oferind
copilului/tânărului oportunități de a învăța și exersa deprinderile necesare pentru a deveni un adult
autonom. Ei trebuie să-l încurajeze pe copil/tânăr să își asume riscurile necesare pentru a deveni
independent. Este important de recunoscut că adulții în preajma cărora trăiește copilul/tânărul au
o influență considerabilă asupra abilității acestuia de a-și forma deprinderi de viață independentă.

41

42

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Roluri ale adultului în dezvoltarea deprinderilor de viață independentă
Profesorul:
• caută momentul adecvat predării (îteachable moments“);
• introduce noi concepte prin vorbire directă și demonstrații practice;
• oferă oportunitatea tinerilor de a practica noi deprinderi;
• recunoaște diferențele dintre tineri în procesul de învățare;
• permite tinerilor să învețe prin încercări și greșeli.
Instructorul:
• explică îregulile jocului“;
• încurajează copilul/tânărul;
• asigură feedback pozitiv;
• provoacă tinerii să obțină cele mai bune rezultate;
• asistă de la îtușă“.
Consilierul:
• este atent la preocupările copiilor/tinerilor;
• asistă copilul/tânărul în clarificarea sentimentelor, valorilor, scopurilor;
• pune accentul pe rezultatele copilului/tânărului, și nu pe problemele acestora;
• permite copiilor/tinerilor să își conducă viața;
• încurajează copiii/tinerii să acționeze pentru atingerea unui scop.
Mentorul:
• caută noi oportunități și resurse;
• îdeschide porți“ pentru copil/tânăr;
• permite copilului/tânărului să îl însoțească la rezolvarea unor probleme personale;
• îl prezintă pe copil/tânăr diferitelor persoane și organizații de valoare.
C. Metode și tehnici de lucru în formare
Principii metodologice:
Dezvoltarea deprinderilor de viață independentă reprezintă un proces prin care prin activități
și experiențe coordonate și progresive clienții (copii/tineri) sunt ajutați să devină competenți din
punct de vedere social, moral, emoțional, fizic și cognitiv. Dezvoltarea pornește de la nevoile
generale ale copiilor/tinerilor. Nu se recomandă modelul bazat pe îdeficit“, focalizat pe problemele
clienților.
Dezvoltarea de deprinderi de viață independentă presupune colaborarea între diferite instituții
și organizații care se angajează să lucreze împreună pentru îndeplinirea unui scop comun.
Dezvoltarea deprinderilor de viață independentă trebuie să țină seama de diferențele privind
etnia, religia, orientarea sexuală, valorile, tiparele comportamentale. Nu este normal ca sub
pretextul formării sau dezvoltării de deprinderi de viață independentă să ajungem să negăm
rădăcinile culturale ale clientului, să rupem individul de grupul cultural de referință.
Dezvoltarea deprinderilor de viață independentă se bazează pe relații personale între client și
formatorul de deprinderi de viață independentă (asistent social, referent de formare, instructor de
educație etc.).
Pregătirea pentru viața independentă este o formă particulară de educație nonformală,
participativă, de stimulare și dezvoltare personală.
Formatorul de deprinderi de viață independentă trebuie să caute să îmbine metode și
atitudini specifice mai multor feluri de profesioniști: profesor, instructor, consilier, mentor.
Formatorii de deprinderi de viață independentă trebuie să fie atenți la motivația
copiilor/tinerilor de a lua parte la un asemenea program. În niciun caz acesta nu poate fi gândit
ca o activitate obligatorie, cu desfășurare rigidă.
Așa cum se menționează în standard îactivitățile nu mizează pe privațiune, nu se sprijină pe
constrângeri, iar orice abuz în acest sens, ce contravine reglementărilor în vigoare, este sancționat“.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Va trebui eliminată pe cât posibil și participarea la activități în virtutea unei motivații exclusiv
extrinseci (de teamă sau cu gândul la obținerea unor recompense etc.). Nu de puține ori
constatăm că raporturile dintre copii/tineri și adulți sunt jalonate de condiționări de tip recompensă
sau pedeapsă și asta face parte din maniera frecventă în care lucrează instituțiile.
îVenim la grupul de desen, însă ce ne dați?“ îData viitoare ne mai dați creioane colorate?“
îDacă venim ne dați ciocolată?“
Va trebui să ne adaptăm la această cultură instituțională și să asigurăm participanților
stimulentele corespunzătoare. Dacă inițial se pornește cu o astfel de motivație, va trebui totuși să
facem în așa fel încât aceasta să se transforme pe parcurs. Copilul/tânărul trebuie atras și prin
argumente de conținut ale cursului: prin atmosfera de lucru creată, prin informația transmisă și
modalitățile antrenante, participative, chiar distractive prin care se formează noile deprinderi.
Este bine să reținem: capacitatea de a-i motiva pe copii/tineri este una dintre condițiile
principale de reușită ale unui program de dezvoltare a deprinderilor de viață independentă.
Pe parcursul programului de dezvoltare, va trebui să dăm o deosebită importanță modului de
transmitere a cunoștințelor și deprinderilor; vor trebui avute în vedere metode/tehnici de formare
cât mai adecvate. Deprinderile de viață independentă reprezintă competențe și comportamente
reale. De aceea formarea, în măsura în care urmărește să înzestreze pe cursant (client) cu
abilități noi sau îmbunătățite, va folosi metode bazate pe învățarea experențială (învățare prin
participare activă). Învățarea de tip didactic este puțin eficientă pentru scopul formării de
deprinderi.
Achiziționarea unor deprinderi cere identificarea și folosirea acelor ocazii de a practica și
aplica deprinderile ce se doresc a fi învățate. Unii practicieni evită chiar să vorbească de
îpredare“ în legătură cu deprinderile, tocmai datorită conotației predării clasice ca metodă de
învățare pasivă. Ei preferă termenul de îfacilitare a învățării“ deprinderilor de viață. Rolul
formatorului de deprinderi de viață independentă (instructorului de educație) este în acest caz nu
numai de a preda, ci mai ales de a acționa ca un facilitator într-un proces dinamic de predare și
învățare (a se vedea schema cu diferitele roluri ale adultului).
Nu doar o serie de îlecții“ — fie acestea practice, ci și o suită de momente de viață de grup,
pe care formatorii de deprinderi de viață independentă (instructorii de educație) le provoacă și le
petrec alături de copii/tineri.
Un alt principiu care trebuie avut în vedere este de a structura formarea numai după luarea
în considerare a părerilor, propunerilor, inițiativelor manifestate de copii sau tineri.
Pentru copii/tineri este important de a avea posibilitatea ca pe parcursul programului să își
lase comportamentul să evolueze într-un cadru sigur, având în vedere gradul scăzut de încredere
pe care îl manifestă copiii. Gradul de siguranță este asigurat de atitudinea formatorului de
deprinderi de viață independentă (instructorului de educație).
Se recomandă:
Atitudine fermă: printr-o atitudine autoritară (fermă), formatorul de deprinderi de viață
independentă (instructorul de educație) are posibilitate ca într-o manieră grăitoare și spontană să
îi determine pe copii/tineri să ducă la bun sfârșit o sarcină sau să răspundă la o întrebare.
Acceptare: formatorul de deprinderi de viață independentă (instructorul de educație) va trebui
să detecteze și să accepte între altele și sentimentele de încordare și inhibiție ale copiilor/tinerilor.
Confirmare: ținând cont de faptul că încrederea în sine este susținută de experiențe pozitive,
programul de formare va trebui să se concentreze mai ales pe ce merge bine/are succes. Se
poate însuși.
Este bine ca formatorul de deprinderi de viață independentă (instructorul de educație) să
acționeze în tandem. De unul singur este dificil să se lucreze cu o grupă de 8 copii/tineri,
acordând acestora atenție maximă.
Pot apărea situații neașteptate de genul:
• Un participant susține că el se descurcă bine cu toate abilitățile.
• Participanții au comportamente negative unii în raport cu alții.
• Un participant nu îndrăznește/nu vrea să participe la un joc de rol.
• Participanții din grupă nu sunt suficient de atenți (se vorbește, e gălăgie).

43

44

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Posibilități de rezolvare:
• Discuție (cu fiecare participant sau cu toată grupa).
• Etichetarea comportamentului înegativ“ drept pozitiv. Să nu se conștientizeze eșecurile.
Ca formator de deprinderi de viață independentă (instructor de educație) nu trebuie să duci
o luptă să te contrazici cu clientul; mai degrabă trebuie pus la probă, lăsat să dovedească
valabilitatea părerii sale, importanța întâlnirilor pregătitoare (evaluarea întâlnirii precedente și
pregătirea întâlnirii viitoare).
Pentru a îpreda“ o deprindere, formatorul de deprinderi de viață independentă (instructorul
de educație) trebuie să parcurgă o serie de pași:
• Evaluarea nivelului real al însușirii deprinderilor.
• Motivarea copilului/tânărului.
• Alegerea orelor de predare și a locului potrivit.
• Constituirea grupului și armonizarea acestuia.
• Predarea propriu-zisă.
• Stimularea copilului/tânărului să încerce singur (să își asume riscul).
• Oferirea unui feedback corespunzător.
Este bine ca activitatea de dezvoltare a deprinderilor de viață independentă să înceapă de
timpuriu în condiții de maximă disponibilitate educativă și atunci când deprinderile se pot învăța în
armonie unele cu celelalte, și nu în disonanță (Standard, condiția 4.1). Programele de intervenție
specifică care vizează formarea deprinderilor de viață independentă pot începe în jurul vârstei de
8 ani și se pot prelungi până după 18 ani, în funcție de evaluarea deprinderilor însușite.
Formatorul de deprinderi de viață independentă (instructorul de educație) trebuie să acționeze
conform cadrului de referință și nivelului copiilor/tinerilor. Trebuie să se țină seama dacă
copiii/tinerii au dificultăți în dezvoltarea cognitivă (înțelegerea limbii și utilizarea ei ca atare).
Pentru a facilita învățarea, este recomandabil a folosi, în primul rând3:
• discuțiile de grup;
• dezbaterile:
a) brainstormingul;
b) jocul de rol;
c) analiza de caz;
d) jocurile;
e) practicarea deprinderilor;
f) discuțiile de grup.

3 Exemplele din această parte a ghidului provin din lucrarea îFormarea deprinderilor de viață independentă. Manual
pentru formatori“, UNICEF, 2003.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
CRITERII SUGERATE PENTRU PRACTICĂ
Musckie School of Public Service, University of Southern Maine, și National Resource Center
for Youth Services, College of Continuing Education University of Oklahoma, au identificat
4 principii fundamentale și 13 criterii sugerate pentru practică care reflectă tendințele actuale în
literatura de specialitate și cuprind experiențele experților în domeniu.
Cele 4 principii se referă la:
• dezvoltarea tânărului;
• colaborare;
• competența culturală;
• legături permanente.
Mai jos veți găsi cele 13 criterii. Marcați cu un cerc criteriile deja existente în programul
dumneavoastră. Marcați Ă lângă cele prezente în serviciile altor organizații și marcați cu o steluță
* serviciile pe care doriți să le implementați.1)

1)

Tabelul cuprinzând criteriile este reprodus în facsimil.

45

46

MONITORUL OFICIAL AL ROMÂNIEI, PARTEA I, Nr. 146 bis/28.II.2007

Standardul 5. Integrarea profesională
Din punctul de vedere al pregătirii pentru viața independentă, înscrierea copiilor/tinerilor pe o
traiectorie profesională devine o condiție a autogospodăririi, dar și o ipostază de roluri și statute
care presupun o anumită experiență relațională cu societatea civilă, cu semenii. Adesea se
presupune că un indicator de adaptare socială este statutul profesional și încadrarea în muncă cu
tot ceea ce presupune ea, cunoștințe despre activitatea profesională, aptitudini necesare pentru
desfășurarea cu succes a unei activități specifice, precum și o atitudine compatibilă față de muncă,
față de specificul raporturilor sociale formale pe care le presupune aceasta. Experiența de muncă
este un context în care sunt exersate relații umane, sunt modele de comunicare, valori și
exigențe, o morală a conviețuirii și asimilarea unor conduite de complementaritate și sinergie:
muncim împreună pentru același scop. Cultura organizațională nu trebuie neglijată chiar dacă un
individ poate depune un efort profesional și individual în afara sferei de influență și dependență a
grupului.
În cazul copiilor/tinerilor din serviciile rezidențiale sau de la asistent maternal, provocarea este
și mai mare deoarece există o oarecare presiune socială de integrare rapidă și de transferare a
responsabilității personale asupra persoanei. Ori, o recomandare cu privire la abordarea
copiilor/tinerilor care vor părăsi sistemul de protecție este ca această separare să se pregătească,
să se producă în timp și să nu facă subiectul unor discursuri stereotipe de genul: îTrebuie să
muncești ca să fii om! Trebuie să faci ceva cu viața ta...“ etc. O activitate profesională trebuie

MONITORUL OFICIAL AL ROMÂNIEI, PARTEA I, Nr. 146 bis/28.II.2007
abordată cu maxim de înțelegere și în adecvare față de posibilitățile persoanei, aptitudinile și
așteptările sale.
Integrarea profesională se pregătește din timp
Sună ca un truism, însă se întâmplă ca înainte de a se încheia perioada de protecție toată
lumea să se precipite să mobilizeze tinerii spre o încadrare profesională, ceea ce uneori atrage
neglijarea competențelor tânărului, a așteptărilor și a motivației acestuia pentru muncă. Dacă nu
există suficientă motivație, eșecul profesional apare fără întârziere.
Motivația
Pentru a stimula motivarea tinerilor, în procesul de consiliere
informare cât mai corectă despre opțiunile și diversitatea ocupațiilor
faptul că, în timp, fiecare tânăr va exprima o anumită opțiune
vocațională, iar noi suntem obligați să îl ajutăm să își confrunte
disponibilitatea cu această opțiune.

vocațională este necesară o
și a profesiilor. Este evident
profesională sau orientare
motivațiile, competențele și

Un alt ingredient al motivației constă în modul de a prezenta informațiile, precum și maniera
de acompaniere în acest proces. Pentru acest lucru este necesar un anumit tip de mentoring la
locul de muncă, astfel încât o anumită perioadă de timp este important ca un ghid profesional să
se ocupe de tânăr până când se familiarizează cu sarcinile de lucru și începe să se
autonomizeze, precum și să capete încredere în sine. 3—6 luni este important ca managerul de
caz sau responsabilul de caz să identifice o persoană cu rol de suport la locul de muncă și să
comunice cu el pentru a face un bilanț al procesului de adaptare. În acest demers este necesar
să fie implicat permanent tânărul, să nu ne ferim să ne informăm permanent, să întrebăm
copilul/tânărul, să-i cerem opinia și să își spună punctul de vedere cu încredere.
Este important ca în raporturile informale între colegi să existe un grup de suport. Însă în
funcție de gradul de dependență și de coeziune sau imitație, este important să stabiliți dacă este
indicat să lucreze în același loc tineri din aceeași instituție sau din același program. Există un
grad ridicat de polarizare și imitație astfel încât la mai mult de 3 tineri să se formeze un grup
coeziv de presiune, ceea ce nu e rău decât în momentul în care eșecul profesional al unuia
atrage eșecul tuturor celorlalți, iar deciziile cu privire la raporturile instituționale sau cele de muncă
sunt dominate de opinia grupului, și nu a indivizilor. Nu de puține ori se întâmplă ca la același
loc de muncă să aibă probleme aproape tot grupul de tineri care trece prin perioada de probă.
Pe de altă parte, se promovează și incluziunea în condiții de societate a diversității,
interacționează cu persoane fără același background, stimulează și integrarea lor mai ușoară în
grupul profesional fără a fi perceput de ceilalți ca fiind îdin aceia“ din casa de copii.
Relații instituționale
Întotdeauna este important ca atunci când există un partener prestator de servicii, care
acceptă să lucreze cu dumneavoastră, să existe relații formalizate, să semnați un contract cu
partenerul, astfel încât să fie clar reglementate toate drepturile și obligațiile părților. Fără un cadru
clar de referință, semnat și asumat de toată lumea, există riscul unei vulnerabilizări a limitelor și
cadrului, ori tinerii noștri tocmai de un cadru securizant și stabil au nevoie.
Referentul de formare care apare în standard este reprezentat de orice profesionist care
acceptă să vină la centru, să adune câțiva tineri și să le prezinte un anumit domeniu profesional
pentru informare și apoi ca și ghid, dacă se păstrează persoana în clipa în care tinerii sunt
invitați să viziteze anumite locuri de muncă. Experiența și observația sunt cele mai bune maniere
de a trezi interesul și de a oferi informații relevante despre o anumită ocupație. Este indicat să
stabiliți un program de vizite în diferite medii profesionale unde cineva să le și poată explica
specificul profesional.
Consilierea școlară și vocațională
În alegerea unui loc de muncă, a unei specializări trebuie să ținem cont de lucrurile care ne
atrag și de care ne simțim capabili.
Chiar dacă oricine se poate acomoda la aproape orice condiții de muncă, această
acomodare cere eforturi suplimentare. O persoană sociabilă se va acomoda cu a munci singură
într-un birou, dar nu își va putea folosi abilitățile de comunicare în așa fel încât să se simtă
mulțumită de sine; o persoană creativă poate face cu succes și o muncă repetitivă, dar se va
simți subapreciată.
Consilierea și orientarea vocațională sunt metoda științifică de a descoperi drumul de la
afinități la munca făcută cu plăcere și, prin entuziasm, la succes.

47

48

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Consilierea și orientarea vocațională (probabil termenul de îorientare școlară și profesională“
vă este mai familiar) au rolul de a-i ajuta pe elevi sau pe cei care se află în căutarea unei
direcții profesionale să facă primul pas în construirea unui plan de studii și carieră.
Sistemul de consiliere si orientare în carieră cu ajutorul metodelor psihologiei a început să
fie dezvoltat încă din anii 1935-1940. În SUA și statele vest-europene, sistemul de consiliere și
orientare vocațională a fost dezvoltat și consolidat timp de câteva zeci de ani, instrumentele
(chestionare, metode de evaluare, tipuri de teste) au fost perfecționate cu investiții însemnate în
cercetare. În România deschiderea necesară a apărut abia odată cu necesitatea de a aplica
acquis-ul comunitar. Rețeaua de cabinete de consiliere și orientare profesională din România este
încă în căutări și construcții — dezvoltarea instrumentelor și specializarea personalului se
realizează în timp. Când este vorba de un proiect de viață, respectul pentru propriile resurse: de
timp, financiare, intelectuale, emoționale înseamnă a alege instrumente de orientare consacrate și
profesioniști cu experiență în consiliere.
Consilierea școlară presupune orientarea către un mediu de învățare oportun și eficient față
de așteptările persoanei. Este important să aveți în primul rând la îndemână o bază de date cu
instituțiile de învățământ, precum și cu prestatorii sau organizațiile angajatoare.
Status și rol profesional în dezvoltarea personală a tinerilor
Mituri
Slujbele și maturizarea
Mulți tineri au impresia că sunt necesari foarte mulți bani pentru o viață independentă. Este
de fapt vorba despre a spune în alte cuvinte că nu se cred în stare de a avea grijă în acest
moment singuri de ei. Desigur că dacă ar avea un salariu mai bun decât se poate pe moment,
lucrurile ar sta altfel. Pare firesc deci să rămână sub protecția sistemului până când vor fi în
stare să câștige acei bani. Iată un minunat prilej de a căuta la nesfârșit un serviciu și de a-l
părăsi când se apropie de desprinderea de sistem. De aici și următoarea idee: toate problemele
se pot soluționa cu bani. Tinerii se simt îndreptățiți să rămână dependenți pentru că nu au bani.
De aici pornește si dezechilibrul flagrant între calificarea pe care o au și slujba pe care o caută.
Este nevoie de multă răbdare și de fermitate pentru a pregăti desprinderea de sistem și de mult
profesionalism pentru a o face cu adevărat posibilă. Este sortită eșecului orice fel de îînțărcare“
forțată, deși există termene și resurse limitate care presează părăsirea sistemului.
Mirajul plecării în străinătate
Plecarea îdincolo“ pare că ar rezolva toate problemele. Acolo se pot câștiga foarte rapid și
ușor bani. În plus, ar putea pleca departe de tot și toate. Este un fel de nou start și o potențială
nouă șansă. Trebuie avută multă grijă și e nevoie de mult tact căci ceea ce văd ei cel mai des
sunt exemplele de succes. Iată de ce este necesară o bună informare asupra fenomenului de
trafic de persoane, asupra legislației în domeniul muncii, asupra realităților condițiilor din afara
tării. În niciun caz nu vor funcționa abordările moraliste și brutale. Trebuiesc avute în vedere
exemplele concrete, informările pertinente, cifrele exacte și pericolele reale. Desigur că este
necesar ca profesioniștii din SDVI să aibă un minimum de cunoștințe în aceste domenii și trebuie
să își actualizeze periodic cunoștințele — rolul formărilor și al schimburilor de experiență.
MODEL DE STRATEGIE — Spania, Luciano Berrocal
Conceptul îsocioprofesional“ = legătura indisolubilă dintre integrarea socială și cea
profesională, integrare profesională pe piața normală a muncii
DECALOGUL Luciano Berrocal — Zece itinerare de integrare
1. Autonomia și independența
2. Formare prin și pentru integrare profesională
3. Mediere pe piața muncii
4. Negociere cu domeniul afacerilor
5. Crearea și menținerea de locuri de muncă protejate
6. Dezvoltarea de întreprinderi de economie socială
7. Dezvoltarea și sprijinirea spiritului antreprenorial
8. Mijloace active proprii
9. Modalități integrate de integrare profesională
10. Crearea de întreprinderi de integrare—microfinanțări

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Recomandări:
1. finanțare pentru formarea profesională a tinerilor;
2. formare profesională în programe specializate;
3. formare profesională in stil ucenicie la locul de muncă, astfel se pot dezvolta
competențele mai durabil;
4. consiliere vocațională și adaptarea deciziilor la potențialul tinerilor;
5. peer-suport, sprijin în grupul de tineri;
6. evitarea segregării, nu grupuri mari în același loc de muncă;
7. pregătire personal specializat pentru acompanierea tinerilor pentru integrarea profesională,
este nevoie de profesioniști cu competențe specifice pe acest domeniu;
8. mediere pe piața muncii, interacțiunea profesioniștilor și a tinerilor cu viitorii angajatori;
9. crearea unui serviciu special de integrare socioprofesională;
10. elaborarea unui plan special pentru acest obiectiv de integrare profesională.

Standardul 6. Recrutarea, angajarea și numărul personalului

Procesul de recrutare și angajare este în responsabilitatea furnizorului de servicii (DGASPC,
SPAS, OPA). La selecția personalului se au în vedere atât cunoștințele și competențele practice
ale candidatului, cât și calitățile sale personale. Selecția trebuie să se bazeze pe analiza postului
și distribuția funcțiilor, cerințele formulate candidaților fiind adaptate specificului postului.
Procedura de selecție trebuie să prevadă:
• elaborarea fișei postului vacant;
• definirea profilului candidatului (formare inițială, experiență, cunoștințe, competențe și
aptitudini personale);
• elaborarea și punerea la dispoziția solicitanților a unui model de cerere de participare la
selecție;
• stabilirea bibliografiei;
• definirea probelor de concurs;
• redactarea și popularizarea anunțului;
• desfășurarea selecției și anunțarea rezultatelor;
• rezolvarea contestațiilor.
Prin dispoziție a furnizorului de servicii, se vor nominaliza persoanele care au diferite
responsabilități în pregătirea și derularea selecției de personal și se vor stabili termene concrete.
Selecția de personal trebuie făcută avându-se în vedere politica județeană sau locală de
redistribuire/reconversie a personalului din sistemul de servicii de protecție a copilului.
Se ține cont de resursele umane existente și la nivelul furnizorului de servicii se identifică
din timp soluții de reconversie pentru personalul din serviciile sociale pentru protecția drepturilor
copilului care își reduc activitatea/se închid.
Organizarea eficientă a personalului
Următoarele categorii de activități (structurate ca programe și nu ca acțiuni sporadice izolate)
contribuie la organizarea eficientă a personalului și la menținerea calității:
1. gestiunea personalului;
2. formarea inițială și pregătirea practică obligatorie prevăzută înainte de a începe activitatea
în SDVI;
3. orientarea și integrarea în echipă a fiecărui nou-angajat;
4. supervizarea personalului de către profesioniști cu experiență;
5. evaluarea calității și pertinenței activității personalului.
Gestiunea personalului are în vedere:
• asigurarea stabilității personalului;
• organizarea eficientă;
• repartizare clară a funcțiilor;
• participarea și munca în echipă.

49

50

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Orientarea și integrarea în echipă a fiecărui nou-angajat
Pregătirea minimă obligatorie a fiecărui nou-angajat are ca obiective:
• cunoașterea și însușirea regulamentului de organizare interioară, precum și a metodologiei
de organizare și funcționare, cu toate procedurile la care fac referire SMO;
• acordarea unei atenții deosebite regulilor de prevenire a accidentelor și a tuturor situațiilor
de abuz asupra copilului;
• înțelegerea relațiilor SDVI cu celelalte servicii sociale și instituții din comunitate;
• cunoașterea atribuțiilor profesionale proprii și identificarea locului său în cadrul echipei;
• integrarea în echipa SDVI.
Încă din prima zi de muncă noul angajat va avea desemnat, pe perioadă de probă, un
coleg cu experiență (cu rol de supervizare) care îl va ajuta să se adapteze cât mai bine
exigențelor postului.
Date fiind complexitatea activității într-un SDVI și gradul ridicat de stres, se recomandă
angajarea de probă pe o perioadă de 6 luni. Perioada de probă este în esență o perioadă de
evaluare a noului angajat din punct de vedere profesional și moral.
Evaluarea se face prin:
• întocmirea unui raport de către persoana desemnată pentru supervizarea noului angajat,
care apreciază modul în care acesta realizează atribuțiile prevăzute în fișa de post, respectă
regulamentul intern și se integrează în echipa interdisciplinară. În raport se prezintă și modul în
care persoana face față stresului și eventualelor situații de urgență, precum și observații legate de
profilul psihologic (se va colabora cu psihologul);
• organizarea unui interviu, la finalul perioadei de probă.
Persoana aflată în perioada de probă are dreptul să fie informată despre toate
componentele evaluării sale și despre criteriile minime obligatorii care trebuie îndeplinite pentru
angajarea pe perioadă nedeterminată.
Stabilitatea personalului
Este recunoscut faptul că instabilitatea personalului compromite calitatea serviciului. Cum
afectează pozitiv/cultura organizațională/continuitate/creșterea calității serviciilor și a pregătirii
profesionale a membrilor echipei/motivația salarială.
Întreaga echipă este condusă de un coordonator. Va fi rolul lui să își formeze echipa în
așa fel încât să funcționeze eficient. Nu este nevoie de un nivel ierarhic intermediar și de aceea
putem spune că modelul de organizare pe orizontală este adecvat SDVI.
Coordonatorul SDVI participă nemijlocit la întocmirea organigramei si a statului de funcții și
elaborează fișa postului pentru tot personalul. Aceste documente se aduc la cunoștința angajaților,
fiind obligatorie semnătura angajatului pe fișa postului. De asemenea, fiecare angajat cunoaște
responsabilitățile specifice fiecărui membru din echipă.
Participarea și munca în echipă
Personalul este informat, consultat și antrenat în legătură cu proiectarea/implementarea
schimbărilor structurale în centru. Echipa SDVI trebuie să-i cuprindă pe toți profesioniștii care
lucrează în centru și să aibă legături bine definite cu profesioniștii din serviciile complementare
centrului. Se va evita constituirea de grupuri pe profesii (echipa referenților de formare, a
asistenților sociali etc.), care ar crea disfuncții în centru și probleme de coordonare.

Standardul 7. Formarea inițială și continuă a personalului

Formarea inițială și continuă a personalului este deosebit de importantă pentru funcționarea
corespunzătoare a SDVI și realizarea drepturilor copiilor/tinerilor care beneficiază de servicii de
DVI. Coordonatorul SDVI trebuie să cunoască legislația în vigoare cu privire la formarea
profesională, ce furnizori de formare există pe plan județean și național, care sunt nevoile de
formare ale personalului și să aplice corespunzător cerințele SMO. Mai jos sunt redate principalele
acte normative care reglementează în prezent formarea personalului și câteva repere din cadrul
acestora pe care furnizorul de servicii, coordonatorul SDVI și personalul acestuia trebuie să le
cunoască.
Legea nr. 47/2006 privind sistemul național de asistență socială
Ÿ Una dintre atribuțiile Ministerului Muncii, Solidarității Sociale și Familiei în domeniul
asistenței sociale este de a elabora programe de formare și perfecționare a personalului din acest
domeniu, în colaborare cu Ministerul Educației și Cercetării, Ministerul Sănătății, asociațiile
profesionale și instituțiile universitare.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Ÿ În domeniul asistenței sociale activează personal angajat și voluntari, specialiști cu diverse
calificări, care au competențe, responsabilități și atribuții specifice domeniului de activitate.
Legea nr. 375/2002 pentru aprobarea Ordonanței Guvernului nr. 129/2000 privind formarea
profesională a adulților prevede următoarele:
Ÿ Competențele profesionale se dobândesc pe cale formală, nonformală și informală.
Prin cale formală se înțelege parcurgerea unui program organizat de un furnizor de formare
profesională; prin cale nonformală se înțelege practicarea unor activități specifice direct la locul de
muncă sau autoinstruirea; prin cale informală se înțelege modalitățile de formare profesională
neinstituționalizate, nestructurate și neintenționate, contact nesistematic cu diferite surse ale
câmpului socioeducațional, familie, societate sau mediu profesional.
Ÿ Formarea profesională a adulților se organizează pentru inițiere, calificare, perfecționare,
specializare, recalificare.
Ÿ Formarea profesională a adulților se organizează în mod distinct pe niveluri de pregătire,
profesii, ocupații, meserii și specialități, ținându-se seama de nevoile angajatorilor, de competențele
de bază ale adulților, de cerințele posturilor pe care aceștia le ocupă și de posibilitățile lor de
promovare sau de încadrare în muncă, precum și de cerințele de pe piața muncii și aspirațiile
adulților.
Ÿ În cadrul formării profesionale a adulților funcționează sistemul de credite transferabile și
pe baza acumulării acestora se poate atesta dobândirea de noi competențe profesionale.
Ÿ Formele de realizare a formării profesionale a adulților sunt:
a) cursuri organizate de furnizorii de formare profesională;
b) cursuri organizate de angajatori în cadrul unităților proprii;
c) stagii de practică și specializare în unități din țară sau străinătate;
d) alte forme de pregătire profesională prevăzute de lege.
Ÿ Programele de formare profesională se organizează pentru ocupațiile cuprinse în
Clasificația Ocupațiilor din România, precum și pentru competențe profesionale comune mai multor
ocupații.
Ÿ Furnizorii de formare profesională pot organiza programe de formare profesională finalizate
cu certificate de calificare sau absolvire cu recunoaștere națională numai dacă sunt autorizați în
condițiile legii (de către comisiile de autorizare județene, respectiv a municipiului București, care
au sediul la direcțiile de dialog și solidaritate socială).
Ÿ Salariații care, la cererea angajatorului, participă la programe de formare profesională
pe o perioadă de cel puțin 3 luni încheie cu acesta acte adiționale la contractele individuale de
muncă, prin care sunt stabilite drepturile și obligațiile după absolvire.
Hotărârea Guvernului nr. 522/2003 pentru aprobarea Normelor metodologice de aplicare a
prevederilor Ordonanței Guvernului nr.129/2000 privind formarea profesională a adulților prevede
următoarele:
Ÿ Furnizorii de formare profesională pot fi și filialele acestora, precum și centrele de formare
profesională fără personalitate juridică, înființate, potrivit legii, de persoane juridice de drept public
sau privat.
Ÿ Formarea profesională care oferă acces la cele cinci niveluri de calificare în vigoare este
următoarea:
• nivelul 1 — învățământul obligatoriu și inițierea profesională; aceasta din urmă fie în cadrul
învățământului profesional prin școala de ucenici, fie printr-un program de inițiere profesională în
sistemul de formare profesională a adulților;
• nivelul 2 — învățământul obligatoriu și calificarea profesională; aceasta din urmă fie în
cadrul învățământului profesional prin școala profesională, fie prin programe de formare
profesională în sistemul de formare profesională a adulților;
• nivelul 3 — învățământ liceal (filiera tehnologică și vocațională), învățământ postliceal sau
învățământ liceal și programe de formare profesională de specialitate în sistemul de formare
profesională a adulților;
• nivelul 4 — formare tehnică postsecundară prin învățământ universitar;
• nivelul 5 — învățământ universitar și postuniversitar.
Ÿ În situații deosebite, cu aprobarea Consiliului Național de Formare Profesională a adulților,
furnizorii de formare profesională pot propune programe de formare profesională pentru grupări
de ocupații care permit folosirea unei programe de pregătire comune în proporție de 70%.
Ÿ Programele de formare profesională se elaborează în concordanță cu standardele
ocupaționale recunoscute la nivel național, aprobate în condițiile reglementărilor legale în vigoare.
Ÿ Furnizorii de formare profesională neautorizați pot organiza programe de formare
profesională finalizate cu documente de absolvire proprii, care nu sunt însă certificate cu
recunoaștere națională.

51

52

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Ordinul ministrului muncii, solidarității sociale și familiei și al ministrului educației și cercetării
nr. 353/5.202/2004 pentru aprobarea metodologiei de autorizare a furnizorilor de formare
profesională a adulților prevede următoarele:
Ÿ Criteriile de evaluare a furnizorilor de formare profesională în vederea autorizării au în
vedere:
a) programul de formare profesională;
b) resursele necesare desfășurării programului de formare profesională; și
c) experiența furnizorului de formare profesională și rezultatele activității lui anterioare
obținerii autorizării sau în alte programe de formare profesională pe care le-a realizat.
Ÿ Ordinul aduce modificări în ceea ce privește cerințele programului de formare profesională
prevăzut de Legea nr. 375/2002:
a) datele de identificare a programului de formare profesională;
b) condițiile de acces;
c) obiectivele exprimate în competențe profesionale ce urmează să fie dobândite de fiecare
persoană care urmează programul de formare profesională, în concordanță cu standardele
ocupaționale recunoscute la nivel național;
d) durata de pregătire — durata minimă pentru pregătirea teoretică și practică este de:
a) 360 de ore pentru nivelul 1 de calificare; b) 720 de ore pentru nivelul 2; și c) 1.080 de ore
pentru nivelul 3; activităților aplicative li se acordă cel puțin două treimi din durata totală a
programului de formare;
e) locul de desfășurare;
f) formele de organizare a programului de formare profesională;
g) planul de pregătire;
h) numărul de participanți — numărul maxim de participanți pe grupă este de 28 de persoane
pentru pregătirea teoretică și 14 persoane pentru pregătirea practică;
i) procedura de evaluare a programului de formare profesională — vizează conținutul
programului, modul de desfășurare a procesului de formare, prestația formatorilor și aspectele
organizatorice; se realizează de către participanți cel puțin la sfârșitul programului;
j) programa de pregătire;
k) modalitățile de evaluare a participanților la programul de formare profesională.
Ÿ Pentru a fi autorizați, furnizorii de formare profesională trebuie să facă dovada că
realizează programele de formare profesională cu formatori care au profilul sau specialitatea
corespunzătoare programei de pregătire, iar din anul 2010, cu formatori care au pregătirea
pedagogică specifică formării profesionale a adulților (respectiv au parcurs o programă de formare
de formatori corespunzătoare standardului ocupațional aprobat în materie) și pregătirea de
specialitate corespunzătoare programei de pregătire.
Ÿ Tot pentru autorizare, furnizorii de formare profesională trebuie să facă dovada că dispun
de baza materială necesară pentru desfășurarea programului de formare profesională, care poate
fi deținută în proprietate sau concesionată, închiriată, dobândită prin parteneriat ori alte forme pe
durata programului de formare profesională.
Totodată trebuie luate în considerare și adecvat fiecărui membru al personalului actele
normative din domeniul educațional (perfecționări, specializări, cursuri postuniversitare, mastere,
doctorate ș.a.) și din domeniul sănătății (cursurile derulate prin Centrul Național de Perfecționare
Postuniversitară a medicilor, farmaciștilor, altui personal cu studii superioare și asistenților
medicali).
În primul rând este necesar ca fiecare angajat al SDVI, inclusiv coordonatorul, să participe
la un curs de pregătire pe tema aplicării SMO în acest tip de serviciu. Cursul trebuie organizat de
DGASPC/OPA sau un furnizor de formare, dar este evident că la proiectarea acestui curs trebuie
să își aducă contribuția DGASPC, prin persoana/persoanele care cunosc standardele și au calitate
de formatori (care au participat la sesiunile de diseminare a standardelor organizate de Autoritatea
Națională pentru Protecția Drepturilor Copilului).
Este de preferat să se organizeze cursuri regionale sau interjudețene pentru coordonatorii
SDVI, deoarece numărul de coordonatori dintr-un județ este mic și nu justifică organizarea unui
curs local. În plus, orice activitate de formare regională sau interjudețeană favorizează schimbul
de experiență și comunicarea între specialiști cu atribuții profesionale similare.
Cursurile de formare permanentă de care anual trebuie să beneficieze personalul SDVI vor
aborda, pe lângă standarde și implicațiile practice ale acestora, alte teme care corespund nevoilor
angajaților.
Nevoile de formare pot fi:
• nevoi recunoscute de angajați, care întâmpină dificultăți în anumite activități sau care
doresc să învețe mai multe tehnici sau să își îmbunătățească stilul de lucru;

MONITORUL OFICIAL AL ROMÂNIEI, PARTEA I, Nr. 146 bis/28.II.2007
• nevoi rezultate în urma autoevaluării sau evaluării externe a activității și a proiectului
instituțional, care pot evidenția o serie de disfuncționalități la remedierea cărora se poate ajunge
prin îmbunătățirea competențelor personalului;
• nevoi considerate prioritare de DGASPC sau de Autoritatea Națională pentru Protecția
Drepturilor Copilului, în urma modificării strategiilor și a planurilor de acțiune (firești atât pentru un
sistem aflat încă în plină reformă, cât și pentru un sistem în echilibru, care însă își propune
creșterea continuă a calității).
Analiza nevoilor de formare trebuie să aibă un caracter continuu, fiind una dintre prioritățile
coordonatorului de centru care conștientizează importanța calității resurselor umane. El va
promova o atitudine pozitivă față de învățarea permanentă și își va încuraja echipa să recunoască
dificultățile (inerente într-un astfel de serviciu) cu care se confruntă în relația cu cazuri atât de
diferite și de complexe și să dorească să își perfecționeze modul de lucru. Un raport scris cu
privire la nevoile de formare ale angajaților va fi redactat semestrial de coordonatorul de centru și
va fi pus la dispoziția conducerii furnizorului de servicii, care are obligația asigurării resurselor
pentru formare — minimum 60 de ore anual.
Este recomandabil ca formarea permanentă anuală să includă mai multe sesiuni de durată
scurtă (o zi sau 1 1/2 zile) pentru a nu afecta funcționarea centrului, dat fiind că acest serviciu are
un număr relativ mic de angajați.
În vederea asigurării accesului la informație specializată, în incinta SDVI (de preferat în sala
de reuniuni a echipei) se recomandă organizarea unui punct de infomare cu o mică bibliotecă de
specialitate și cu un calculator conectat la internet. Furnizorul de servicii va încuraja și facilita
participarea specialiștilor la seminarii, schimburi de experiență și la rețele profesionale — pentru a
fi la curent cu noutățile în acest domeniu de activitate.
Aspecte pe care trebuie să se insiste în programele de formare a personalului SDVI:
• comunicare;
• munca în echipă;
• etapele în dezvoltarea copilului/tânărului;
• psihologia copilului/tânărului;
• elemente de pedagogie;
• prevenirea abuzului, neglijării și exploatării copilului/tânărului;
• acordarea de sprijin individualizat și personalizat;
• pregătirea pentru viață independentă;
• management financiar.
Formarea voluntarilor
Colaborarea cu voluntarii este considerată oportună atât pentru îmbogățirea programelor
derulate de SDVI, cât și pentru deschiderea centrului către comunitate. Angajarea de voluntari se
face în conformitate cu prevederile Legii voluntariatului nr. 195/2001, cu modificările și completările
ulterioare, prin încheierea unui contract de voluntariat.
Activitatea voluntară trebuie să fie complementară activităților desfășurate în SDVI și să
contribuie la îmbunătățirea rezultatelor PIP.
Activitatea de voluntariat se va realiza în concordanță cu prevederile Legii nr.195/2001, cu
modificările și completările ulterioare.
Pentru ca un program de voluntariat să fie de calitate este necesară îndeplinirea
următoarelor condiții:
• se stabilesc în prealabil obiectivele operaționale ale programului de voluntariat, rezultatele
dorite și tipurile de activități, având în vedere încadrarea lor în misiunea, obiectivele și principiile
de funcționare ale SDVI; programul de voluntariat va fi supus avizării și aprobării furnizorului de
servicii;
• se realizează o diferențiere clară între funcțiile și atribuțiile voluntarilor și cele ale
personalului, astfel încât să nu se creeze confuzii, suprapuneri de rol sau de responsabilizări;
• coordonarea și supervizarea activității voluntarilor se face de către membri ai echipei de
personal, nominalizați de coordonatorul SDVI înainte de începerea programului de voluntariat;
• voluntarii trebuie să respecte și să promoveze principiile etice și ale muncii în echipă și să
asigure confidențialitatea;
• selecția voluntarilor se face după stabilirea cerințelor, a competențelor și calităților necesare
pentru programul respectiv (o analiză a postului ca și în cazul selecției personalului) si după
verificarea modului în care persoanele doritoare să lucreze ca voluntari îndeplinesc condițiile de
sănătate, moralitate și sunt capabile să facă față cu succes programului;

53

54

MONITORUL OFICIAL AL ROMÂNIEI, PARTEA I, Nr. 146 bis/28.II.2007
• persoanele selectate pentru a desfășura activitate de voluntariat în cadru SDVI vor încheia
cu furnizorul de servicii un contract de voluntariat care va avea ca anexă o declarație privind
respectarea confidențialității cu privire la datele și informațiile la care vor avea acces.
Standardul 8. Supervizarea
Supervizarea personalului SDVI reprezintă o modalitate de dezvoltare profesională și
instituțională. Efectuarea supervizării determină reducerea stresului profesional, favorizarea
climatului potrivit pentru desfășurarea activităților, clarificarea rolurilor și responsabilităților
angajaților SDVI.
De asemenea, supervizarea oferă cadrul pentru prelucrarea informațiilor despre propria
persoană în diferite contexte, oferă sprijin în autoconștientizare și autocontrol. Prin intermediul
supervizării sunt aduse în planul conștientizării și reflectării trăiri și atitudini: emoții, valori,
comportamente față de clienți (copii, tineri, adulți), colegi ș.a., cu incidență în plan profesional.
Supervizarea se realizează prin intermediul întâlnirilor îfață în față“ între supervizor și
supervizat în cadrul unui proces ce poate să dureze între 30 și 90 de minute. Supervizarea se
face cu acordul angajaților sau la inițiativa acestora și a coordonatorului SDVI și are un caracter
de strictă confidențialitate. Supervizarea poate fi individuală sau de grup.
Este un proces prin care activitatea este menținută în standardele de calitate prin:
• sprijin informațional;
• suport emoțional;
• abordarea prin prisma teoretică a cazurilor;
• asigurarea unei îpriviri obiective“;
• posibilitatea de a reflecta asupra detaliilor cazului și a muncii în general;
• monitorizarea cazului.
În fapt, supervizarea este o modalitate de dezvoltare profesională.
Prin supervizare angajatul se asigură că îi sunt clare rolurile și responsabilitățile, oferă
posibilități de reducere a stresului profesional, dezvoltă un climat potrivit pentru practică.
Principiile care stau la baza activității de supervizare sunt:
• se realizează în interesul clientului;
• este definită de politica instituției;
• supervizarea înseamnă împărțirea responsabilității;
• este regulată și continuă;
• implică management, dezvoltare, evaluare, mediere și sprijin;
• promovează practica competentă, controlabilă și împuternicită;
• promovează practica antidiscriminatorie;
• este bazată pe principiile învățării adultului.
Supervizarea îndeplinește trei funcții: formare, control/coordonare și de suport.
Există modalități diferite de realizare a supervizării:
• supervizarea formală — structurată, focalizată și contextuală;
• informală — de cele mai multe ori funcționează în situațiile de criză;
• individuală — relație directă supervizat — supervizor;
• de grup — fiecare membru al grupului învață din experiența celorlalți.
Obiectivele supervizării sunt următoarele:
• ameliorarea transparenței și a înțelegerii sarcinilor și acțiunilor proprii în cadrul organizației
și în afara acesteia;
• creșterea capacității de acțiune în propriul domeniu profesional, ca și a potențialului de
conduită autonomă și de colaborare;
• ameliorarea calității muncii și, în același timp, a gradului de satisfacție în muncă;
• analiza limitelor personale și structurale, ale competențelor, sarcinilor care trebuie
îndeplinite, abilităților;
• identificarea și reprezentarea propriei poziții și a capacității de intervenție în cadrul unor
probleme sau conflicte.
îSupervizarea este principala modalitate prin care un supervizor desemnat de organizație
autorizează activitatea individuală și colectivă a personalului și asigură respectarea standardelor de
calitate. Obiectivul este crearea posibilității ca angajații să își poată desfășura activitatea în
conformitate cu fișa postului, cu maximum de eficiență posibilă. Nucleul procesului de supervizare
îl constituie reuniunile periodice organizate dintre supervizor și supervizat(i). Persoana supervizată
este participant activ la acest proces interactiv.“ (Brown și Bourne)
SDVI dispune de un sistem activ de supervizare a resurselor umane care permite
funcționarea sa la nivel optim. Supervizarea este considerată o componentă-cheie a gestiunii de

MONITORUL OFICIAL AL ROMÂNIEI, PARTEA I, Nr. 146 bis/28.II.2007
calitate a resurselor umane, fiind indispensabilă în cazul oricărui serviciu care presupune o
relaționare directă cu clientul, deci și în cadrul SDVI.
Este obligatorie nominalizarea unui supervizor pentru activitatea asistenților sociali/referenților
de formare. Este de preferat ca acest supervizor să fie un specialist cu studii superioare de
specialitate, angajat al furnizorului de servicii.
Ce fac supervizorii?
• sprijină și formează personalul care se ocupă de managementul de caz;
• conduc și coordonează activitățile din cadrul programului;
• evaluează performanța angajaților, eficiența programului și rezultatele pentru
familiile beneficiare;
• asigură comunicare și feedback;
• stabilesc relații de colaborare;
• negociază acorduri între organizații/sisteme;
• intervin în rezolvarea de probleme pentru consolidarea sistemului de servicii
pentru copii și familii.
Standardul 9. Locația, resurse financiare și baza materială
Spațiul destinat SDVI trebuie să asigure desfășurarea în condiții optime a activităților cu
clienții, atât din punct de vedere material cât și din punct de vedere funcțional.
Spațiile destinate formării de deprinderi independente trebuie să fie separate de cele
destinate activităților administrative.
Clădirea în care funcționează SDVI asigură clienților, personalului și vizitatorilor siguranță și
confort. Aceasta îndeplinește condițiile prevăzute de lege în ceea ce privește autorizațiile/avizele
de funcționare și este adaptată nevoilor clienților cu dizabilități fizice.
SDVI este dotat cu echipamente tehnice și electronice (calculatoare, video, TV, copiator,
telefon și fax) necesare culegerii de informații, prelucrării informațiilor, realizării de materiale de
promovare și pentru realizarea bazei de date despre clienți.
Mobilierul SDVI este adaptat clienților (copii/tineri și adulți) și activităților desfășurate de
echipa pluridisciplinară.
Profesioniștii SDVI au asigurate consumabile, instrumente de lucru, materiale educative și
psihopedagogice necesare derulării activităților de formare de deprinderi independente. Bugetul
pentru funcționarea SDVI reflectă toate cheltuielile care se fac pentru organizarea și funcționarea
lui conform standardelor minime obligatorii pentru aceste centre. De asemenea, capitolele de
cheltuieli ale bugetului trebuie să reflecte și nevoile de dezvoltare și de adaptare permanentă a
serviciilor la nevoile clienților.
Bugetul prevede și fonduri pentru organizarea campaniilor de promovare și de informare a
publicului, pentru organizarea de activități cu părinții, pentru pregătirea permanentă a personalului
și pentru supervizare și evaluare.
Standardul 10. Administrare și management
Proceduri administrative și de management
Pentru atingerea obiectivelor sale, SDVI utilizează proceduri administrative și de management
performant. Un management performant implică un accent deosebit pe calitatea serviciilor furnizate
în vederea acoperirii nevoilor reale ale beneficiarilor.
Furnizorul de servicii angajează, în condițiile legii și cu respectarea standardelor minime
obligatorii ale acestor centre, un coordonator cu normă întreagă al SDVI. Furnizorul de servicii
implică coordonatorul SDVI în toate activitățile de recrutare și angajare a întregului personal al SDVI.
Principalele responsabilități ale coordonatorului SDVI se regăsesc în fișa postului. Coordonatorul
realizează planul anual de acțiune pe baza căruia funcționează SDVI, evaluează organizarea și
funcționarea serviciilor și întreprinde demersuri pentru îmbunătățirea activităților SDVI.
Responsabilitățile coordonatorului sunt multiple și implică cunoștințe cu privire la fiecare
domeniu de lucru din cadrul SDVI, cunoștințe specifice legate de clienți, abilități de colaborare cu
personalul SDVI etc. Pe lângă toate acestea, responsabilitățile administrative și de gestiune,

55

56

MONITORUL OFICIAL AL ROMÂNIEI, PARTEA I, Nr. 146 bis/28.II.2007
precum și găsirea și alocarea corectă a resurselor SDVI sunt elemente de care depinde realizarea
efectivă a obiectivelor generale ale centrului.
Principalele responsabilități ale coordonatorului SDVI sunt următoarele:
• elaborează regulamentul de ordine interioară și îl aduce la cunoștința tuturor angajaților;
• aduce la cunoștința angajaților regulamentul de organizare și funcționare sau normele
interne de funcționare;
• elaborează împreună cu profesioniștii obiectivele SDVI și planificarea activităților necesare
atingerii obiectivelor planificate;
• elaborează planul anual de acțiune;
• stabilește politica de formare a personalului SDVI;
• moderează reuniunile de echipă;
• mediază conflictele din echipă;
• deleagă responsabilități către membrii echipei, atunci când acest lucru contribuie la
eficientizarea activităților;
• face demersurile necesare pentru obținerea fondurilor necesare derulării activităților SDVI și
răspunde de gestionarea corectă a resurselor, conform bugetului anual;
• facilitează colaborarea dintre echipă și specialiștii altor servicii;
• reprezintă SDVI în comunitate și asigură legătura activă a acestuia cu comunitatea;
• realizează metodologia de lucru a SDVI;
• elaborează raportul anual de activitate și planul de acțiune pentru anul următor și le
supune spre avizare și aprobare furnizorului de servicii;
• pune la dispoziție documentele solicitate de persoanele delegate pentru activitatea de
inspecție a respectării standardelor minime obligatorii privind activitatea SDVI.
Metodologia de lucru vizează cel puțin următoarele aspecte privind organizarea și funcționarea SDVI:
• proceduri de lucru cu clienții, cu partenerii și cu alte servicii si instituții din comunitate;
• proceduri de transmitere a informațiilor (comunicarea internă și externă);
• proceduri de recrutare, evaluare, pregătire și coordonare a voluntarilor SDVI;
• proceduri de evaluare a personalului;
• proceduri de asigurare a confidențialității datelor;
• proceduri legate de accesul personalului la baza de date și informații a SDVI;
• proceduri clare privind primirea și înregistrarea cererilor de solicitare a serviciilor SDVI;
• proceduri privind primirea, înregistrarea și soluționarea reclamațiilor;
• proceduri financiare;
• proceduri de control.
Programul de funcționare al SDVI este afișat într-un loc vizibil, atât în exteriorul, cât și în
interiorul SDVI. Acesta trebuie adaptat cerințelor clienților și disponibilității lor temporale de
adresare și participare la activități.
Coordonatorul SDVI asigură realizarea reuniunilor de echipă, periodic, în funcție de nevoile
concrete ale echipei.
Reuniunile de echipă se pot realiza cu participarea tuturor angajaților SDVI sau doar cu
profesioniștii SDVI.
Reuniunile de echipă sunt periodice, în cadrul acestora fiecare angajat trebuie să aibă
ocazia să își prezinte realizările, dificultățile întâmpinate în desfășurarea activităților curente,
propuneri pentru depășirea acestora.
Data și durata reuniunilor trebuie planificate astfel încât să asigure participarea tuturor
membrilor echipei SDVI, subiectele de discuție fiind aduse la cunoștința echipei în prealabil. Acest
tip de reuniune are și scopul de a spori coeziunea echipei, de a îmbunătăți relațiile interumane și
profesionale.
Reuniunile periodice sunt conduse și organizate de coordonatorul SDVI care prezintă, dacă
este cazul, informațiile și decizii importante din partea furnizorului de servicii.
Pentru fiecare reuniune de echipă se realizează un proces-verbal al reuniunii, întocmit prin
rotație de fiecare membru al echipei.
Angajații SDVI care au responsabilități în implementarea PIS de formare de DVI se întâlnesc
săptămânal în reuniuni ale echipei pluridisciplinare la solicitarea responsabilului de caz (sau cu o
altă periodicitate impusă de cazuistica serviciului).
Aceste reuniuni au ca obiective principale:
• elaborarea planurilor personalizate de consiliere;
• realizarea evaluărilor periodice ale implementării programelor personalizate de consiliere;
• evaluarea activităților stabilite în cadrul PIS;

MONITORUL OFICIAL AL ROMÂNIEI, PARTEA I, Nr. 146 bis/28.II.2007
• adoptarea deciziilor privind monitorizarea cazurilor;
• revizuirea PIS de formare a DVI.
SDVI dispune de proceduri rapide și eficiente de transmitere a informațiilor între membrii
echipei și între aceștia și exterior. Comunicarea în interiorul și în exteriorul SDVI implică existența
unor mijloace materiale care să eficientizeze transmiterea de informații: aviziere expuse în locurile
vizibile și foarte ușor accesibile; tăvițe personalizate pentru documente, e-mail, fax, telefon etc.
Informațiile, comunicatele în exterior și frecvența acestora, altele decât cele prevăzute de
standardele minime obligatorii pentru aceste centre, sunt stabilite de către furnizorul de servicii.
Transmiterea informațiilor în exteriorul SDVI trebuie să țină cont de principiul confidențialității
și de protejarea imaginii clienților.
Coordonatorului SDVI îi revine responsabilitatea de gestiune materială și financiară a
serviciului.
Gestiunea materială în SDVI presupune câteva activități ce pot fi realizate de persoane
specializate în acest scop:
• inventarierea bunurilor materiale;
• evaluarea și reevaluarea bunurilor materiale;
• circulația bunurilor materiale și consumul lor;
• contabilitatea bunurilor materiale;
• amortizarea mijloacelor fixe;
• scoaterea din funcțiune și casarea mijloacelor fixe;
• evaluarea și lichidarea patrimoniului.
Toate aceste operațiuni se realizează în concordanță cu normele legale în vigoare.
Gestiunea financiară se concretizează în următoarele activități:
• estimarea bugetului anual de venituri și cheltuieli;
• stabilirea planului anual de finanțare;
• gestionarea veniturilor;
• căutarea de fonduri;
• repartizarea fondurilor existente pe categorii de cheltuieli, în raport cu bugetul aprobat;
• operațiuni de casierie și bancă;
• înregistrare contabilă;
• raportare financiară.
Bugetul anual al SDVI este alcătuit ținând cont de costurile realiste și complete ale tuturor
activităților.
Bugetul nu trebuie să supraevalueze sau să subevalueze costurile necesare desfășurării
activităților în condițiile asigurării calității conform standardelor minime obligatorii pentru aceste
centre.
Un buget previzional cuprinde următoarele tipuri de cheltuieli:
• cheltuieli pentru pregătirea deschiderii SDVI;
• cheltuieli relative la amenajarea spațiului, întreținere și reparații; cheltuieli de funcționare:
apă, gaz, electricitate, salubritate etc.; asigurări, impozite;
• investiții, echipamente;
• consumabile — pentru activitățile cu clienții (adulți și copii) și pentru activitățile administrative;
• salariile personalului;
• costuri de formare a personalului;
• costuri de comunicare (servicii poștale, telefon, fax, taxe internet);
• cheltuieli de deplasare;
• protocol;
• costuri de informare și sensibilizare (pliante, afișe, broșuri, materiale video etc.).
Evaluarea este activitatea de investigare și analiză a stării actuale de dezvoltare a serviciilor
SDVI. Scopul evaluării este cunoașterea și înțelegerea problemelor cu care se confruntă
persoanele implicate în acordarea serviciilor, precum și gradul de satisfacere a nevoilor clienților
cu scopul de a adapta și îmbunătăți planul anual de acțiune și metodologia de lucru. Rezultatele
evaluării performanțelor SDVI sunt un indicator al gradului de profesionalism al resurselor umane
și reflectă performanțele profesioniștilor SDVI.
Rezultatele evaluărilor sunt sintetizate în rapoarte de evaluare.
Raportul anual de activitate al SDVI este public și accesibil persoanelor interesate.

57

58

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Standardul 11. Planul anual de acțiune

Planul anual de acțiune este un document în care serviciul social de protecție a drepturilor
copilului înscrie obiectivele, activitățile și resursele pe care le antrenează organizația — în cazul
nostru SDVI — pentru a funcționa în conformitate cu standardele minime de calitate, în perioada
anului X.
Proiectul instituțional este un document de planificare managerială a activității serviciului
social de protecție a drepturilor copilului pentru o perioadă de minimum 3 ani.
• Este un sistem viu, complex, constituit dintr-un ansamblu de elemente interdependente, în
permanentă interacțiune.
• Evoluează spre un scop final stabilit în conformitate cu obiectivele centrului, cu strategia sa
de dezvoltare, dar și cu contextul în care se desfășoară, cu nevoile și problemele comunității.
Proiectul se finalizează cu rezultate evaluabile:
• din prisma impactului activităților asupra publicului-țintă (beneficiari direcți și/sau indirecți, de
exemplu copii rezidenți și părinții acestora) și asupra celorlalți parteneri participanți la proiect;
• din prisma eficienței cu care cele patru categorii de resurse (umane, materiale,
documentare, financiare) au fost gestionate.
Planul anual de acțiune
• Este caracterizat de contextul în care se desfășoară și de finalitatea sa.
• Poate fi divizat în mai multe subsisteme, care prezintă aceleași caracteristici.
• Este deschis către alte sisteme exterioare cu care are schimburi permanente (instituții și
organizații partenere, comunitatea în ansamblul ei).
• Are propriile reguli și mecanisme de adaptare la lumea exterioară.
• Nu poate fi redus la o succesiune de responsabilități și acțiuni programate legate de o
logică a finalității.
• Reprezintă un element al schimbării, un proces creativ și formativ.
Se întocmește la finalul anului pentru anul următor și se prezintă odată cu raportul anual.
Astfel, planul anual de acțiune va conține următoarele capitole:
1. Obiective;
2. Activități planificate pentru atingerea obiectivelor;
3. Durata activităților;
4. Responsabil/i pentru îndeplinirea activităților;
5. Data îndeplinirii activităților.
Observații
În stabilirea obiectivelor de dezvoltare instituțională și a activităților, echipa parcurge
următoarele etape în realizarea proiectului instituțional:
• evaluează situația la momentul elaborării proiectului;
• se identifică problemele (standardele care nu sunt îndeplinite corespunzător);
• se stabilesc obiectivele operaționale (astfel încât prin proiectul instituțional să se ajungă la
respectarea tuturor standardelor, intervenind asupra situațiilor problemă într-un timp determinat și
specificat );
• pentru fiecare obiectiv se propun activitățile concrete ce vor fi realizate, calendarul, se
nominalizează resursele umane, resursele materiale, documentare și financiare;
• se estimează rezultatele și momentele de evaluare.
Dialogul între actorii comunitari și complementaritatea strategiilor și planurilor de acțiune la
nivel județean și local sunt condiții fundamentale pentru a elabora și a pune în practică un plan
anual de acțiune.
Dezvoltarea unei viziuni asupra viitorului SDVI poate ajuta la mobilizarea și motivarea
personalului. În acelasi timp, proiectul de schimbare afectează îcultura organizațională“ deja
existentă, dezlănțuind atât forțe de sprijin, cât și forțe de rezistență din partea personalului.

MONITORUL OFICIAL AL ROMÂNIEI, PARTEA I, Nr. 146 bis/28.II.2007
Într-o organizație obiectivele de schimbare trebuie să fie întotdeauna clar definite, și aceasta
nu doar la nivelul ansamblului centrului, ci pentru fiecare componentă, într-o manieră operațională
și pe înțelesul fiecărui membru al echipei. A avea cu adevărat un obiectiv de schimbare într-un
proiect instituțional înseamnă că acest obiectiv este la fel perceput nu doar de coordonator, ci de
toți membrii echipei, de la psiholog la paznic.
Pentru a reduce cât mai mult rezistența la schimbare, este necesar ca elaborarea planului
anual de acțiune adaptat standardelor să se facă cu antrenarea personalului, în condiții de
comunicare și transparență. Un rol important îl au activitățile de formare, de altfel obligatorii și
menționate în standarde, care trebuie să însoțească orice schimbare în planul anual de acțiune.
Evaluarea și reevaluarea planului anual de acțiune
Planul anual de acțiune este evaluat/reevaluat cel puțin o dată la 3 luni pentru a aprecia
gradul de respectare a standardelor de calitate.
Această evaluare se face pe toate ariile de interes ale standardului, urmărindu-se
îndeplinirea indicatorilor.
Se va acorda o atenție particulară acelor componente care au făcut obiectul planului de
acțiune pe parcursul anului, dar fără a le subestima pe celelalte, care funcționau corespunzător în
momentul evaluării inițiale, dar care se puteau modifica.
Evaluarea anuală este în mod obișnuit o evaluare internă, dar pentru licențierea serviciului
sau în situații deosebite (reclamații, disfuncționalități grave) se realizează evaluări externe.
Procesul de evaluare internă se bazează pe:
• rapoartele de activitate și fișele de autoevaluare ale membrilor echipei;
• documentele interne ale SDVI;
• fișe de exprimare a opiniei completate de beneficiari (copii, părinți).
În abordarea temelor de discuție se vor evidenția:
• aspectele pozitive (orice evaluare centrată pe punctele forte, inclusiv la o organizație, are
un important rol suportiv pentru toți membrii echipei);
• dificultățile întâmpinate și cum ar putea fi ele depășite (prin demersuri interne, care țin de
managementul SDVI, de metodologia de organizare și funcționare, de rolul personalului, și prin
demersuri externe, care sunt în aria de competență a direcției, a autorităților locale/județene);
• propuneri pentru îmbunătățirea activității.
La reuniunea de evaluare anuală vor participa membrii echipei, un reprezentant al DGASPC,
managerii de caz cu care s-a colaborat și, după caz, 1-2 reprezentanți ai beneficiarilor (copii/tineri
și/sau reprezentanți legali). Coordonatorul SDVI desemnează un raportor intern care va consemna
discuțiile și opiniile.
Lista de abrevieri
ACLSA — Evaluarea deprinderilor de viață Ansell-Casey
AMP — asistent maternal profesionist
ANPDC — Autoritatea Națională pentru Protecția Drepturilor Copilului
CPC — Comisia pentru Protecția Copilului
DGASPC — Direcția generală de asistență socială și protecția copilului
DVI — deprinderi de viață independentă
OPA— organism privat autorizat
SMO — standarde minime obligatorii
SPAS — Serviciul public de asistență socială
SDVI — Serviciul pentru dezvoltarea deprinderilor de viață independentă
PIS — Program de intervenție specifică
PIP — Planul individualizat de protecție
PS — Planul de servicii, programe de prevenire

59

60

MONITORUL OFICIAL AL ROMÂNIEI, PARTEA I, Nr. 146 bis/28.II.2007
ANEXA Nr. 1
la ghidul metodologic*)

FORMULAR

*) Anexa nr. 1 la ghidul metodologic este reprodusă în facsimil.

MONITORUL OFICIAL AL ROMÂNIEI, PARTEA I, Nr. 146 bis/28.II.2007

61

62

MONITORUL OFICIAL AL ROMÂNIEI, PARTEA I, Nr. 146 bis/28.II.2007
ANEXA Nr. 2
la ghidul metodologic*)

*) Anexa nr. 2 la ghidul metodologic este reprodusă în facsimil.

MONITORUL OFICIAL AL ROMÂNIEI, PARTEA I, Nr. 146 bis/28.II.2007

63
ANEXA Nr. 3
la ghidul metodologic*)

*) Anexa nr. 3 la ghidul metodologic este reprodusă în facsimil.

64

MONITORUL OFICIAL AL ROMÂNIEI, PARTEA I, Nr. 146 bis/28.II.2007

MONITORUL OFICIAL AL ROMÂNIEI, PARTEA I, Nr. 146 bis/28.II.2007

65
ANEXA Nr. 4
la ghidul metodologic*)

*) Anexa nr. 4 la ghidul metodologic este reprodusă în facsimil.

66

MONITORUL OFICIAL AL ROMÂNIEI, PARTEA I, Nr. 146 bis/28.II.2007

MONITORUL OFICIAL AL ROMÂNIEI, PARTEA I, Nr. 146 bis/28.II.2007

67

68

MONITORUL OFICIAL AL ROMÂNIEI, PARTEA I, Nr. 146 bis/28.II.2007

MONITORUL OFICIAL AL ROMÂNIEI, PARTEA I, Nr. 146 bis/28.II.2007

69

70

MONITORUL OFICIAL AL ROMÂNIEI, PARTEA I, Nr. 146 bis/28.II.2007

*) Anexa nr. 5 la ghidul metodologic este reprodusă în facsimil.

ANEXA Nr. 5
la ghidul metodologic*)

MONITORUL OFICIAL AL ROMÂNIEI, PARTEA I, Nr. 146 bis/28.II.2007
71

72

MONITORUL OFICIAL AL ROMÂNIEI, PARTEA I, Nr. 146 bis/28.II.2007

Lista bibliografică*)

*) Lista bibliografică este reprodusă în facsimil.

MONITORUL OFICIAL AL ROMÂNIEI, PARTEA I, Nr. 146 bis/28.II.2007

73

74

MONITORUL OFICIAL AL ROMÂNIEI, PARTEA I, Nr. 146 bis/28.II.2007

MONITORUL OFICIAL AL ROMÂNIEI, PARTEA I, Nr. 146 bis/28.II.2007

75

P R E Ț U R I L E

publicațiilor legislative pentru anul 2007
— pe suport fizic —
Prețul
abonamentului
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar Legislativ
Repertoriul actelor normative

Prețul
abonamentului
trimestrial (lei)

1.560
260
1.400
2.100
400
1.600
1.500
500
400
660
60
109

400
—
350
525
100
400
375
125
100
165
15
—

Prețul
abonamentului
lunar (lei)

140
—
—
—
—
—
—
—
—
—
—
—

** Cu excepția numerelor bis de interes restrâns.
Legislație în format electronic (opțional pe CD sau DVD)
n
n
n
n
n
n
n
n

Decizii ale Curții Constituționale
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului

Oficial,
Oficial,
Oficial,
Oficial,
Oficial,
Oficial,
Oficial,

Partea
Partea
Partea
Partea
Partea
Partea
Partea

Preț

80
1.400
900
1.200
400
1.700
800
80

I și Partea I bis 1989—2006
I Maghiară
2000—2006
a II-a
1995—2006
a III-a
2001—2006
a IV-a
2001—2006
a VI-a
2001—2006
a VII-a
2005—2006

Prețurile includ T.V.A. 9%.
Abonamentele la publicațiile Regiei Autonome îMonitorul Oficial“ se pot efectua prin următoarele societăți de distribuție:
u COMPANIA NAȚIONALĂ îPOȘTA ROMÂNĂ“ — S.A.
u RODIPET — S.A.
u ACTA LEGIS — S.R.L.
u INFO EUROTRADING — S.A.
u INTERPRESS SPORT — S.R.L.
u MEDIA PRESS ABONAMENTE — S.R.L.
u M.T. PRESS IMPEX — S.R.L.
u PRESS EXPRES — S.R.L.
u ZIRKON MEDIA — S.R.L.
u ART ADVERTISING — S.R.L.
u CALLIOPE — S.R.L.
u CARTEXIM — S.R.L.
u CURIER PRESS — S.A.
u MIMPEX — S.R.L.
u ROESTA — S.R.L.
u VIAȚA LIBERĂ — S.A.

— prin oficiile sale poștale
— prin toate filialele
— București, str. Banul Udrea nr. 10,
(telefon/fax: 411.91.79)
— București, Splaiul Independenței nr. 202A
(telefon: 316.30.57, fax: 316.30.58)
— București, str. Hristo Botev nr. 6
(telefon/fax: 313.85.07; 313.85.08; 313.85.09)
— București, str. Izvor nr. 78, et. 2
(tel. 311.97.84, fax 311.97.85)
— București, bd. Basarabia nr. 256
(telefon/fax: 255.48.15; 255.48.16)
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, str. Călin Ottoi nr. 29
(tel. 250.52.77, 250.22.94, fax 250.56.30)
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
— Slobozia, Bd. Matei Basarab, bl. A2, sc. B, ap. 15, parter
(telefon/fax: 0243/22.06.95)
— Brașov, str. Traian Grozăvescu nr. 7
(telefon/fax: 0268/47.05.96)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
— Curtea de Argeș, str. Valea Iașului, bl. P10, ap. 18
(telefon/fax: 0248/72.11.43)
— Galați, str. Domnească nr. 68
(telefon: 0236/46.07.19, fax: 0236/46.08.75)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 146 bis/28.II.2007 conține 76 de pagini.

Prețul: 15,20 lei

Acest număr al Monitorului Oficial al României a fost tipărit în afara abonamentului.

&JUYDGY|204034]
ISSN 1453—4495

