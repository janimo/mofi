Anul 175 (XIX) — Nr. 103 bis

PARTEA

I

LEGI, DECRETE, HOTĂRÂRI ȘI ALTE ACTE

SUMAR
Pagina
Regulamentul nr. 32/2006 privind serviciile de investiții
financiare, aprobat prin Ordinul Comisiei Naționale
a Valorilor Mobiliare nr. 121/2006 ...........................

3–116

Luni, 12 februarie 2007

2

MONITORUL OFICIAL AL ROMÂNIEI, PARTEA I, Nr. 103 bis/12.II.2007

ACTE ALE COMISIEI NAȚIONALE
A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 32/2006
privind serviciile de investiții financiare*)
În conformitate cu prevederile art. 1, 2 și ale art. 7 alin. (3), (10)
și (15) din Statutul Comisiei Naționale a Valorilor Mobiliare, aprobat prin
Ordonanța de urgență a Guvernului nr. 25/2002, aprobată și modificată prin
Legea nr. 514/2002, modificat și completat prin Legea nr. 297/2004,
în ședința din data de 18 decembrie 2006,
Comisia Națională a Valorilor Mobiliare a hotărât emiterea următorului
ordin:
Art. 1. — Se aprobă Regulamentul nr. 32/2006 privind serviciile de
investiții financiare, prevăzut în anexa care face parte integrantă din
prezentul ordin.
Art. 2. — Regulamentul menționat la art. 1 intră în vigoare în termen
de 15 zile de la data publicării acestuia și a prezentului ordin în Monitorul
Oficial al României, Partea I, și va fi publicat în Buletinul Comisiei Naționale
a Valorilor Mobiliare și pe site-ul acesteia (www.cnvmr.ro).
Art. 3. — Direcția reglementare din cadrul Direcției generale autorizare
reglementare împreună cu Secretariatul general și cu directorul general
executiv vor urmări ducerea la îndeplinire a prevederilor prezentului ordin.
Președintele Comisiei Naționale a Valorilor Mobiliare,
Gabriela Anghelache

București, 21 decembrie 2006.
Nr. 121.

*) Ordinul nr. 121/2006 a fost publicat în Monitorul Oficial al României, Partea I, nr. 103
din 12 februarie 2007 și este reprodus și în acest număr bis.

3

MONITORUL OFICIAL AL ROMÂNIEI, PARTEA I, Nr. 103 bis/12.II.2007
ANEXĂ

R E G U L A M E N T U L Nr. 32/2006
privind serviciile de investiții financiare
TITLUL I
Dispoziții generale
Art. 1. — (1) Prezentul regulament stabilește reguli și proceduri în aplicarea Legii
nr. 297/2004 privind piața de capital, cu modificările ulterioare, denumită în continuare Legea
nr. 297/2004, cu privire la serviciile de investiții financiare.
(2) Comisia Națională a Valorilor Mobiliare, denumită în continuare C.N.V.M., este autoritatea
competentă să aplice prevederile prezentului regulament, prin exercitarea prerogativelor stabilite în
statutul său.
Art. 2. — (1) Termenii, abrevierile și expresiile utilizate în prezentul regulament au
semnificația prevăzută în Legea nr. 297/2004.
(2) În înțelesul prezentului regulament, termenii și expresiile de mai jos au următoarele
semnificații:
a) administrarea portofoliilor clienților — administrarea portofoliilor clienților în conformitate
cu mandatele date de aceștia în mod discreționar, incluzând unul sau mai multe instrumente
financiare;
b) agent delegat — un agent pentru servicii de investiții financiare care, sub
responsabilitatea deplină și necondiționată a unei singure societăți de servicii de investiții
financiare în numele căreia acționează, în baza unui contract de muncă, de mandat sau de
agent, promovează clienților sau clienților potențiali servicii de investiții și/sau servicii conexe, preia
și transmite instrucțiunile sau ordinele de la clienți referitoare la instrumente financiare sau servicii
de investiții, plasează instrumente financiare și/sau furnizează clienților sau clienților potențiali
servicii de consultanță privind aceste instrumente sau servicii;
c) agent pentru servicii de investiții financiare — persoana fizică aflată sub
responsabilitatea unui singur intermediar, care prestează servicii de investiții financiare exclusiv în
numele intermediarului al cărui angajat este;
d) analist financiar — persoană relevantă care furnizează datele și informațiile pentru
cercetarea în domeniul investițiilor;
e) canale de distribuție — calea prin care informația este sau ar putea fi făcută publică, iar
prin îinformație care ar putea fi făcută publică“ se înțelege orice informație la care are ori poate
avea acces un număr mare de persoane;
f) client — orice investitor persoană fizică sau juridică pentru care o S.S.I.F. prestează
servicii de investiții financiare principale și/sau conexe;
g) client profesional — orice client care îndeplinește criteriile prevăzute în anexa nr. 8;
h) client de retail (îretail client“) — clientul care nu este client profesional;
i) conducător — persoana sau persoanele care conduc efectiv activitatea societății de
servicii de investiții astfel cum este prevăzut în art. 6 alin. (3) lit. a), lit. b) pct.1 și lit. c);
j) consultanță pentru investiții prestată de o firmă de investiții — recomandarea personală
dată unui client, la cererea acestuia sau la inițiativa firmei de investiții, în legătură cu una sau mai
multe tranzacții cu instrumente financiare;
k) externalizarea — un contract de orice tip încheiat între firma de investiții și un furnizor
de servicii prin care acel furnizor de servicii desfășoară un serviciu sau o activitate care, dacă
n-ar fi fost externalizat(ă) ar fi fost efectuat(ă) de firma de investiții;
l) grup în legătură cu o firmă de investiții — grupul din care face parte o firmă de investiții
format dintr-o societate mamă, filialele sale și entitățile în care societatea mamă sau filialele sale
dețin o participare, precum și entitățile legate una de alta printr-o relație având următorul înțeles:
(i) o entitate împreună cu una sau cu mai multe entități sunt conduse pe o bază unică,
în baza unui contract încheiat cu acea entitate sau a prevederilor din statutul sau
actul constitutiv al acelor entități; sau
(ii) organele administrative, de conducere sau de supraveghere ale unei sau mai multor
entități sunt formate, în cea mai mare parte, din aceleași persoane pe perioada anului
financiar și până la efectuarea situațiilor consolidate;
m) date de identificare — în cazul persoanelor fizice: numele și prenumele, cetățenia, data
și locul nașterii, codul numeric personal (CNP) sau echivalentul acestuia pentru persoanele străine,
seria și numărul actului de identitate sau, pentru cetățenii străini, ale pașaportului, domiciliul și,
după caz, reședința (adresa completă — stradă, număr, bloc, scară, etaj, apartament, oraș,
județ/sector, cod poștal, țara); în cazul persoanelor juridice: denumirea, adresa completă a sediului

4

MONITORUL OFICIAL AL ROMÂNIEI, PARTEA I, Nr. 103 bis/12.II.2007
social/sediului central sau, după caz, a sucursalei, telefon, fax, e-mail, adresă pagină internet,
capitalul social subscris și vărsat, codul unic de înregistrare (CUI) sau echivalentul acestuia pentru
persoanele străine, banca și codul IBAN;
n) executarea ordinelor în numele clienților — efectuarea operațiunilor necesare pentru
încheierea contractelor de cumpărare sau de vânzare a unuia sau a mai multor instrumente
financiare în numele clienților;
o) finanțarea tranzacțiilor cu valori mobiliare — are înțelesul prevăzut în Regulamentul CE
nr. 1.287/2006;
p) firmă de investiții — are înțelesul prevăzut la art. 7 alin. (1) pct. 6 din O.U.G.
nr. 99/2006 privind instituțiile de credit și adecvarea capitalului, respectiv orice persoană juridică a
cărei activitate o constituie prestarea unuia sau a mai multor servicii de investiții financiare către
terți și/sau desfășurarea uneia sau mai multor activități de investiții pe baze profesionale;
q) formator de piață (îmarket maker“) — S.S.I.F. care este prezentă în mod continuu pe
piață pentru a tranzacționa pe cont propriu și care se comportă ca un vânzător sau cumpărător
de instrumente financiare, angajând propriul capital, la prețurile afișate de aceasta;
r) operator independent (îsystematic internaliser“) — S.S.I.F. care, în mod organizat,
frecvent și sistematic încheie tranzacții pe cont propriu prin executarea ordinelor clienților în afara
piețelor reglementate sau a sistemelor alternative de tranzacționare;
s) ordin — instrucțiunea de a cumpăra sau de a vinde un anumit instrument financiar;
t) ordin limită — ordinul de a cumpăra sau de a vinde un instrument financiar la un preț
specificat sau mai bun decât acesta și într-o cantitate specificată;
u) persoană care efectuează operațiuni cu titlu profesional — înseamnă cel puțin
următoarele: o firmă de investiții, inclusiv societățile de servicii de investiții financiare, sau o
instituție de credit;
v) persoană cu care o persoană relevantă are relații de familie — înseamnă oricare din
următoarele:
(i) soțul (soția) persoanei relevante sau orice partener al acelei persoane considerat de
legislația națională echivalent al soțului (soției);
(ii) un copil natural sau un copil legitim dependent de persoana relevantă;
(iii) orice altă rudă a persoanei relevante care, la data tranzacției personale, locuia cu
acea persoană în aceeași locuință de cel puțin un an;
w) persoană relevantă (în cauză) — în raport cu firmă de investiții înseamnă oricare din
următoarele:
(i) un director, partener sau echivalent, administrator sau agent delegat al firmei de
investiții;
(ii) un director, partener sau echivalent ori administratorul oricărui agent delegat al firmei
de investiții;
(iii) un angajat (salariat) al firmei de investiții sau al unui agent delegat al firmei de
investiții, precum și orice altă persoană fizică care își oferă serviciile la dispoziția și
sub controlul firmei de investiții sau a agentului delegat al firmei de investiții și care
este implicat în desfășurarea de către firma de investiții a serviciilor și activităților de
investiții;
(iv) persoană fizică care este direct implicată în furnizarea serviciilor către firma de
investiții sau către agenții delegați ai acesteia în baza unui contract de externalizare
în scopul desfășurării de către firma de investiții a serviciilor și activităților de
investiții;
x) societate de servicii de investiții financiare (S.S.I.F.) — firmă de investiții, persoană
juridică română;
y) stat membru gazdă:
(i) statul membru, altul decât statul membru de origine, în care o societate de servicii de
investiții financiare are o sucursală sau furnizează servicii și/sau activități;
(ii) statul membru, altul decât statul membru de origine, în care piața reglementată
efectuează operațiuni specifice pentru a facilita membrilor sau participanților din
respectivul stat membru accesul la tranzacționare de la distanță în cadrul sistemului
său;
z) suport durabil — orice instrument care permite unui client să stocheze informațiile pe
care le primește personal într-un mod care să permită accesul în viitor pentru o perioadă de timp
corespunzătoare scopului la care se referă informația și care permite reproducerea fără modificări
a informației stocate;
z1) tranzacționarea pe cont propriu — efectuarea de tranzacții cu unul sau mai multe
instrumente financiare având la bază resursele proprii ale firmei de investiții.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 3. — (1) Toate documentele prevăzute în prezentul regulament necesare autorizării,
precum și cele referitoare la evidențe și raportări vor fi transmise C.N.V.M. în limba română.
(2) Documentele referitoare la persoanele fizice și juridice străine, emise într-o altă limbă
decât limba română, vor fi prezentate în copie legalizată și în traducere legalizată.
(3) Toate actele și documentele emise de autorități ale altor state, transmise C.N.V.M., au
regimul juridic stabilit de legislația română aplicabilă, precum și de reglementările C.N.V.M.
(4) Orice solicitare a C.N.V.M. de informații suplimentare sau de modificare a documentelor
prezentate inițial întrerupe termenul prevăzut la art. 4 alin. (1) care reîncepe să curgă de la data
depunerii respectivelor informații sau modificări, depunere care nu poate fi făcută mai târziu de
60 de zile de la data solicitării C.N.V.M. sub sancțiunea respingerii cererii.
(5) În situația în care documentele depuse sunt incomplete, ilizibile sau se constată
depunerea acestora într-o formă necorespunzătoare ori lipsa unor documente, precum și în situația
în care nu se respectă punctual prevederile Legii nr. 297/2004 și/sau ale reglementărilor C.N.V.M.,
acestea vor fi returnate solicitantului.
Art. 4. — (1) Deciziile cu privire la autorizarea sau retragerea autorizațiilor prevăzute de
prezentul regulament vor fi eliberate de către C.N.V.M. în termen de maximum 30 de zile de la
înregistrarea dosarului complet al solicitantului, cu excepția cazului în care Legea nr. 297/2004
sau prevederile prezentului regulament stabilesc un alt termen.
(2) În cazul respingerii unei cereri, C.N.V.M. va emite o decizie motivată, care poate fi
contestată în termen de maximum 30 de zile de la data comunicării ei.
Art. 5. — În cazul în care serviciile de investiții financiare sunt prestate de către instituții de
credit sau de către intermediari din statele membre sau nemembre, în aplicarea prevederilor
prezentului regulament, termenul S.S.I.F. se va înlocui, după caz, cu denumirea corespunzătoare
a celorlalte categorii de intermediari.

TITLUL II
Intermediarii de servicii de investiții financiare
CAPITOLUL I
Societățile de servicii de investiții financiare
SECȚIUNEA 1
Procedura de acordare și de retragere a autorizației

Art. 6. — (1) Entitatea care intenționează să solicite C.N.V.M. autorizarea ca societate de
servicii de investiții financiare poate consulta, în prealabil, C.N.V.M. cu privire la îndeplinirea
condițiilor prevăzute de Legea nr. 297/2004 și de prezentul regulament.
(2) S.S.I.F. poate fi autorizată de C.N.V.M. să presteze serviciile de investiții financiare
prevăzute în anexa nr. 9.
(3) În vederea obținerii autorizației de funcționare, S.S.I.F. trebuie să îndeplinească condițiile
prevăzute în titlul II, capitolul III din Legea nr. 297/2004, precum și următoarele cerințe:
a) S.S.I.F. trebuie să fie administrată de un consiliu de administrație format din cel puțin 3
membri, iar conducerea efectivă a acesteia trebuie să fie asigurată de cel puțin două persoane
îndeplinind condițiile prevăzute la art. 14 din Legea nr. 297/2004;
b) conducătorii și administratorii S.S.I.F.:
1. trebuie să aibă o bună reputație pentru a asigura administrarea sigură și prudentă a
S.S.I.F.;
2. nu trebuie să fi fost condamnați printr-o hotărâre judecătorească rămasă definitivă pentru
gestiune frauduloasă, abuz de încredere, fals, uz de fals, înșelăciune, delapidare, mărturie
mincinoasă, dare sau luare de mită, precum și pentru alte infracțiuni de natură economică;
3. nu trebuie să se afle sub incidența sancțiunilor prevăzute la art. 273 alin. (1) lit. c) din
Legea nr. 297/2004, aplicate de C.N.V.M., sau al unor sancțiuni similare aplicate de Banca
Națională a României, denumită în continuare B.N.R., de Comisia de Supraveghere a Asigurărilor,
denumită în continuare C.S.A., sau de alte autorități de supraveghere și reglementare în domeniul
economic și financiar;
c) majoritatea membrilor consiliului de administrație ai S.S.I.F., precum și conducătorii trebuie
să aibă studii superioare absolvite cu examen de licență sau de diplomă și o experiență
profesională într-un domeniu care se circumscrie activității financiar-bancare, al pieței de capital
sau al administrării de investiții de minimum 3 ani;
d) organismele de plasament colectiv fără personalitate juridică, asociațiile, fundațiile, ligile,
sindicatele ori alte forme de asociere sindicală și orice alte forme de asociere similare nu pot

5

6

MONITORUL OFICIAL AL ROMÂNIEI, PARTEA I, Nr. 103 bis/12.II.2007
participa ca fondator sau acționar semnificativ la capitalul social al unei S.S.I.F.; fac excepție
asociațiile, fundațiile și orice alte forme de asociere similare constituite la inițiativa guvernelor
statelor membre ale Uniunii Europene sau ale statelor membre G10 în baza unor acorduri
încheiate cu Guvernul României, precum și a organismelor internaționale și regionale, precum:
Fondul Monetar Internațional, Banca Centrală Europeană, Banca Europeană de Investiții sau alte
organisme similare;
e) S.S.I.F. trebuie să dispună de capitalul inițial minim corespunzător obiectului de activitate
propus, în conformitate cu prevederile art. 7 din Legea nr. 297/2004;
f) sumele destinate participației la capitalul social al unei S.S.I.F. trebuie să provină din
surse proprii și să nu reprezinte sume împrumutate ori puse la dispoziție, indiferent cu ce titlu, de
alte persoane fizice, persoane juridice sau entități fără personalitate juridică, cu excepția sumelor
puse la dispoziție unei filiale de către societatea mamă, din surse proprii ale acesteia. Acționarii
semnificativi, persoane juridice, trebuie să fi funcționat minimum 3 ani, cu excepția celor rezultați
dintr-o fuziune sau divizare, caz în care termenul de 3 ani include și funcționarea persoanei ori a
persoanelor juridice din care acestea provin, precum și să nu fi înregistrat pierderi în ultimele
două exerciții financiare;
g) S.S.I.F. trebuie să dispună de un spațiu destinat sediului social al acesteia care trebuie
să îndeplinească cel puțin următoarele condiții:
1. să se afle în folosința exclusivă a S.S.I.F.;
2. să fie corespunzător structurii organizatorice, planului de afaceri și serviciilor ce urmează
a fi autorizate;
3. să fie în suprafață de cel puțin 70 de m2;
4. să fie compartimentat corespunzător astfel încât să se asigure separarea efectivă a
activităților ce vor fi desfășurate;
5. să nu fie amplasat la subsolurile clădirilor;
h) în cazul în care S.S.I.F. deține atât un sediu social, cât și un sediu central, condițiile
menționate la lit. g) vor fi îndeplinite de sediul central, sediul social urmând a îndeplini numai
condiția prevăzută la lit. g) pct. 1. Sediul central va fi sediul de la care S.S.I.F. va presta
serviciile de investiții financiare ce urmează să fie autorizate de C.N.V.M.;
i) S.S.I.F. trebuie să dispună de o dotare tehnică adecvată și de personal corespunzător
serviciilor de investiții financiare ce urmează a fi autorizate;
j) S.S.I.F. trebuie să prezinte toate documentele prevăzute la art. 7.
(4) Membrilor consiliului de administrație, auditorilor și angajaților unei S.S.I.F. le este interzis
să fie acționari semnificativi, să dețină o funcție sau să fie angajați ai unui alt intermediar
autorizat de C.N.V.M. sau B.N.R. sau ai unui trader autorizat de C.N.V.M.
(5) Conducătorilor unei S.S.I.F. le este interzis să fie acționari semnificativi ai unui alt
intermediar autorizat de C.N.V.M. sau B.N.R. sau ai unui trader autorizat de C.N.V.M.
Conducătorii trebuie să conducă și să coordoneze activitatea S.S.I.F. pe toată durata programului
de lucru al acesteia.
(6) Unul din conducătorii unei S.S.I.F. poate fi autorizat ca reprezentant al compartimentului
de control intern al respectivei S.S.I.F. Ceilalți conducători pot fi autorizați ca agenți pentru servicii
de investiții financiare al respectivei S.S.I.F.
Art. 7. — (1) Autorizația acordată unei S.S.I.F. se eliberează în baza unei cereri, întocmită
conform anexelor nr. 1A și 1B, însoțită de următoarele documente:
a) actul constitutiv, în original sau în copie legalizată;
b) copia încheierii judecătorului delegat de pe lângă oficiul registrului comerțului, de
constituire și de înregistrare a societății;
c) copia certificatului de înregistrare la oficiul registrului comerțului;
d) pentru fiecare dintre membrii consiliului de administrație și pentru conducătorii societății
sunt necesare următoarele documente:
1. curriculum vitae cu prezentarea detaliată a experienței profesionale, astfel încât să reiasă
îndeplinirea condițiilor prevăzute la art. 6 alin. (3) lit. c);
2. copia actului de identitate;
3. copia legalizată a actului de studii;
4. certificat de cazier judiciar aflat în termenul legal de valabilitate, în original sau în copie
legalizată;
5. certificat de cazier fiscal eliberat cu cel mult 15 zile anterior depunerii cererii de
autorizare, în original sau în copie legalizată;
6. declarație pe propria răspundere, sub semnătură olografă, întocmită conform anexei
nr. 1C, din care să reiasă că nu încalcă prevederile Legii nr. 31/1990 privind societățile
comerciale, republicată, ale Legii nr. 297/2004 și ale reglementărilor în vigoare în legătură cu
activitățile de servicii de investiții financiare, precum și cu privire la respectarea cerințelor
menționate la art. 6 alin. (3) lit. b) și c), precum și ale alin. (4), respectiv (5) al aceluiași articol;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
7. declarație pe propria răspundere, sub semnătură olografă, întocmită conform anexei
nr. 1D, care trebuie să cuprindă: toate deținerile individuale și deținerile în legătură cu alte
persoane implicate și aflate în legături strânse, în orice societate comercială și care reprezintă
cel puțin 10% din capitalul social sau al drepturilor de vot;
e) pentru acționarii semnificativi, persoane juridice:
1. extras sau certificat care să ateste data înregistrării, administratorii, obiectul de activitate
și capitalul social, eliberat de oficiul registrului comerțului, pentru persoanele juridice române sau
de autoritatea similară din statul în care este înregistrată și funcționează persoana juridică străină,
emis cu cel mult 60 de zile anterior depunerii cererii;
2. menționarea grupului din care fac parte, dacă este cazul;
3. structura acționariatului sau asociaților semnificativi, până la nivelul persoanelor fizice. Prin
structură a acționariatului până la nivel de persoană fizică se înțelege prezentarea acționarilor/
asociaților care dețin indirect controlul asupra acționarilor semnificativi ai S.S.I.F.;
4. situația financiară aferentă anului anterior și, după caz, situația financiară semestrială a
anului curent, înregistrate la oficiul registrului comerțului sau la administrația financiară, după caz,
pentru persoanele juridice române sau la autoritatea fiscală națională din statul de origine, pentru
persoanele juridice străine;
f) pentru acționarii semnificativi, persoane fizice:
1. copia actului de identitate;
2. certificat de cazier judiciar aflat în termenul legal de valabilitate, în original sau în copie
legalizată;
3. certificat de cazier fiscal eliberat cu cel mult 15 zile anterior depunerii cererii de
autorizare, în original sau în copie legalizată;
g) chestionarul prevăzut în anexa nr. 1E, completat de fiecare acționar semnificativ al
S.S.I.F.;
h) declarație pe propria răspundere, sub semnătură olografă a fiecărui acționar semnificativ
al S.S.I.F., întocmită conform anexelor nr. 1F sau nr. 1G, după caz, referitoare la respectarea
prevederilor art. 6 alin. (3) lit. f), care va cuprinde și toate deținerile individuale și deținerile
împreună cu persoanele implicate și cu care se află în legături strânse în orice societate
comercială și care reprezintă cel puțin 10% din capitalul social sau al drepturilor de vot;
i) regulamentul de organizare și funcționare, care va cuprinde și organigrama S.S.I.F.,
regulile și procedurile interne prevăzute la titlul III, capitolul I;
j) planul de afaceri, care trebuie să cuprindă cel puțin următoarele:
1. datele de identificare ale S.S.I.F. definite conform art. 2 alin. (2) lit. m);
2. informații cu privire la serviciile de investiții financiare pe care S.S.I.F. intenționează să le
presteze;
3. informații cu privire la modul în care S.S.I.F. intenționează să acționeze pentru prestarea
serviciilor de investiții financiare, astfel încât activitățile să se desfășoare într-un mod sigur și
prudent;
4. informații cu privire la instrumentele financiare avute în vedere în cadrul prestării serviciilor
de investiții financiare;
5. informații cu privire la locul în cadrul căruia S.S.I.F. va desfășura operațiuni (piața
reglementată, ATS etc.) și cu privire la sistemele de compensare-decontare sau casele de
compensare cu care va încheia contracte pentru efectuarea operațiunilor specifice;
6. categoriile de clienți cu care S.S.I.F. intenționează să încheie contracte (clienți de retail
și/sau clienți profesionali);
7. structura organizatorică, cu precizarea responsabilităților și limitelor de competență pentru
personalul cu putere de decizie;
8. studiul pieței și al factorilor ce pot afecta fezabilitatea planului de afaceri;
9. politica de investiții și planul de finanțare a afacerii, incluzând perioada de recuperare a
investiției;
k) lista cuprinzând specimenele de semnături pentru membrii consiliului de administrație,
pentru conducătorii S.S.I.F. și pentru persoana/persoanele pe care S.S.I.F. dorește să o/le
autorizeze ca reprezentant al/reprezentanți ai compartimentului de control intern, care vor
reprezenta societatea în relația cu C.N.V.M.;
l) documentele prevăzute de prezentul regulament pentru autorizarea reprezentantului/
reprezentanților compartimentului de control intern, cu specificarea responsabilităților stabilite de
acesta și prin regulile și procedurile interne ale S.S.I.F.;
m) documentele prevăzute în prezentul regulament pentru autorizarea a cel puțin două
persoane fizice ca agenți pentru servicii de investiții financiare; S.S.I.F. care solicită autorizarea în
vederea prestării tuturor serviciilor prevăzute în anexa nr. 9 trebuie să transmită la C.N.V.M.

7

8

MONITORUL OFICIAL AL ROMÂNIEI, PARTEA I, Nr. 103 bis/12.II.2007
documentele prevăzute în prezentul regulament pentru autorizarea a cel puțin 4 persoane fizice ca
agenți pentru servicii de investiții financiare;
n) copie legalizată a actului care atestă deținerea cu titlu legal a spațiului destinat sediului
social și sediului central, după caz, necesar funcționării S.S.I.F., care va îndeplini condițiile
prevăzute la art. 6 alin. (3) lit. g) și h). Contractul de închiriere/subînchiriere trebuie să fie valabil
cel puțin 12 luni de la data depunerii cererii de autorizare. Acesta va fi reînnoit și depus la
C.N.V.M. în maximum 15 zile de la data expirării. Nu se acceptă contracte de asociere în
participațiune ca dovadă a deținerii spațiului destinat sediului social/central. În cazul contractului de
subînchiriere se va prezenta și declarația autentificată a proprietarului care consimte cu privire la
destinația spațiului subînchiriat, însoțită de copia legalizată a contractului de închiriere, înregistrat
la autoritatea fiscală;
o) declarație pe proprie răspundere din partea reprezentantului legal al S.S.I.F. pentru sediul
social și/sau pentru sediul central, întocmită conform anexei nr. 1L;
p) dovada deținerii capitalului inițial minim corespunzător serviciilor ce vor fi autorizate. La
înființare capitalul inițial este egal cu capitalul social integral vărsat în contul deschis în acest
scop la o societate bancară;
q) curriculum vitae al persoanelor desemnate să asigure funcția de audit intern și, respectiv,
de administrare a riscului;
r) orice alte documente pe care C.N.V.M. le poate solicita pentru a verifica asigurarea de
către S.S.I.F. a unei administrări prudențiale eficiente.
(2) C.N.V.M. va acorda autorizația S.S.I.F., sub condiția achitării în contul C.N.V.M. a tarifului
de autorizare și de înscriere în Registrul C.N.V.M., în termen de maximum 6 luni de la data
transmiterii documentației complete prevăzute la alin. (1) sau va emite, în cazul respingerii cererii,
o decizie motivată care poate fi contestate în termen de 30 de zile de la data comunicării.
(3) În termen de maximum 60 de zile de la data eliberării autorizației, S.S.I.F. are obligația
să prezinte la C.N.V.M. dovada dobândirii calității de membru al Fondului de compensare a
investitorilor.
(4) S.S.I.F. poate presta serviciile de investiții financiare menționate în decizia de autorizare
numai după data îndeplinirii condiției menționate la alin. (3).
Art. 8 — C.N.V.M. este în drept să nu acorde autorizația de funcționare în situațiile prevăzute
la art. 10 din Legea nr. 297/2004, precum și în următoarele cazuri:
a) există indicii că persoanele care au calitatea de conducători ai S.S.I.F. nu au reputație și
experiență suficiente sau există motive obiective și demonstrabile pentru a estima că persoanele
propuse în calitate de conducători nu ar asigura administrarea corectă și prudentă a S.S.I.F.;
b) societatea care a solicitat eliberarea autorizației nu îndeplinește toate condițiile prevăzute
de Legea nr. 297/2004 și de prezentul regulament.
Art. 9. — Retragerea autorizației unei S.S.I.F. are loc în situațiile prevăzute la art. 12 din
Legea nr. 297/2004 prin:
a) decizie de retragere a autorizației dacă S.S.I.F. face dovada depunerii tuturor
documentelor menționate la art. 11;
b) prin ordonanță de sancționare în cazul constatării nerespectării reglementărilor în vigoare,
cu respectarea prevederilor titlului IX din Legea nr. 297/2004.
Art. 10. — (1) După retragerea autorizației, S.S.I.F. are obligația să convoace în termen de
maximum 30 de zile adunarea generală a acționarilor proprii care va avea în vedere lichidarea
societății sau modificarea obiectului de activitate și, după caz, eliminarea din denumirea acesteia a
sintagmei îsocietate de servicii de investiții financiare“ sau îS.S.I.F.“.
(2) În situația în care societatea nu își îndeplinește obligația prevăzută la alin. (1), C.N.V.M.
va solicita consiliului de administrație al S.S.I.F. să convoace adunarea generală a acționarilor
care va avea în vedere lichidarea societății sau modificarea obiectului de activitate și, după caz,
eliminarea din denumirea acesteia a sintagmei îsocietate de servicii de investiții financiare“ sau
îS.S.I.F.“.
(3) În cazul în care nu sunt respectate prevederile alin. (2), C.N.V.M. va solicita tribunalului
competent să dispună convocarea adunării generale a acționarilor în vederea încadrării S.S.I.F. în
prevederile alin. (1).
(4) După retragerea autorizației, toate evidențele și înregistrările S.S.I.F. referitoare la
serviciile și activitățile de investiții desfășurate vor fi păstrate pentru o perioadă de cel puțin 5 ani.
Art. 11. — (1) Retragerea autorizației la solicitarea expresă a S.S.I.F. se efectuează în baza
cererii completate conform anexelor nr. 1H și 1I, însoțită de următoarele documente:
a) hotărârea organului statutar al S.S.I.F.;
b) adeverințe emise de entitățile pieței de capital la care S.S.I.F. este membră sau
participant în sistem, în care să se menționeze, după caz, încheierea relațiilor contractuale, faptul

MONITORUL OFICIAL AL ROMÂNIEI, PARTEA I, Nr. 103 bis/12.II.2007
că S.S.I.F. nu este ținută de plata unor datorii, retragerea accesului S.S.I.F. și al agenților
acesteia de la operațiunile derulate în sistemele respective, respectiv blocarea/dezactivarea
codurilor și parolelor de acces;
c) dovada achitării datoriilor față de clienți și C.N.V.M. și a transferului valorilor mobiliare la
depozitarul central (registrul emitentului) sau în conturile indicate de clienți;
d) indicarea adresei arhivei și a datelor de identificare și de contact ale persoanei
responsabile cu administrarea arhivei societății;
e) raportul auditorului financiar cu privire la situația societății la data încetării activității;
f) dovada achitării în contul C.N.V.M. a tarifului de retragere a autorizației;
g) orice alte documente pe care C.N.V.M. le consideră necesare pentru soluționarea cererii.
(2) Prevederile alin. (1) lit. b)—g) se aplică și în cazul în care retragerea autorizației are loc
ca urmare a faptului că S.S.I.F. nu mai îndeplinește condițiile care au stat la baza autorizării.
SECȚIUNEA 2
Modificări în modul de organizare și funcționare a S.S.I.F.

Art. 12. — (1) Intenția unei persoane fizice sau juridice de a dobândi sau de a-și majora
poziția semnificativă în cadrul unei S.S.I.F., conform art. 18 alin. (1) și (2) din Legea
nr. 297/2004, va fi notificată în prealabil C.N.V.M. de respectiva persoană, împreună cu
documentele prevăzute la art. 7 alin. (1) lit. e), f), g), h) și r), după caz.
(2) C.N.V.M. va aproba sau va interzice dobândirea poziției notificate conform alin. (1) cu
luarea în considerare a următoarelor cerințe aplicabile persoanelor solicitante:
a) persoana fizică sau juridică furnizează informații și documente prin care se justifică în
mod corespunzător proveniența fondurilor destinate obținerii participației în cadrul S.S.I.F.;
b) persoana juridică a furnizat suficiente informații care să asigure transparența necesară
pentru identificarea structurii grupului din care face parte;
c) persoana fizică furnizează documente și declarații cu privire la identitatea persoanelor cu
care se află în relația de îpersoană implicată“ sau de îlegături strânse“;
d) persoanele juridice solicitante funcționează de minimum 3 ani, cu excepția celor rezultate
dintr-o fuziune sau divizare, caz în care termenul de 3 ani include și funcționarea persoanei ori a
persoanelor juridice din care acestea provin;
e) persoanele juridice solicitante nu au înregistrat pierderi în ultimele două exerciții financiare;
f) persoanele juridice sunt supravegheate de către o autoritate competentă din statul de
origine.
(3) La verificarea condiției menționate la alin. (2) lit. b) se va avea în vedere ca
documentele furnizate să provină de la autoritățile/entitățile din statele de origine sau din statele în
care sunt situate persoanele juridice din cadrul grupului, competente conform legislației naționale
în ținerea evidențelor structurii acționariatului unei societăți comerciale. În situația în care legislația
din statele menționate anterior împiedică transparența structurii acționariatului, C.N.V.M. poate lua
în considerare informațiile provenind din toate sursele disponibile.
(4) La evaluarea persoanelor prevăzute la alin. (1), în vederea aprobării participației
acestora la capitalul social al S.S.I.F., vor fi luate în considerare informații legate de reputația și
de activitatea acestor persoane, precum și orice alte circumstanțe de natură să conducă la
concluzia că nu sunt îndeplinite cerințele prevăzute la alin. (2), pentru cauze cum ar fi:
a) nu se poate stabili proveniența fondurilor ce vor fi utilizate pentru obținerea participației la
capitalul social al S.S.I.F. sau justificarea prezentată nu este suficientă pentru a determina dacă
sunt îndeplinite cerințele prevăzute de lege și de prezentul regulament;
b) din informațiile furnizate de persoanele juridice respective nu rezultă în mod clar natura
activității desfășurate de acestea, precum și identitatea persoanelor care dețin controlul direct sau
indirect asupra acestora, nepermițând astfel realizarea unei supravegheri eficiente;
c) persoanele juridice sau persoanele care dețin controlul direct sau indirect asupra acestora
au făcut în ultimii 5 ani obiectul unor anchete sau proceduri administrative ori judiciare care s-au
încheiat cu sancțiuni sau interdicții ori fac în prezent obiectul unor asemenea anchete sau
proceduri. În aceste cazuri C.N.V.M. va analiza fiecare situație în parte și va decide în funcție de
gravitatea faptelor.
(5) Intenția de dobândire a acțiunilor va face obiectul unei consultări prealabile, așa cum
este prevăzută la art. 13 din Legea nr. 297/2004, în situația în care persoana prevăzută la
alin. (1) este:
a) o firmă de investiții sau o societate de administrare a investițiilor autorizată în alt stat
membru; sau,
b) societatea-mamă a unei firme de investiții sau a unei societăți de administrare a
investițiilor autorizate în alt stat membru; sau,

9

10

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) o persoană fizică sau juridică ce controlează o firmă de investiții sau o societate de
administrare a investițiilor autorizată în alt stat membru, și dacă, urmare a acelei achiziții,
S.S.I.F.-ul în care persoana care intenționează să achiziționeze acțiuni va deveni filiala acesteia
sau va fi controlată de aceasta.
(6) Furnizarea tuturor documentelor și îndeplinirea tuturor condițiilor menționate la alin. (1),
(2) și (3) nu vor constitui un temei pentru neaplicarea art. 19 din Legea nr. 297/2004, atunci
când C.N.V.M. consideră necesar.
Art. 13. — (1) S.S.I.F. va supune autorizării C.N.V.M., anterior înregistrării la oficiul registrului
comerțului, următoarele modificări în modul de organizare și funcționare:
a) majorarea/reducerea capitalului social;
b) extinderea/restrângerea obiectului de activitate;
c) modificarea structurii acționariatului ca urmare a dobândirii sau diminuării pozițiilor
semnificative aprobate de C.N.V.M. conform art. 12 din prezentul regulament, respectiv art. 18
alin. (4) și (5) din Legea nr. 297/2004;
d) modificarea componenței consiliului de administrație și/sau a conducerii S.S.I.F.;
e) schimbarea sediului social;
f) înființarea/desființarea de sedii secundare;
g) schimbarea denumirii și/sau a emblemei societății.
(2) În cazul autorizării modificărilor prevăzute la alin. (1), C.N.V.M. va elibera o decizie de
completare și/sau modificare a autorizației de funcționare a S.S.I.F.
(3) Modificările de la alin. (1) lit. a), b) și d)—g) sunt opozabile de la data înregistrării
acestora la oficiul registrului comerțului.
(4) Prevederile alin. (3) nu se aplică în situația în care C.N.V.M. dispune restrângerea
obiectului de activitate al S.S.I.F. ca urmare a neîndeplinirii condițiilor de capital prevăzute în
reglementările aplicabile. Modificarea devine opozabilă la data emiterii de către C.N.V.M. a actului
individual.
(5) După obținerea autorizației prevăzute la alin. (2), în termen de maximum 5 zile de la
data înregistrării la oficiul registrului comerțului a modificărilor în modul de organizare și
funcționare al S.S.I.F., dar nu mai târziu de 90 de zile de la data autorizației emise de către
C.N.V.M., cu excepția modificării prevăzute la alin. (1) lit. c), S.S.I.F. are obligația de a transmite
C.N.V.M. copia certificatului de înregistrare mențiuni, respectiv copia noului certificat de
înregistrare, în situația în care modificarea produsă impune eliberarea unui nou certificat.
(6) Decizia prevăzută la alin. (2) își pierde valabilitatea în cazul în care modificările în
modul de organizare și funcționare al S.S.I.F. nu sunt înregistrate la oficiul registrului comerțului în
termenul prevăzut la alin. (5).
(7) Majorarea capitalului social al unei S.S.I.F. nu poate fi efectuată prin aport în natură.
Art. 14. — (1) În cazul modificării documentelor ce au stat la baza autorizării, altele decât
cele prevăzute la art. 13, S.S.I.F. va notifica C.N.V.M. aceste modificări, în termen de maximum
15 zile de la producerea acestora, anexând copii ale documentelor justificative.
(2) În cazul în care S.S.I.F. deține atât sediu social, cât și sediu central, aceasta are
obligația de a notifica C.N.V.M. schimbarea sediului central, în termen de maximum 15 zile,
anexând în acest sens documentele justificative.
(3) C.N.V.M. este în drept să solicite modificarea documentelor, dacă acestea contravin
prevederilor prezentului regulament și/sau ale dispozițiilor legale în vigoare sau poate refuza
autorizarea modificărilor prevăzute la art. 13 în cazul în care nu sunt respectate cerințele
prevăzute de prezentul regulament.
Art. 15. — (1) Decizia prevăzută la art. 13 alin. (2) poate fi eliberată de C.N.V.M. în baza
unei cereri întocmite conform anexelor nr. 1J și 1K, completată și însoțită, după caz, de
următoarele documente:
a) hotărârea organului statutar al S.S.I.F.;
b) actul adițional la actul constitutiv al S.S.I.F., după caz, în original sau în copie legalizată;
c) dovada vărsării integrale a capitalului social într-un cont deschis special în acest scop la
o societate bancară și raportul auditorului financiar cu privire la legalitatea majorării/reducerii
capitalului social, pentru modificarea prevăzută la art. 13 alin. (1) lit. a);
d) documentele prevăzute la art. 7 alin. (1) lit. g) și h) pentru fiecare dintre acționarii
semnificativi ai S.S.I.F. care participă la majorarea capitalului social, pentru modificarea prevăzută
la art. 13 lit. a);
e) dovada deținerii capitalului inițial prevăzut la art. 7 din Legea nr. 297/2004 corespunzător
obiectului de activitate supus autorizării, pentru modificarea prevăzută la art. 13 alin. (1) lit. b);
f) contracte de cesiune, extras din registrul acționarilor, noua structură a acționariatului, în
cazul modificării prevăzute la art. 13 alin. (1) lit. c);

MONITORUL OFICIAL AL ROMÂNIEI, PARTEA I, Nr. 103 bis/12.II.2007
g) documentele prevăzute la art. 7 alin. (1) lit. d), în cazul modificării prevăzute la art. 13
alin. (1) lit. d);
h) dovada deținerii cu titlu legal a spațiului necesar funcționării, în copie legalizată, cu
respectarea condițiilor prevăzute la art. 7 alin. (1) lit. n), respectiv art. 17 alin. (2) lit. a) sau
alin. (3), după caz, și alin. (5) lit. a), pentru modificările prevăzute la art. 13 alin. (1) lit. e) și f);
i) regulamentul de organizare și funcționare care va cuprinde organigrama sediului secundar
și proceduri speciale privind evidența și controlul activității desfășurate la sediile secundare în
legătură cu atribuțiile și răspunderea personalului și agenților pentru servicii de investiții financiare
care își desfășoară activitatea la respectivele sedii, arhivarea documentelor, transmiterea situației
și/sau documentelor la sediul social/central, pentru modificările prevăzute la art. 13 alin. (1) lit. f);
j) notă explicativă privind situația arhivei, a agenților de servicii de investiții financiare și,
după caz, a reprezentanților compartimentului de control intern care și-au desfășurat activitatea la
sediile secundare, în cazul solicitării retragerii autorizației respectivelor sedii secundare, întocmită
conform anexei nr. 1L, precum și dovada achitării în contul C.N.V.M. a tarifului de retragere a
autorizației;
k) declarație pe propria răspundere din partea reprezentantului legal al S.S.I.F. întocmită
conform anexei nr. 1L, pentru modificările prevăzute la art. 13 alin. (1) lit. e) și f);
l) dovada achitării în contul C.N.V.M. a tarifului pentru modificarea/completarea autorizației.
(2) Actul care atestă deținerea spațiului sediului secundar va fi reînnoit și depus la C.N.V.M.
în termen de maximum 15 zile de la data expirării. Nu se acceptă contracte de asociere în
participațiune ca dovadă a deținerii spațiului sediilor secundare. În cazul contractului de
subînchiriere se va prezenta și declarația autentificată a proprietarului care consimte cu privire la
destinația spațiului subînchiriat, însoțită de copia legalizată a contractului de închiriere, înregistrat
la autoritatea fiscală.
(3) Prin excepție de la prevederile alin. (1) lit. g), S.S.I.F. nu are obligația depunerii
documentelor menționate la art. 7 alin. (1) lit. d) pct. 2—5 în următoarele cazuri:
a) persoana pentru care solicită autorizarea în calitate de conducător este deja autorizată ca
membru în consiliul de administrație al societății;
b) persoana pentru care solicită autorizarea ca membru în consiliul de administrație este
deja autorizată în calitate de conducător al societății.
Art. 16. — (1) În cazul în care majorarea sau reducerea capitalului social are loc ca urmare
a operațiunilor de fuziune/divizare, cererea întocmită conform anexelor nr. 1M și 1N va fi însoțită
de următoarele documente:
a) declarația, sub semnătură olografă, a conducătorului S.S.I.F. cu privire la încetarea
activității societății absorbite, însoțită de:
1. adeverințe emise de entitățile pieței de capital la care S.S.I.F. este membră sau
participant în sistem în care să se menționeze, după caz, încheierea relațiilor contractuale, faptul
că S.S.I.F. nu este ținută de plata unor datorii, retragerea accesului S.S.I.F. și al agenților
acesteia de la operațiunile derulate în sistemele respective, respectiv blocarea/dezactivarea
codurilor și parolelor de acces;
2. dovada achitării datoriilor față de clienți și C.N.V.M. și a transferului valorilor mobiliare la
depozitarul central (registrul emitentului) sau în conturile indicate de clienți;
b) hotărârile adunărilor generale extraordinare ale acționarilor societăților participante;
c) proiectul de fuziune/divizare;
d) actul adițional modificator al actelor constitutive al S.S.I.F. participante sau, după caz,
actul constitutiv al/ale S.S.I.F. rezultată/rezultate;
e) bilanțurile contabile de fuziune/divizare ale societăților participante;
f) raportul administratorilor și al auditorilor financiari cu privire la fuziune/divizare;
g) orice alte informații pe care C.N.V.M. le poate solicita în vederea analizării documentației;
h) dovada achitării în contul C.N.V.M. a tarifului pentru obținerea autorizației.
(2) În cazul în care S.S.I.F. fuzionează cu o societate comercială cu obiect diferit de
activitate, în plus față de documentele prevăzute la alin. (1), cererea va fi însoțită de declarația,
sub semnătură olografă, a reprezentantului legal al societății comerciale cu obiect diferit de
activitate cu privire la încetarea activității și încetarea obligațiilor contractuale asumate anterior.
(3) În cazul fuziunii prin absorbție, societatea absorbantă nu poate presta servicii de investiții
financiare fără autorizarea C.N.V.M.
(4) S.S.I.F. rezultată/rezultate în urma unei fuziuni prin contopire sau ca urmare a divizării
vor solicita C.N.V.M., după caz:
a) retragerea autorizației de funcționare a S.S.I.F. participante la fuziune, în conformitate cu
prevederile art. 9 și art. 11;
b) autorizarea funcționării, în conformitate cu prevederile art. 7.

11

12

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 17. — (1) S.S.I.F. poate înființa sedii secundare (sucursale sau agenții), cu respectarea,
după caz, a cerințelor operaționale menționate la alin. (2) — (8).
(2) Sucursala trebuie să aibă o structură organizatorică care să permită prestarea serviciilor
de investiții financiare autorizate de către C.N.V.M. pentru respectiva S.S.I.F., după cum urmează:
a) să dispună de un spațiu destinat exclusiv sediului sucursalei, care să asigure buna
desfășurare a activității și a cărui suprafață să nu fie mai mică de 50 m2. Spațiul destinat sediului
sucursalei nu poate fi amplasat la subsolurile clădirilor;
b) să aibă telefon și fax;
c) să asigure o dotare tehnică adecvată desfășurării activității în cadrul sucursalei;
d) să aibă angajați cel puțin 2 agenți pentru servicii de investiții financiare și cel puțin un
reprezentant al compartimentului de control intern, autorizați de C.N.V.M. în conformitate cu
prevederile prezentului regulament;
e) să aibă un regulament propriu de organizare și funcționare, aprobat de organul statutar al
S.S.I.F., în care se va face referire la agențiile subordonate, respectiv la evidența și controlul
activității agențiilor;
f) să aibă un sistem de evidență și prelucrare a ordinelor de tranzacționare.
(3) În cazul în care S.S.I.F. prestează de la sediul sucursalei toate serviciile de investiții
financiare autorizate de C.N.V.M., spațiul destinat sediului sucursalei va îndeplini cerințele
prevăzute de prezentul regulament pentru sediul social sau central, după caz.
(4) În cadrul agenției pot fi prestate numai serviciile prevăzute la pct. 1 lit. a), d) și e) și
pct. 2 lit. c) și e) din anexa nr. 9. Ordinele de tranzacționare preluate de la clienți vor fi
transmise, în vederea executării, către sucursala S.S.I.F. de care aparține agenția sau către sediul
social/central.
(5) Agenția va fi astfel organizată încât:
a) să dispună de un spațiu destinat exclusiv sediului agenției, care să asigure buna
desfășurare a activității și a cărui suprafață să nu fie mai mică de 15 m2;
b) să aibă telefon și fax;
c) să aibă dotarea tehnică necesară astfel încât să permită accesul la sistemul informatic al
sucursalei sau al sediului central;
d) să aibă cel puțin un agent pentru servicii de investiții financiare autorizat.
(6) Reprezentantul compartimentului de control intern din cadrul sucursalei sau, după caz, de
la sediul social/central asigură și supravegherea activităților efectuate de către agențiile S.S.I.F.
din subordine.
(7) Situația centralizatoare a operațiunilor desfășurate în cadrul sucursalelor și, respectiv,
agențiilor din subordine, acolo unde este cazul, precum și balanțele de verificare aferente activității
sucursalelor vor fi remise lunar, în copie, sediului social/central în vederea întocmirii situației
financiare generale a S.S.I.F.
(8) Lunar, toate documentele aferente preluării ordinelor de tranzacționare primite la agenție
vor fi transmise, în original, în vederea arhivării, către sediul social/central, pe baza unui procesverbal de predare-primire și în copie către sucursală.
(9) S.S.I.F. are obligația să mențină condițiile impuse la autorizarea sediilor secundare pe
toată durata de funcționare a acestora, notificând C.N.V.M. orice modificare în termen de
maximum 15 zile de la producerea acestora, anexând copii ale documentelor justificative.
SECȚIUNEA 3
Agenții pentru servicii de investiții financiare și agenții delegați ai S.S.I.F.

Art. 18. — Agenții pentru servicii de investiții financiare sunt persoane fizice care își
desfășoară activitatea exclusiv în numele intermediarului ai cărui angajați sunt și nu pot presta
servicii de investiții financiare în nume propriu.
Art. 19. — (1) S.S.I.F. poate delega unor agenți pentru servicii de investiții financiare,
denumiți în continuare agenți delegați, activitatea de promovare a serviciilor de investiții financiare
prestate, de preluare și transmitere a ordinelor primite de la clienți sau de la potențialii clienți și
de furnizare de informații în legătură cu instrumentele financiare și serviciile de investiții financiare
prestate de S.S.I.F.
(2) În vederea promovării serviciilor de investiții financiare în numele exclusiv al unei S.S.I.F.,
agenții delegați desemnați de S.S.I.F. vor fi înscriși în Registrul C.N.V.M. S.S.I.F. nu poate angaja
serviciile unui agent delegat înainte de a fi înscris în Registrul C.N.V.M.
(3) S.S.I.F. are obligația să verifice dacă agenții delegați ce vor acționa în numele acesteia
au o bună reputație și posedă suficiente cunoștințe profesionale și comerciale pentru a fi în
măsură să comunice cu acuratețe clienților sau potențialilor clienți toate informațiile relevante
privind serviciile de investiții financiare propuse.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(4) S.S.I.F. care angajează agenți delegați este pe deplin și în mod necondiționat
răspunzătoare de orice acțiune sau omisiune a agentului care acționează în numele respectivei
S.S.I.F.
(5) S.S.I.F. trebuie să se asigure că agentul delegat va face cunoscut clienților sau
potențialilor clienți, la momentul contactării acestora sau înaintea prestării serviciilor, calitatea în
care acesta lucrează și denumirea societății în numele căreia lucrează.
(6) S.S.I.F. are obligația supravegherii activității agenților delegați pentru a asigura
respectarea de către societate a prevederilor Legii nr. 297/2004 și ale prezentului regulament și
va verifica dacă agenții delegați au capacitatea de a comunica cu acuratețe clienților toate
informațiile relevante în legătură cu serviciile ce urmează a fi promovate sau prestate.
(7) S.S.I.F. care utilizează agenți delegați trebuie să ia măsuri adecvate pentru a evita orice
impact negativ pe care l-ar putea determina activitatea unui astfel de agent care acționează în
numele S.S.I.F.
Art. 20. — Agenții delegați nu pot fi implicați în operațiunile de tranzacționare sau de
decontare și nu pot efectua operațiuni de încasări și plăți de la sau pentru clienții S.S.I.F.
Art. 21. — (1) S.S.I.F. va transmite C.N.V.M. și piețelor reglementate/sistemelor alternative
de tranzacționare sau oricăror alte sisteme supravegheate la care are acces la tranzacționare o
notificare privind agenții pentru servicii de investiții financiare care acționează ca agenți delegați,
însoțită, după caz, de dovada blocării/dezactivării codurilor și parolelor de acces la sistemele
entităților pieței de capital sau de declarația pe proprie răspundere, sub semnătură olografă, a
conducătorului S.S.I.F. din care să reiasă că agentului pentru servicii de investiții financiare nu
i-au fost alocate coduri și parole de acces la sistemele entităților pieței de capital.
(2) Agenții delegați vor fi evidențiați distinct în secțiunea agenților pentru servicii de investiții
financiare din Registrul C.N.V.M., lista acestora fiind publicată și pe site-ul piețelor
reglementate/sistemelor alternative de tranzacționare sau oricăror alte sisteme supravegheate la
care are acces la tranzacționare.
Art. 22. — (1) Pentru a fi autorizată de C.N.V.M., în calitate de agent pentru servicii de
investiții financiare, o persoană fizică trebuie să îndeplinească următoarele condiții:
a) să fie reprezentant exclusiv al S.S.I.F.;
b) să fie angajat cu contract de muncă; relația contractuală dintre persoana care își va
desfășura activitatea în calitate de agent delegat și S.S.I.F. se va realiza fie în baza unui contract
de muncă, fie a unui contract de mandat sau de agent;
c) să aibă cel puțin studii medii;
d) să fi promovat cursul de pregătire specific agentului pentru servicii de investiții financiare,
organizat de un organism de formare profesională atestat de C.N.V.M.;
e) să nu fie acționar semnificativ și să nu dețină nici o altă funcție de conducere sau de
execuție în cadrul altui intermediar;
f) să nu fi fost sancționat de C.N.V.M., B.N.R. sau de C.S.A. cu interzicerea desfășurării de
activități pe piețele supravegheate de acestea;
g) să nu fi fost condamnat pentru gestiune frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau luare de mită, precum și alte infracțiuni de
natură economică.
(2) O persoană fizică care acționează ca agent pentru servicii de investiții financiare al unei
S.S.I.F. și desfășoară serviciile de investiții financiare prevăzute la pct.1 lit. e) și pct. 2 lit. c) și e)
din anexa nr. 9, prin excepție de la prevederile alin. (1) lit. c) și d) al prezentului articol, trebuie
să aibă studii superioare absolvite cu examen de licență sau de diplomă și să promoveze cursul
de pregătire pe piața de capital specific consultanților de investiții, organizat de un organism de
formare profesională atestat de C.N.V.M.
Art. 23. — Prevederile titlului II, capitolul IV, secțiunea 2 se aplică corespunzător și S.S.I.F.
care prestează servicii de consultanță pentru investiții.
Art. 24. — În vederea autorizării și înscrierii în Registrul C.N.V.M. a agentului pentru servicii
de investiții financiare, S.S.I.F. va depune la C.N.V.M. o cerere întocmită conform anexei nr. 3A,
însoțită de următoarele documente:
a) copia actului de identitate;
b) copia legalizată a actului de studii;
c) declarație pe propria răspundere a persoanei fizice, sub semnătură olografă, întocmită în
forma prezentată în anexa nr. 3B;
d) certificat de cazier judiciar aflat în termenul legal de valabilitate, în original sau în copie
legalizată;
e) certificat de cazier fiscal eliberat cu cel mult 15 zile anterior depunerii cererii, în original
sau în copie legalizată;

13

14

MONITORUL OFICIAL AL ROMÂNIEI, PARTEA I, Nr. 103 bis/12.II.2007
f) copia atestatului eliberat de C.N.V.M. cu privire la promovarea cursului de pregătire,
recunoscut de C.N.V.M.;
g) declarația conducătorului S.S.I.F. cu privire la îndeplinirea și respectarea cerințelor
menționate la art. 19 alin. (3), pentru agenții delegați;
h) dovada achitării în contul C.N.V.M. a tarifului pentru autorizarea și înscrierea în Registrul
C.N.V.M. ca agent pentru servicii de investiții financiare.
Art. 25. — (1) Persoanele fizice care acționează ca agenți pentru servicii de investiții
financiare ai unei S.S.I.F. și desfășoară serviciile de investiții financiare prevăzute în anexa nr. 9
pct.1 lit. e) și pct. 2 lit. c) și e) vor respecta regulile de conduită prevăzute la art. 49 din
prezentul regulament.
(2) Persoanelor prevăzute la alin. (1) le este interzis:
a) să recomande investiții care ar determina realizarea de profituri personale sau pentru
intermediarii ai căror angajați sunt;
b) să acționeze ca și contraparte în tranzacțiile efectuate în urma recomandărilor.
Art. 26. — (1) S.S.I.F. are obligația să solicite C.N.V.M. retragerea autorizației agentului
pentru servicii de investiții financiare și radierea acestuia din Registrul C.N.V.M. cel târziu la data
încetării raporturilor de muncă.
(2) S.S.I.F. va transmite C.N.V.M. și piețelor reglementate/sistemelor alternative de
tranzacționare sau oricăror alte sisteme supravegheate la care are acces la tranzacționare o
notificare privind agenții pentru servicii de investiții care nu mai acționează ca agenți delegați, în
termen de maximum 24 de ore de la data încetării acestor atribuții, în vederea radierii acestora
din secțiunea corespunzătoare a Registrului C.N.V.M. și de pe site-ul piețelor
reglementate/sistemelor alternative de tranzacționare sau oricăror alte sisteme supravegheate la
care are acces la tranzacționare.
Art. 27. — (1) Retragerea autorizației și radierea din Registrul C.N.V.M. a unui agent pentru
servicii de investiții financiare pot fi efectuate în următoarele cazuri:
a) ca urmare a solicitării scrise formulate de către S.S.I.F., întocmită conform anexei nr. 3C;
b) ca sancțiune.
(2) Cererea de retragere a autorizației și de radiere din Registrul C.N.V.M. a agentului
pentru servicii de investiții financiare va fi însoțită de:
a) precizarea motivului solicitării retragerii sau, după caz, de documente justificative cu privire
la data încetării raporturilor de muncă;
b) dovada achitării în contul C.N.V.M. a tarifului de retragere a autorizației;
c) dovada blocării/dezactivării codurilor și parolelor de acces la sistemele entităților pieței de
capital sau de declarația pe proprie răspundere, sub semnătură olografă, a conducătorului S.S.I.F.
din care să reiasă că agentului pentru servicii de investiții financiare nu i-au fost alocate coduri și
parole de acces la sistemele entităților pieței de capital.
CAPITOLUL II
Instituțiile de credit
Art. 28. — (1) Instituțiile de credit autorizate de B.N.R. prestează serviciile de investiții
financiare prevăzute în anexa nr. 9 numai după înscrierea acestora în Registrul C.N.V.M.
(2) Înscrierea în Registrul C.N.V.M. se realizează în urma depunerii cererii de înscriere,
întocmită conform anexei nr. 4A, însoțită de autorizația eliberată de B.N.R. cuprinzând serviciile de
investiții financiare ce urmează a fi prestate și de următoarele documente:
a) procedurile interne care să prevadă cel puțin următoarele: delimitarea atribuțiilor
personalului care prestează servicii de investiții financiare conform prevederilor anexei nr. 9,
identificarea spațiilor în care se prestează astfel de servicii, precum și evidența distinctă a
operațiunilor aferente pieței de capital de cele specifice activității bancare;
b) declarație pe propria răspundere, sub semnătură olografă, a reprezentantului legal privind
acceptarea de către instituția de credit a obligației de a permite accesul C.N.V.M. în spațiile
menționate în procedurile interne, la personalul care prestează servicii de investiții financiare
conform prevederilor anexei nr. 9, precum și la evidențele aferente activității desfășurate pe piața
de capital, în scopul efectuării controlului privind respectarea de către instituția de credit a
legislației privind piața de capital;
c) nominalizarea persoanelor pentru care se solicită autorizarea ca agenți pentru servicii de
investiții financiare și, după caz, notificarea agenților delegați, precum și transmiterea documentației
în vederea autorizării agenților pentru servicii de investiții financiare și înscrierii acestora în
Registrul C.N.V.M., conform procedurii prevăzute la titlul II, capitolul I, secțiunea 3;
d) nominalizarea conducătorului structurii organizatorice aferente operațiunilor pe piața de
capital, precum și a persoanei/persoanelor pentru care se solicită autorizarea ca reprezentant

MONITORUL OFICIAL AL ROMÂNIEI, PARTEA I, Nr. 103 bis/12.II.2007
al/reprezentanți ai compartimentului de control intern, conform procedurii prevăzute la titlul III,
capitolul I, secțiunea 2;
e) obținerea calității de membru al Fondului de compensare a investitorilor, cu excepția
situațiilor prevăzute de art. 47 alin. (4) din Legea nr. 297/2004 și ale art. 3 alin. (2) și (3) din
Regulamentul C.N.V.M. nr. 3/2006 privind autorizarea, organizarea și funcționarea Fondului de
compensare a investitorilor;
f) lista cuprinzând specimenele de semnături pentru reprezentanții instituției de credit în
relația cu C.N.V.M.
g) dovada achitării tarifului pentru înscrierea în Registrul C.N.V.M.
Art. 29. — (1) Instituțiile de credit au obligația să notifice C.N.V.M. orice modificare a
documentelor menționate la art. 28 alin. (2), în termen de maximum 2 zile lucrătoare de la data
producerii acestora, și să solicite autorizarea/retragerea autorizațiilor, respectiv înscrierea/radierea
agenților de servicii de investiții financiare/agenților delegați în/din Registrul C.N.V.M., precum și
autorizarea/retragerea autorizațiilor, respectiv înscrierea/radierea reprezentanților compartimentului
de control intern în/din Registrul C.N.V.M., în conformitate cu prevederile prezentului regulament.
(2) Instituțiile de credit au obligația să înregistreze și să arhiveze distinct toate evidențele
privind serviciile de investiții financiare pentru a permite C.N.V.M. verificarea respectării cerințelor
organizatorice și a regulilor de conduită în conformitate cu prevederile Legii nr. 297/2004 și ale
prezentului regulament.
Art. 30. — (1) Lista instituțiilor de credit înscrise în Registrul C.N.V.M. va fi publicată pe
site-ul C.N.V.M.
(2) La încetarea activității, instituția de credit are obligația să solicite radierea din Registrul
C.N.V.M., prezentând în acest sens documentele prevăzute la art. 11.
(3) B.N.R. va notifica C.N.V.M., în situația în care hotărăște măsuri de instituire a
supravegherii speciale a băncilor sau în situația încetării activității sau a retragerii autorizației unei
instituții de credit, cu privire la măsurile adoptate în vederea protejării fondurilor bănești și ale
instrumentelor financiare ale clienților acesteia, pentru care instituția de credit a prestat servicii de
investiții financiare.
Art. 31. — Tarifele și comisioanele percepute de către C.N.V.M. de la instituțiile de credit
vor fi cele aplicabile societăților de servicii de investiții financiare.
Art. 32. — (1) Prevederile titlului III, IV și V, cu excepția art. 153 și art. 192, se aplică
corespunzător și instituțiilor de credit cu privire la serviciile de investiții financiare prestate de
acestea.
(2) Prevederile prezentului capitol nu se aplică instituțiilor de credit care efectuează
operațiuni exclusiv cu instrumente financiare monetare care se tranzacționează numai pe piața
monetară.
(3) Instituțiile de credit au obligația de a transmite la C.N.V.M. următoarele situații și
documente:
a) raportul menționat la art. 79 pentru activitatea desfășurată pe piața de capital;
b) raportul conducătorului structurii organizatorice aferente operațiunilor pe piața de capital cu
privire la activitatea desfășurată de instituția de credit în acest domeniu.
CAPITOLUL III
Traderii
Art. 33. — (1) Traderul este persoana juridică constituită sub forma unei societăți pe acțiuni
sau a unei societăți cu răspundere limitată, conform Legii nr. 31/1990 privind societățile
comerciale, republicată, autorizată de C.N.V.M. în condițiile prevederilor titlului II, capitolului VI din
Legea nr. 297/2004 și ale prezentului regulament.
(2) În vederea autorizării în calitate de trader și a înscrierii în Registrul C.N.V.M., persoana
juridică menționată la alin. (1) trebuie să îndeplinească următoarele condiții:
a) să aibă ca obiect exclusiv de activitate tranzacționarea în nume și pe cont propriu a
instrumentelor financiare derivate de natura contractelor futures și cu opțiuni;
b) să aibă un capital inițial reprezentând echivalentul a minimum 50.000 euro, calculat la
cursul de referință al B.N.R. din ziua vărsării. La înființare, capitalul inițial este egal cu capitalul
social integral vărsat în contul deschis în acest scop la o societate bancară;
c) să dispună de o dotare tehnică corespunzătoare care să-i permită conectarea la sistemul
pieței reglementate;
d) acționarii/asociații, conducerea administrativă și executivă:
1. să nu fie acționari semnificativi și să nu dețină nicio funcție sau să fie angajați ai unui
intermediar autorizat de C.N.V.M. sau B.N.R. sau ai unui alt trader autorizat de C.N.V.M.;

15

16

MONITORUL OFICIAL AL ROMÂNIEI, PARTEA I, Nr. 103 bis/12.II.2007
2. să nu se afle sub interdicția vreunei sancțiuni date de C.N.V.M., B.N.R., C.S.A. sau de
alte autorități similare;
3. să nu fi fost condamnați pentru gestiune frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau luare de mită, precum și alte infracțiuni de
natură economică;
e) să prezinte toate documentele prevăzute la art. 35 alin. (1).
Art. 34. — (1) Prin excepție de la prevederile art. 33, și societățile comerciale care au ca
obiect principal de activitate producerea, consumul și/sau comercializarea mărfurilor aflate în
legătură economică cu activul suport al instrumentelor financiare derivate tranzacționate în piața
reglementată pot fi autorizate în calitate de trader, exclusiv pentru tranzacționarea în cont propriu
a instrumentelor financiare derivate având ca suport respectivele mărfuri.
(2) Societatea comercială menționată la alin. (1) va fi autorizată să efectueze tranzacții, dacă
sunt îndeplinite următoarele condiții:
a) respectă prevederile art. 33 alin. (2) lit. b)—e);
b) nu se află în una din fazele procedurii de reorganizare judiciară sau faliment;
c) organizează și evidențiază distinct operațiunile cu instrumente financiare derivate având ca
suport mărfurile;
d) asigură accesul nelimitat al C.N.V.M. la evidențele și înregistrările specifice operațiunilor
cu instrumente financiare derivate având ca suport mărfurile și în spațiile în care își desfășoară
activitățile.
Art. 35. — (1) Autorizația acordată unui trader se eliberează în baza unei cereri întocmite
conform anexei nr. 5A, însoțită de următoarele documente:
a) actul constitutiv, în original sau în copie legalizată;
b) copia încheierii judecătorului delegat de pe lângă oficiul registrului comerțului de
constituire și de înregistrare a societății;
c) copie de pe certificatul de înregistrare la oficiul registrului comerțului;
d) extras sau certificat de la oficiul registrului comerțului care să ateste obiectul de activitate,
acționarii semnificativi și administratorii societății, emis cu cel mult 60 de zile anterior depunerii
cererii;
e) pentru fiecare administrator al societății:
1. copia actului de identitate;
2. curriculum vitae;
3. certificatul de cazier judiciar aflat în termenul legal de valabilitate, în original sau în copie
legalizată;
4. certificatul de cazier fiscal eliberat cu cel mult 15 zile anterior depunerii cererii, în original
sau în copie legalizată;
f) copie legalizată a actului care atestă deținerea cu titlu legal a spațiului destinat sediului
social;
g) dovada vărsării integrale a capitalului social sau ultimul bilanț contabil înregistrat la oficiul
registrului comerțului, după caz;
h) acordul pieței reglementate cu privire la accesul societății în cadrul sistemului de
tranzacționare;
i) contractul de compensare încheiat cu un intermediar, membru compensator în cadrul casei
de compensare;
j) documentele prevăzute în prezentul regulament pentru autorizarea a cel puțin unui agent
pentru servicii de investiții financiare care va efectua tranzacții cu instrumente financiare derivate
exclusiv în numele societății;
k) dovada achitării în contul C.N.V.M. a tarifului de autorizare și înscriere în Registrul
C.N.V.M. în calitate de trader.
(2) După autorizare, traderul va transmite C.N.V.M., împreună cu documentele justificative
aferente, o notificare privind orice modificare a documentelor prezentate cu ocazia autorizării, în
termen de maximum 2 zile lucrătoare de la data producerii acestora.
Art. 36. — (1) Traderul va transmite C.N.V.M. următoarele raportări:
a) raportul semestrial, în termenul legal stabilit prin reglementările C.N.V.M., care va cuprinde
situațiile financiare semestriale compuse din bilanț, cont de profit și pierdere, situația modificărilor
capitalului propriu și situația fluxurilor de trezorerie;
b) raportul anual, în termenul legal stabilit prin reglementările C.N.V.M, care va cuprinde:
1. situațiile financiare anuale compuse din bilanț, cont de profit și pierdere, situația
modificărilor capitalului propriu, situația fluxurilor de trezorerie, politici contabile și note explicative;
2. raportul administratorilor;
3. raportul auditorului financiar.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(2) Anual, traderul va transmite C.N.V.M., până cel târziu la data de 31 ianuarie, anexa
nr. 5A actualizată și completată integral.
Art. 37. — (1) Traderul trebuie să întocmească și să țină la zi cel puțin următoarele:
a) evidențe ale operațiunilor referitoare la tranzacțiile cu instrumente financiare derivate, ale
intrărilor/ieșirilor de numerar și documentele primare care au stat la baza acestora;
b) documente care să reflecte, separat pentru fiecare instrument financiar derivat, toate
pozițiile deschise pe care le deține și marja necesară pentru acoperirea acestora;
c) confirmările tuturor cumpărărilor/vânzărilor de instrumente financiare derivate, apelurile în
marjă și notele privind alte debite/credite;
d) evidențe privind rapoartele casei de compensare sau ale membrului compensator, după
caz, cu privire la situația contului în marjă.
(2) Toate documentele prevăzute la alin. (1), precum și rapoartele și notificările primite de la
piața reglementată, casa de compensare sau membrul compensator trebuie să fie păstrate pentru
o perioadă de minimum 5 ani și să poată fi transmise C.N.V.M., la cerere, în cel mult două zile
lucrătoare.
Art. 38. — (1) Prevederile art. 9, art. 10, art. 11 art. 22, art. 24, art. 26 și art. 27 se aplică
corespunzător traderilor și respectiv agenților pentru servicii de investiții financiare autorizați în
numele acestora.
(2) La încetarea activității, respectiv la schimbarea obiectului principal de activitate prevăzut
la art. 34 alin. (1), traderul are obligația să solicite retragerea autorizației, întocmind în acest sens
o cerere conform anexei nr. 5C, însoțită de dovada achitării în contul C.N.V.M. a tarifului de
retragere a autorizației.
CAPITOLUL IV
Consultanții de investiții
SECȚIUNEA 1
Proceduri de autorizare și de retragere a autorizației

Art. 39. — (1) Consultanții de investiții sunt persoane fizice sau juridice autorizate de
C.N.V.M. în conformitate cu prevederile titlului II, capitolul VII din Legea nr. 297/2004 și ale
prezentului regulament, care prestează cu titlu profesional servicii de consultanță de investiții cu
privire la instrumentele financiare definite la art. 2 pct. 1 din Regulamentul C.N.V.M. nr. 31/2006
privind completarea unor reglementări ale C.N.V.M., în vederea implementării unor prevederi ale
directivelor europene.
(2) În aplicarea art. 35 alin. (2) din Legea nr. 297/2004, recomandarea personală dată unui
client, fie la solicitarea acestuia, fie din inițiativa consultantului de investiții, în legătură cu una
sau mai multe tranzacții cu instrumente financiare, constă în servicii de analiză a instrumentelor
financiare, de selectare a portofoliului, precum și de furnizare de opinii în legătură cu vânzarea și
cumpărarea de instrumente financiare.
Art. 40. — Pentru a fi autorizat de C.N.V.M., consultantul de investiții, persoană fizică,
trebuie să îndeplinească cumulativ următoarele condiții:
a) să aibă studii superioare absolvite cu examen de licență sau de diplomă;
b) să aibă experiență de minimum 3 ani în domeniul financiar-bancar sau al pieței de
capital. Experiența profesională se calculează începând cu primul an după promovarea examenului
de licență;
c) să fi promovat cursul de pregătire pe piața de capital specific consultanților de investiții,
organizat de un organism de formare profesională atestat de C.N.V.M.;
d) să nu dețină direct sau indirect, în nume propriu sau împreună cu soția/soțul, precum și
cu rudele de gradul I o poziție semnificativă în calitate de acționar al unei societăți implicate pe
piața de capital sau să fie salariat ori să dețină o funcție de conducere la o astfel de societate,
cu excepția societății de consultanță de investiții;
e) să nu fie salariat al unei instituții din administrația publică centrală sau locală;
f) să nu fi fost sancționat de C.N.V.M., B.N.R. sau de C.S.A. cu interzicerea desfășurării de
activități pe piețele supravegheate de acestea;
g) să nu fi fost condamnat pentru gestiune frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau luare de mită, precum și alte infracțiuni de
natură economică;
h) să prezinte toate documentele prevăzute la art. 41 alin. (1).
Art. 41. — (1) În vederea autorizării și înscrierii în Registrul C.N.V.M., solicitantul persoană
fizică va depune la C.N.V.M. o cerere întocmită conform anexei nr. 6A, însoțită de următoarele
documente:

17

18

MONITORUL OFICIAL AL ROMÂNIEI, PARTEA I, Nr. 103 bis/12.II.2007
a) copia actului de identitate;
b) copia legalizată a actului de studii;
c) copia carnetului de muncă sau adeverințe de la locurile de muncă, în original, care să
ateste experiența menționată la art. 40 lit. b);
d) declarație pe propria răspundere, sub semnătură olografă, cu privire la îndeplinirea
condițiilor prevăzute la art. 40, întocmită conform anexei nr. 6B;
e) certificat de cazier judiciar aflat în termenul legal de valabilitate, în original sau în copie
legalizată;
f) certificat de cazier fiscal eliberat cu cel mult 15 zile anterior depunerii cererii, în original
sau în copie legalizată;
g) prospectul de consultanță care să conțină cel puțin următoarele informații: un rezumat al
pregătirii și experienței profesionale, adresa și numărul de telefon, fax sau e-mail-ul unde
consultantul poate fi contactat, descrierea activității de consultanță și tipul de instrumente
financiare pentru care acordă consultanță, posibilele conflicte de interese, tarifele de consultanță
percepute;
h) angajamentul de a înmâna clienților sau potențialilor clienți prospectul menționat la lit. g),
anterior prestării de servicii de consultanță;
i) lista valorilor mobiliare deținute în nume propriu și în numele soției/soțului, precum și
rudelor de gradul I sau declarația semnată olograf, în cazul în care nu există astfel de dețineri;
j) copia atestatului eliberat de C.N.V.M. cu privire la promovarea cursului de consultant de
investiții, recunoscut de C.N.V.M. ;
k) dovada achitării în contul C.N.V.M. a tarifului pentru autorizarea și înscrierea în Registrul
C.N.V.M. în calitate de consultant de investiții.
(2) În termen de maximum 30 de zile de la obținerea deciziei de autorizare, consultantul de
investiții va transmite C.N.V.M. copia certificatului de înregistrare fiscală eliberată de administrația
financiară teritorială.
(3) Consultantul de investiții, persoană fizică, poate presta servicii de consultanță în nume
propriu sau în numele unei singure societăți de consultanță de investiții.
Art. 42. — (1) Persoanele juridice, altele decât intermediarii definiți la art. 2 alin. (1) pct. 14
din Legea nr. 297/2004, pot fi autorizate în calitate de consultant de investiții, dacă îndeplinesc
următoarele condiții:
a) sunt înregistrate la oficiul registrului comerțului ca societăți comerciale constituite conform
Legii nr. 31/1990, republicată;
b) obiectul de activitate al societății se circumscrie exclusiv domeniului financiar și cuprinde
explicit consultanța de investiții;
c) societatea are un capital social reprezentând echivalentul în lei a minimum 20.000 euro,
calculat la cursul de referință comunicat de B.N.R. la data depunerii cererii;
d) societatea are cel puțin un angajat autorizat de C.N.V.M. în calitate de consultant de
investiții;
e) acționarii/asociații semnificativi, precum și membrii consiliului de administrație să nu dețină
direct sau indirect, în nume propriu sau împreună cu soția/soțul, precum și cu rudele de gradul I
o poziție semnificativă în calitate de acționar al unei societăți implicate pe piața de capital, cu
excepția societății de consultanță de investiții;
f) membrii consiliului de administrație îndeplinesc condițiile stipulate la art. 40 lit. f) și g);
g) prezintă toate documentele prevăzute la art. 43.
(2) Consultanții de investiții autorizați la data intrării în vigoare a prezentului regulament au
obligația de a-și majora capitalul social în vederea atingerii nivelului minim prevăzut la alin. (1)
lit. c) până la data de 31 decembrie 2007.
Art. 43. — În vederea obținerii autorizației de consultant de investiții, reprezentantul legal al
persoanei juridice va transmite C.N.V.M. cererea întocmită conform anexei nr. 6C, însoțită de
următoarele documente:
a) actul constitutiv al societății, în original sau în copie legalizată;
b) copia încheierii judecătorului delegat de pe lângă oficiul registrului comerțului, de
constituire și de înregistrare a societății;
c) copia certificatului de înregistrare la oficiul registrului comerțului;
d) extras sau certificat de la oficiul registrului comerțului care să ateste înregistrarea
mențiunilor privind data înregistrării, administratorii societății, obiectul de activitate și capitalul
social, eliberat cu cel mult 60 de zile anterior depunerii cererii;
e) copia actului de identitate, certificatul de cazier judiciar aflat în termenul legal de
valabilitate și certificatul de cazier fiscal eliberat cu cel mult 15 zile anterior depunerii cererii de
autorizare, în original sau în copie legalizată, pentru administratorii societății;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
f) dovada vărsării integrale a capitalului social sau bilanțul contabil înregistrat la oficiul
registrului comerțului sau la administrația financiară teritorială, după caz, aferent ultimilor 2 ani de
activitate, dacă societatea a funcționat anterior solicitării autorizației;
g) lista valorilor mobiliare deținute în nume propriu și în numele soției/soțului, precum și
rudelor de gradul I, pentru fiecare administrator și acționar/asociat care deține în societate o
poziție cel puțin semnificativă sau declarația pe proprie răspundere, sub semnătură olografă, în
cazul în care nu există astfel de dețineri;
h) copia atestatului eliberat de C.N.V.M. pentru consultantul sau consultanții de investiții,
persoane fizice, angajați ai societății;
i) prospectul de consultanță care trebuie să cuprindă cel puțin următoarele informații: datele
de identificare ale societății, numele administratorilor societății, numele consultantului/consultanților
de investiții, persoane fizice, autorizate de C.N.V.M., angajați ai societății și rezumatul pregătirii și
experienței profesionale a acestora, descrierea activității de consultanță și tipul de instrumente
financiare pentru care societatea acordă consultanță, posibilele conflicte de interese, precum și
tarifele de consultanță percepute;
j) angajamentul consultanților de investiții, persoane fizice, angajați ai societății de a înmâna
clienților sau potențialilor clienți prospectul menționat la lit. i), anterior prestării de servicii de
consultanță;
k) dovada achitării în contul C.N.V.M. a tarifului pentru autorizarea și înscrierea în Registrul
C.N.V.M. în calitate de consultant de investiții a persoanei juridice;
l) declarație pe propria răspundere, sub semnătură olografă, a membrilor consiliului de
administrație cu privire la respectarea condițiilor prevăzute la art. 42 alin. (1) lit. e) și f).
Art. 44. — (1) Consultantul de investiții are obligația să notifice C.N.V.M. orice modificare a
documentelor și condițiilor avute în vedere la acordarea autorizației, în termen de maximum 2 zile
lucrătoare de la data la care respectiva modificare a devenit efectivă.
(2) Prospectul de consultanță trebuie actualizat și retransmis clienților ori de câte ori apar
modificări în conținutul acestuia.
Art. 45. — (1) Retragerea autorizației unui consultant de investiții are loc în următoarele
situații:
a) la solicitarea consultantului de investiții;
b) în situația în care consultantul de investiții nu a desfășurat în ultimele 6 luni activitatea
pentru care a fost autorizat;
c) în cazul încălcării reglementărilor în vigoare.
(2) Retragerea autorizației la solicitarea expresă a consultantului de investiții se efectuează
în baza unei cereri semnate, după caz, de consultantul de investiții, persoană fizică, sau de
reprezentantul legal al consultantului de investiții, persoană juridică. Cererea va fi însoțită de
dovada achitării în contul C.N.V.M. a tarifului de retragere a autorizației.
Art. 46. — C.N.V.M este în drept să suspende autorizația unui consultant de investiții pentru
o perioadă cuprinsă între 5 și 90 de zile, în cazul nerespectării prevederilor Legii nr. 297/2004 și
ale prezentului regulament, dacă nu sunt întrunite condițiile pentru retragerea autorizației sau
pentru alte sancțiuni prevăzute de lege.
Art. 47. — C.N.V.M. va dispune retragerea autorizației unui consultant de investiții în situația
în care constată încălcarea repetată a regulilor de conduită, precum și în situația în care se
constată imposibilitatea asigurării supravegherii activității respectivului consultant în conformitate cu
prevederile prezentului regulament.
SECȚIUNEA 2
Reguli privind conduita consultanților de investiții

Art. 48. — (1) În aplicarea definiției prevăzute la art. 2 alin. (2) lit. j), recomandarea
personală este o recomandare care este făcută către o persoană în calitatea acesteia de
investitor sau potențial investitor ori în calitatea sa de reprezentant al unui investitor sau potențial
investitor.
(2) Recomandarea personală trebuie prezentată adecvat persoanei căreia i se adresează
sau trebuie să fie bazată pe luarea în considerare a caracteristicilor acelei persoane și trebuie să
ia în considerare una din următoarele operațiuni:
a) cumpărarea, vânzarea, subscrierea (subscribe), schimbul, răscumpărarea, deținerea sau
subscrierea (underwrite) unui instrument financiar;
b) exercitarea sau neexercitarea oricărui drept conferit de un instrument financiar de a
cumpăra, vinde, subscrie, schimba sau răscumpăra un instrument financiar.
(3) Exprimarea unei recomandări exclusiv prin intermediul canalelor de distribuție sau către
public nu reprezintă o recomandare personală în sensul definiției prevăzute la art. 2 alin.(2) lit. j).

19

20

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 49. — (1) Consultanții de investiții au obligația respectării regulilor de conduită prevăzute
la titlul III, aplicabile serviciilor de consultanță de investiții, precum și următoarele cerințe prevăzute
la alin. (2)—(15).
(2) Consultantul de investiții trebuie să presteze serviciile de consultanță cu profesionalism,
să manifeste competență și obiectivitate în rapoartele întocmite și aprecierile formulate.
(3) Consultantul de investiții va menține un standard ridicat al cunoștințelor sale profesionale
și va respecta legile, regulamentele, normele care privesc domeniul său de activitate.
(4) Consultantul de investiții va da dovadă de conștiinciozitate și seriozitate în prestarea
serviciilor de consultanță.
(5) Consultantul de investiții va utiliza surse de informații adecvate analizelor și
recomandărilor elaborate, fiind interzisă folosirea unor informații nereale, eronate, în rapoartele sau
recomandările sale.
(6) Consultantul de investiții va păstra evidența materialelor, a surselor de informare utilizate,
pentru ca în orice moment să facă dovada bunei sale credințe.
(7) Consultantul de investiții va prezenta clientului trăsăturile generale ale procesului de
investire în instrumente financiare, precum și criteriile care stau la baza creării, analizării și
selectării unui portofoliu de instrumente financiare.
(8) Consultantul de investiții va folosi cel mai potrivit raționament cu privire la includerea
unor factori importanți în activitatea de analizare a domeniului, în scopul elaborării studiilor și
recomandărilor sale.
(9) Consultantul de investiții va face distincția între faptele și opiniile personale în rapoartele
și recomandările sale, abordând cu maximă obiectivitate domeniul analizat.
(10) Consultantul de investiții va indica caracteristicile de bază ale investiției în cazul
publicării unor studii de analiză, fără a implica direct prin exemplificare un portofoliu specific sau
un anumit client.
(11) Consultantul de investiții va ține seama de caracteristicile de bază ale investiției, ale
portofoliului specific, precum și de particularitățile clientului la întocmirea rapoartelor de analiză,
de selectare sau la transmiterea recomandărilor și opiniilor sale care privesc un portofoliu specific
sau un anumit client.
(12) Consultantul de investiții nu va prelua materiale din studiile elaborate și publicate de alți
specialiști fără a indica sursa și autorul respectivului material în prezentarea rapoartelor sale.
(13) Consultantul de investiții nu va face nicio declarație care să inducă în eroare clientul,
privitoare la serviciile pe care consultantul le poate presta, la calificarea și calitățile sale
profesionale sau la performanțele viitoare ale instrumentelor financiare analizate.
(14) Consultantul de investiții nu va da, oral sau în scris, explicit sau implicit, nicio garanție
asupra calității sau profitului investiției analizate, ci doar va transmite cu acuratețe informații, va
elabora studii și analize cu privire la instrumentele financiare implicate.
(15) Consultantul de investiții are obligația să păstreze confidențialitatea informațiilor privitoare
la clienții săi.
SECȚIUNEA 3
Supravegherea consultanților de investiții

Art. 50. — (1) Consultanții de investiții sunt obligați să țină o evidență strictă a operațiunilor
pe care le desfășoară și să își organizeze contabilitatea în conformitate cu prevederile legale în
vigoare.
(2) Consultanții de investiții, persoane juridice, vor transmite C.N.V.M. următoarele raportări:
a) raportul semestrial, în termenul legal stabilit prin reglementările C.N.V.M., care va cuprinde
situațiile financiare semestriale compuse din bilanț, cont de profit și pierdere, situația modificărilor
capitalului propriu și situația fluxurilor de trezorerie;
b) raportul anual, în termenul legal stabilit prin reglementările C.N.V.M., care va cuprinde:
1. situațiile financiare anuale compuse din bilanț, cont de profit și pierdere, situația
modificărilor capitalului propriu, situația fluxurilor de trezorerie, politici contabile și note explicative;
2. raportul administratorilor;
3. raportul auditorului financiar;
c) raportul de activitate privind serviciile de consultanță prestate în cursul anului precedent,
care va fi transmis împreună cu raportul menționat la lit. b).
Art. 51. — Consultanții de investiții persoane fizice vor transmite anual, până cel târziu la
data de 31 martie a anului următor, raportul de activitate cu privire la serviciile de consultanță de
investiții desfășurate în anul precedent.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 52. — Consultanții de investiții vor transmite C.N.V.M., la cerere, orice situații, evidențe
și rapoarte solicitate și nu vor îngrădi în niciun fel exercitarea de către C.N.V.M. a atribuțiilor sale
de supraveghere și inspecție în vederea verificării activității și a realității raportărilor transmise.
CAPITOLUL V
Operațiuni transfrontaliere
SECȚIUNEA 1
Servicii și activități de investiții financiare desfășurate de S.S.I.F. pe teritoriul altor state membre

Art. 53. — (1) S.S.I.F. poate presta servicii și activități de investiții financiare în alte state
membre în baza deciziei de autorizare eliberate de C.N.V.M.:
a) prin înființarea unei sucursale în condițiile prevăzute la art. 38 din Legea nr. 297/2004;
b) în temeiul liberei circulații a serviciilor, în condițiile prevăzute la art. 39 din Legea
nr. 297/2004.
(2) Serviciile și activitățile de investiții financiare ce pot fi desfășurate pe teritoriul altui stat
membru sunt cele prevăzute în autorizația de funcționare a S.S.I.F. Serviciile conexe pot fi
prestate numai împreună cu un serviciu sau o activitate de investiții.
(3) S.S.I.F. autorizată să presteze servicii și activități de investiții de natura celor prevăzute
în anexa nr. 9 pct. 1 lit. b) și c) poate deveni membru al unor piețe reglementate dintr-un alt stat
membru sau poate avea acces în cadrul acestor piețe, conform uneia din următoarele modalități:
a) direct, prin înființarea unei sucursale în respectivul stat membru;
b) devenind membru la distanță sau având acces de la distanță la piața reglementată, fără
a mai fi necesară stabilirea pe teritoriul acelui stat membru.
Art. 54. — (1) Orice S.S.I.F. care intenționează să presteze servicii sau activități de investiții
pe teritoriul unui stat membru, pentru prima dată, sau care dorește să își modifice pachetul de
servicii sau de activități de investiții prestate, în temeiul liberei circulații a serviciilor, va comunica
C.N.V.M. următoarele informații:
a) statul membru în care intenționează să opereze;
b) un plan de afaceri, în limba română și în traducere legalizată în limba engleză,
precizând, în special, serviciile și/sau activitățile de investiții și serviciile conexe pe care
intenționează să le presteze și dacă intenționează să folosească agenți delegați pe teritoriul acelui
stat membru;
c) identitatea agenților delegați, dacă este cazul.
(2) C.N.V.M. va transmite autorității competente din statul membru gazdă, la solicitarea
acesteia, informațiile cu privire la identitatea agenților delegați pe care S.S.I.F. intenționează să îi
folosească pe teritoriul respectivului stat.
(3) Informațiile menționate la alin. (1) vor fi comunicate de către C.N.V.M. autorității
competente din statul membru gazdă în termen de maximum o lună. După expirarea acestui
termen, S.S.I.F. poate începe să presteze serviciile de investiții în cauză, în statul membru gazdă.
(4) În situația în care se modifică conținutul informațiilor transmise în conformitate cu
alin. (1), S.S.I.F. va comunica această modificare, în scris, C.N.V.M., cu cel puțin o lună înainte
de aplicarea acesteia. Aceste modificări vor fi comunicate de către C.N.V.M. autorității competente
din statul membru gazdă.
Art. 55. — (1) S.S.I.F. care intenționează să deschidă o sucursală într-un stat membru va
notifica în prealabil C.N.V.M., împreună cu următoarele informații:
a) statul membru pe teritoriul căruia intenționează să își stabilească o sucursală;
b) un plan de afaceri, în limba română și în traducere legalizată în limba engleză, care va
cuprinde, printre altele, serviciile și activitățile de investiții și serviciile conexe ce urmează a fi
prestate prin intermediul sucursalei, structura organizatorică a acesteia și dacă sucursala
intenționează să apeleze la agenți delegați;
c) adresa din statul membru de la care pot fi obținute documente;
d) identitatea persoanelor desemnate să asigure conducerea sucursalei.
(2) În cazul în care S.S.I.F. folosește un agent delegat stabilit în alt stat membru, acesta va
fi asimilat sucursalei aplicându-se prevederile corespunzătoare aplicabile sucursalei.
(3) În termen de 3 luni de la primirea comunicării și informațiilor prevăzute la alin. (1),
C.N.V.M. va transmite autorității competente din statul membru gazdă informațiile primite sau,
după caz, va refuza transmiterea acestora și va informa S.S.I.F. în consecință, împreună cu
motivele refuzului.
(4) C.N.V.M. poate emite o decizie privind respingerea cererii de aprobare a deschiderii unei
sucursale într-un stat membru de către o S.S.I.F., dacă pe baza informațiilor deținute și a
documentației prezentate de S.S.I.F., constată că:
a) S.S.I.F. nu dispune de capacitate administrativă sau de o situație financiară adecvată, în
raport cu serviciile și activitățile de investiții ce urmează a fi prestate prin intermediul sucursalei;

21

22

MONITORUL OFICIAL AL ROMÂNIEI, PARTEA I, Nr. 103 bis/12.II.2007
b) S.S.I.F. înregistrează o evoluție necorespunzătoare a situației financiare.
(5) Pe lângă informațiile menționate la alin.(1), C.N.V.M. va comunica autorității competente
din statul membru gazdă și informațiile referitoare la schema de compensare a investitorilor la
care respectiva S.S.I.F. este membră.
(6) Până la data la care Societatea Comercială îFondul de Compensare a Investitorilor“ —
S.A. va asigura investitorilor membrilor săi un plafon de compensare reprezentând echivalentul în
lei a 20.000 euro/investitor individual, S.S.I.F. prevăzute la alin. (1) trebuie să respecte legislația
națională din statul membru gazdă în scopul suplimentării compensației conform normelor
europene.
(7) În cazul modificării conținutului uneia dintre informațiile prevăzute la alin. (1), S.S.I.F. va
comunica, în scris, această modificare C.N.V.M. cu cel puțin o lună înainte de implementarea
schimbării.
(8) C.N.V.M. va comunica autorității competente din statul membru gazdă orice modificare a
informațiilor transmise anterior, în conformitate cu alin. (1) și (3).
(9) Sucursala S.S.I.F. poate începe activitatea la data notificării primite din partea autorității
competente din statul membru gazdă sau, în absența acestei notificări, în termen de două luni de
la data transmiterii de către C.N.V.M. a informațiilor menționate la alin. (1).
(10) C.N.V.M. nu supraveghează respectarea de către sucursala S.S.I.F. înființată într-un stat
membru a prevederilor menționate la art. 100, art. 102, art. 103, art. 105, art. 106, art. 109,
art. 110, art. 112 alin. (1) lit. c), art. 114 alin. (2), art. 115 alin. (1), art. 116—120, art. 122—125,
art. 127, art. 130—135, art. 137—145, art. 148—151, art. 162, art. 234 și ale titlului III, cap. VIII,
secțiunea 2. Autoritatea competentă din statul membru gazdă în care S.S.I.F. înființează o
sucursală va supraveghea respectarea de către sucursală a prevederilor legale aplicabile în
respectivul stat membru, similare celor enumerate anterior.
(11) În exercitarea atribuțiilor sale de supraveghere și control, C.N.V.M. poate, cu informarea
prealabilă a autorității competente din statul membru gazdă, să efectueze inspecții la sediul
sucursalelor S.S.I.F. înființate într-un stat membru.
SECȚIUNEA 2
Servicii și activități de investiții financiare desfășurate în România de firmele de investiții
din alte state membre

Art. 56. — (1) Firmele de investiții autorizate și supravegheate de autoritatea competentă
dintr-un alt stat membru pot presta în România, în limita autorizației acordate de statul membru
de origine, servicii și activități de investiții financiare, în temeiul liberei circulații a serviciilor sau
prin înființarea de sucursale, în condițiile prevăzute la titlul II, capitolul VIII, secțiunea a 2-a din
Legea nr. 297/2004.
(2) Serviciile conexe prevăzute la pct. 2 din anexa nr. 9, menționate în autorizație, pot fi
prestate numai împreună cu serviciile principale menționate la pct. 1 din aceeași anexă.
(3) Firmele de investiții din statele membre și sucursalele acestora se înscriu în Registrul
C.N.V.M., achitând în acest sens tariful de înscriere.
(4) Prevederile art. 54 și art. 55 alin.(1)—(3) și alin. (5)—(8) se aplică corespunzător firmelor
de investiții din statele membre, C.N.V.M. urmând a fi notificată în prealabil de către autoritățile
competente din statele membre de origine ale firmelor de investiții care intenționează să presteze
servicii și activități de investiții financiare pe teritoriul României.
Art. 57. — (1) Informațiile privind identitatea agenților delegați care vor promova servicii de
investiții financiare în numele firmelor de investiții din statele membre, comunicate C.N.V.M. de
către autoritățile competente din statele membre, vor fi publicate pe site-ul și în Buletinul
C.N.V.M., precum și pe site-ul piețelor reglementate/sistemelor alternative de tranzacționare sau
oricăror alte sisteme supravegheate la care are acces la tranzacționare.
(2) În situația în care firma de investiții dintr-un stat membru va utiliza agenți delegați situați
într-un alt stat membru decât statul membru de origine al respectivei firme de investiții, aceștia
vor fi asimilați sucursalei aplicându-se corespunzător prevederile referitoare la înființarea unei
sucursale pe teritoriul altui stat membru.
Art. 58. — (1) Firmele de investiții autorizate în statele membre să presteze servicii și
activități de investiții de natura celor prevăzute la pct. 1 lit. b) și c) din anexa nr. 9 au dreptul de
a deveni membre ale piețelor reglementate sau să aibă acces în cadrul acestor piețe, prin una
din următoarele modalități:
a) direct, prin stabilirea unei sucursale în România;
b) devenind membri la distanță sau având acces de la distanță la piața reglementată, fără a
fi necesară stabilirea pe teritoriul României.
(2) Firmele de investiții autorizate în statele membre au dreptul de a avea acces la
sistemele de compensare-decontare administrate de depozitarul central sau de casa de

MONITORUL OFICIAL AL ROMÂNIEI, PARTEA I, Nr. 103 bis/12.II.2007
compensare/contrapartea centrală din România în scopul finalizării sau al organizării finalizării
tranzacțiilor cu instrumente financiare.
(3) Regulile de acces ale firmelor de investiții autorizate în statele membre pe o piață
reglementată sau în cadrul sistemului de compensare-decontare/casa de compensare din România
nu pot fi mai restrictive decât cele aplicabile S.S.I.F. conform reglementărilor aplicabile în vigoare.
(4) Accesul pe o piață reglementată, într-un sistem alternativ de tranzacționare sau într-un
sistem de compensare-decontare al firmelor de investiții prevăzute la alin. (1) este condiționat de
respectarea reglementărilor emise de operatorul de piață sau de operatorul de sistem și de
depozitarul central, casa de compensare/contrapartea centrală, aprobate de C.N.V.M, a regulilor de
conduită și a standardelor profesionale impuse persoanelor care desfășoară activități în numele
acestor firme de investiții.
Art. 59. — (1) C.N.V.M. va urmări respectarea de către sucursalele firmelor de investiții din
statele membre înființate în România a prevederilor 100, art. 102, art. 103, art. 105, art. 106,
art. 109, art. 110, art. 112 alin. (1) lit. c), art. 114 alin. (2), art. 115 alin. (1), art. 116—120,
art. 122—125, art. 127, art. 130—135, art. 137—145, art. 148—151, art. 162, art. 234 și ale
titlului III, cap. VIII, secțiunea 2 și va putea să verifice, să adopte măsuri și să solicite modificările
necesare pentru aplicarea corectă a prevederilor de mai sus, în legătură cu serviciile de investiții
financiare prestate pe teritoriul României.
(2) Autoritatea competentă din statul membru de origine a firmei de investiții care a înființat
o sucursală pe teritoriul României poate, în exercitarea responsabilităților sale și cu informarea
prealabilă a C.N.V.M., să efectueze inspecții la sediul acelei sucursale.
(3) În vederea întocmirii unor situații statistice, firmele de investiții care au înființat sucursale
în România trebuie să raporteze C.N.V.M., în mod periodic cu privire la activitatea desfășurată în
cadrul acelor sucursale.
(4) Sucursalele firmelor de investiții din statele membre au obligația să furnizeze, la
solicitarea C.N.V.M., informațiile necesare pentru monitorizarea respectării de către acestea a
prevederilor alin. (1).
SECȚIUNEA 3
Sucursalele intermediarilor din statele nemembre

Art. 60. — (1) Înființarea de sucursale pe teritoriul României de către un intermediar dintr-un
stat nemembru se va efectua în condițiile prevăzute de art. 43 din Legea nr. 297/2004.
(2) În vederea obținerii autorizației, înaintea înregistrării la oficiul registrului comerțului,
intermediarul din statul nemembru va transmite C.N.V.M. o cerere întocmită conform anexei
nr. 1A, însoțită de documentația care atestă îndeplinirea cerințelor prevăzute la art. 8 din Legea
nr. 297/2004, după cum urmează:
a) autorizația eliberată de autoritatea competentă din statul de origine;
b) actul constitutiv al societății, în original sau în copie legalizată;
c) prezentarea structurii acționarilor semnificativi, până la nivel de persoană fizică;
d) adeverință de la autoritatea competentă din statul de origine din care să reiasă:
1. adresa sediului social sau central care trebuie să se afle în același stat cu autoritatea
competentă emitentă a autorizației;
2. obiectul de activitate exclusiv, similar serviciilor prevăzute în anexa nr. 9;
3. capitalul social subscris și integral vărsat al societății care trebuie să reprezinte
echivalentul capitalului inițial minim prevăzut la art. 7 din Legea nr. 297/2004;
4. certificarea faptului că societatea a fost auditată de către un auditor financiar la sfârșitul
ultimului exercițiu financiar și a faptului că aceasta nu a înregistrat pierderi în ultimii 2 ani;
e) regulamentul de organizare și funcționare al sucursalei, precum și procedurile interne care
asigură respectarea prevederilor titlului III;
f) actele care atestă deținerea legală a sediului sucursalei;
g) planul de afaceri, care trebuie să cuprindă: datele de identificare a sucursalei, prezentarea
operațiunilor ce urmează să fie desfășurate, conducerea sucursalei, structura organizatorică cu
precizarea responsabilităților și limitelor de competență pentru personalul cu putere de decizie,
studiul pieței și al factorilor ce pot afecta fezabilitatea planului de afaceri, politica de investiții și
planul de finanțare a afacerii incluzând perioada de recuperare a investiției;
h) certificatul de cazier judiciar aflat în termenul legal de valabilitate și certificatul de cazier
fiscal eliberat cu cel mult 15 zile anterior depunerii cererii de autorizare, în original sau în copie
legalizată, pentru conducătorii sucursalei;
i) lista cuprinzând specimenele de semnături pentru conducătorii sucursalei în relația cu
C.N.V.M. și pentru reprezentantul/reprezentanții compartimentului de control intern;
j) schema de compensare care va asigura compensarea investitorilor care deschid conturi la
respectiva sucursală;

23

24

MONITORUL OFICIAL AL ROMÂNIEI, PARTEA I, Nr. 103 bis/12.II.2007
k) documentele prevăzute la art. 24 și art. 72 pentru autorizarea a cel puțin 2 agenți pentru
servicii de investiții financiare și a cel puțin unui reprezentant al compartimentului de control intern;
l) dovada achitării în contul C.N.V.M. a tarifului de autorizare și de înscriere în Registrul
C.N.V.M.;
m) alte documente pe care C.N.V.M. le poate solicita pentru verificarea respectării cerințelor
de autorizare.
Art. 61. — (1) C.N.V.M. va decide cu privire la autorizarea sucursalei unui intermediar
dintr-un stat nemembru în condițiile prevăzute la art. 8 alin. (2), (3) și (4) din Legea nr. 297/2004.
(2) În cazul în care schema de compensare a investitorilor indicată este Societatea
Comercială îFondul de Compensare a Investitorilor“ — S.A., sucursala poate începe activitatea la
data acordării autorizației, sub condiția prezentării la C.N.V.M. a dovezii privind calitatea de
membru al Fondului.
(3) În cazul în care schema de compensare a investitorilor indicată nu este Societatea
Comercială îFondul de Compensare a Investitorilor“ — S.A., dovada calității de membru al
respectivei scheme de compensare va fi depusă împreună cu datele de identificare ale acesteia și
cu procedurile specifice aplicabile în cazul compensării investițiilor realizate pe teritoriul României,
odată cu cererea și documentația aferentă autorizării sucursalei.
Art. 62. — Sucursala are obligația să notifice C.N.V.M., în termen de maximum două zile
lucrătoare de la data producerii acestora, orice modificare a condițiilor și/sau a documentației care
au stat la baza acordării autorizației și să solicite autorizarea/retragerea autorizației, respectiv
înscrierea/radierea din Registrul C.N.V.M. a agenților pentru servicii de investiții financiare și a
reprezentanților compartimentului de control intern, în conformitate cu prevederile prezentului
regulament.

TITLUL III
Cerințe organizatorice și reguli de conduită
CAPITOLUL I
Cerințe organizatorice
SECȚIUNEA 1
Dispoziții generale

Art. 63. — (1) În exercitarea activității și serviciilor de investiții, S.S.I.F. are obligația
respectării cerințelor organizatorice prevăzute în prezentul regulament.
(2) În aplicarea prevederilor alin. (1), S.S.I.F. trebuie să îndeplinească următoarele cerințe:
a) să stabilească, să implementeze și să mențină proceduri privind procesul decizional și o
structură organizatorică care precizează în mod clar și documentat structurile ierarhice de
raportare, precum și să aloce funcțiile și responsabilitățile aferente acestor structuri;
b) să se asigure că persoanele relevante ale S.S.I.F. cunosc procedurile pe care trebuie să
le urmeze în scopul aducerii la îndeplinire în mod concret a responsabilităților acestora;
c) să stabilească, să implementeze și să mențină mecanisme corespunzătoare de control
intern destinate asigurării respectării deciziilor și procedurilor la toate nivelele ierarhice ale S.S.I.F;
d) să angajeze personal calificat cu aptitudini, cunoștințe și experiență necesare pentru
aducerea la îndeplinire a responsabilităților alocate acestora;
e) să stabilească, să implementeze și să mențină un sistem efectiv (effective) de raportare
și comunicare internă la toate nivelele ierarhice relevante ale S.S.I.F;
f) să mențină înregistrări corespunzătoare și ordonate ale activității și ale organizării interne
a S.S.I.F;
g) să se asigure că desfășurarea unor funcții multiple de către persoanele relevante S.S.I.F.
nu afectează sau nu va afecta ducerea la îndeplinire a oricăreia dintre funcțiile asumate.
(3) În vederea respectării prevederilor alin. (2), S.S.I.F. trebuie să ia în considerare natura,
dimensiunea și complexitatea activității societății, precum și natura și pachetul de servicii și
activități desfășurate pe parcursul desfășurării activității societății.
(4) S.S.I.F. trebuie să stabilească, să implementeze și să mențină sisteme și proceduri
adecvate pentru a asigura securitatea, integritatea și confidențialitatea informațiilor luând în
considerare natura informației în cauză.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(5) S.S.I.F. trebuie să dispună de proceduri, sisteme și resurse corespunzătoare pentru a
asigura continuitatea și regularitatea prestării serviciilor de investiții financiare.
(6) S.S.I.F. trebuie să stabilească, să implementeze și să mențină un plan de continuitate a
activității menit să asigure, în cazul unei întreruperi a sistemelor și mecanismelor proprii, stocarea
datelor și a funcțiilor esențiale, menținerea serviciilor și activităților sau, în situația în care acest
lucru nu este posibil, recuperarea la timp a acestor date și funcțiuni și reînceperea imediată a
serviciilor și activităților de investiții.
(7) S.S.I.F. trebuie să stabilească, să implementeze și să mențină politici și proceduri
contabile care să le permită să furnizeze, la cererea C.N.V.M., în timp rezonabil, rapoarte
financiare care să reflecte o situație fidelă și reală a poziției lor financiare și care să respecte
toate standardele și regulile contabile aplicabile.
(8) S.S.I.F. trebuie să monitorizeze și să evalueze în mod continuu capacitatea
și eficacitatea de a corespunde cerințelor de funcționare a sistemelor lor, a procedurilor și
mecanismelor de control intern stabilite conform alin. (2)—(7) și să dispună măsurile necesare
pentru rezolvarea oricăror deficiențe (constatate).
Art. 64. — S.S.I.F. are obligația întocmirii unor proceduri interne, prin care să se asigure o
politică adecvată suficientă pentru îndeplinirea de către societate, conducătorii, administratorii,
angajații și colaboratorii acesteia a prevederilor Legii nr. 297/2004 și ale prezentului regulament,
care trebuie să cuprindă cel puțin următoarele:
a) reguli și proceduri adecvate privind mecanismele de control intern;
b) reguli și proceduri eficiente pentru evaluarea și administrarea riscurilor;
c) reguli și proceduri pentru securitatea și controlul sistemelor informatice, pentru asigurarea
confidențialității și păstrării în siguranță a datelor și informațiilor stocate, inclusiv recuperarea
acestora în caz de dezastru;
d) reguli și proceduri pentru încheierea tranzacțiilor cu instrumente financiare în contul
propriu și în contul persoanelor relevante, inclusiv cu privire la tranzacțiile personale în înțelesul
art. 88;
e) reguli și proceduri interne privind includerea sau nu a clienților în categoria clienților
profesionali în conformitate cu prevederile anexei nr. 8;
f) reguli și proceduri privind evidențierea separată a instrumentelor financiare și a fondurilor
aparținând clienților;
g) reguli și proceduri privind politica de executare a ordinelor;
h) reguli și proceduri pentru prevenirea și evitarea conflictelor de interese;
i) reguli și proceduri cu privire la relațiile cu clienții în scopul de a se asigura că
administratorii, conducătorii, angajații și colaboratorii S.S.I.F. acționează întotdeauna în cel mai bun
interes al clienților și că aceste persoane nu obțin niciun avantaj din utilizarea informațiilor
confidențiale de care iau cunoștință, în special acolo unde poate apărea o situație de conflict de
interese între S.S.I.F. și client;
j) reguli și proceduri aplicabile în situația externalizării unor funcții în scopul evitării riscului
operațional suplimentar. Externalizarea funcțiilor operaționale importante nu poate fi efectuată
într-un mod care să prejudicieze esențial calitatea controlului intern al S.S.I.F. și capacitatea
C.N.V.M. să supravegheze respectarea de către S.S.I.F. a obligațiilor sale.
Art. 65. — (1) Membrii consiliului de administrație și conducătorii S.S.I.F. sunt răspunzători
pentru asigurarea respectării regulilor și procedurilor S.S.I.F. și trebuie să fie informați permanent
cu privire la activitatea S.S.I.F., activitatea compartimentului de control intern, precum și cu privire
la metodele de evaluare și administrare a riscului.
(2) S.S.I.F. este responsabilă pentru conduita și activitatea persoanelor angajate, în legătură
cu realizarea obiectului de activitate.
(3) Membrii consiliului de administrație și conducătorii S.S.I.F. au obligația să asigure
menținerea unor standarde profesionale și de conduită adecvate ale întregului personal al
societății.
Art. 66. — (1) S.S.I.F. are obligația păstrării, pe o perioadă de cel puțin 5 ani, a tuturor
evidențelor și înregistrărilor referitoare la serviciile de investiții financiare prestate și tranzacțiile
efectuate de societate, astfel încât C.N.V.M. să poată supraveghea respectarea prevederilor Legii
nr. 297/2004 și ale reglementărilor adoptate în aplicarea acesteia și, în special, verificarea
respectării de către societate a obligațiilor față de clienți sau potențialii clienți.
(2) Înregistrările și evidențele care specifică drepturile și obligațiile S.S.I.F. și ale clientului în
baza unui contract de prestare de servicii sau termenii în care S.S.I.F. furnizează serviciile
clientului trebuie păstrate cel puțin pe durata relației cu clientul respectiv.

25

26

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(3) Înregistrările și evidențele S.S.I.F. trebuie păstrate într-un mod accesibil, pentru a permite
C.N.V.M. verificări ulterioare, și într-o formă și de o manieră în care să asigure respectarea
următoarelor condiții:
a) accesul rapid și reconstituirea fiecărui element al tranzacției;
b) efectuarea oricărei modificări sau a altui amendament, precum și conținutul înregistrărilor
și evidențelor înainte de astfel de modificări sau amendamente să fie ușor constatate;
c) manipularea sau alterarea înregistrărilor și evidențelor în alt mod nu trebuie să fie
posibilă.
(4) S.S.I.F. are obligația păstrării cel puțin a evidențelor și înregistrărilor menționate în
anexa nr. 10.
SECȚIUNEA 2
Controlul intern

Art. 67. — (1) S.S.I.F. are obligația de a constitui un compartiment de control intern care
are ca atribuție supravegherea respectării de către societate și personalul acesteia a legislației în
vigoare, a reglementărilor entităților pieței de capital și a procedurilor interne, precum și
minimizarea riscurilor societății de neîndeplinire a obligațiilor.
(2) S.S.I.F. are obligația să stabilească, să implementeze și să mențină politici și proceduri
adecvate menite să detecteze orice risc al societății de a nu își îndeplini obligațiile conform
prevederilor prezentului regulament, precum și riscurile asociate, să pună în aplicare măsuri și
proceduri adecvate pentru minimizarea acestor riscuri și să permită C.N.V.M. să își exercite
operativ prerogativele.
(3) În vederea îndeplinirii obligațiilor prevăzute la alin. (2), S.S.I.F. va lua în considerare
natura, dimensiunea și complexitatea activității societății, precum și natura și gama serviciilor și
activităților de investiții efectuate în cursul desfășurării activității societății.
Art. 68. — (1) S.S.I.F. trebuie să stabilească și să mențină în mod permanent și operativ
funcția de control intern, care se va desfășura în mod independent și care va avea următoarele
responsabilități:
a) să monitorizeze și să evalueze în mod continuu eficacitatea și modul adecvat de punere
în aplicare a măsurilor și procedurilor stabilite conform art. 67 alin. (2), precum și măsurile
dispuse pentru rezolvarea oricăror situații de neîndeplinire a obligațiilor societății (deficiențe
constatate în aducerea la îndeplinire a obligațiilor societății);
b) să acorde consultanță și asistență persoanelor relevante responsabile cu desfășurarea
serviciilor și activităților de investiții pentru respectarea cerințelor impuse S.S.I.F. conform
prevederilor prezentului regulament.
(2) Fiecare persoană încadrată în compartimentul de control intern, denumită în continuare
reprezentant al compartimentului de control intern, va fi supusă autorizării C.N.V.M. și va fi înscrisă
în Registrul C.N.V.M.
(3) Pentru a permite reprezentantului compartimentului de control intern să își aducă la
îndeplinire responsabilitățile în mod corect și independent, S.S.I.F. trebuie să se asigure că
următoarele condiții sunt respectate:
a) persoana numită în funcția de reprezentant al compartimentului de control intern trebuie
să aibă autoritatea, resursele și experiența necesară, precum și acces la toate informațiile
relevante;
b) persoana numită în funcția de reprezentant al compartimentului de controlul intern poartă
responsabilitatea respectării atribuțiilor aferente funcției de control intern și pentru orice raportare
referitoare la respectarea reglementărilor în vigoare conform art. 84 alin.(3).
c) persoanele numite în funcția de reprezentant al compartimentului de control intern nu
trebuie să fie implicate în desfășurarea serviciilor și activităților pe care le monitorizează;
d) metoda de stabilire a remunerației persoanelor numite în funcția de reprezentant al
compartimentului de control intern nu trebuie să le compromită obiectivitatea și nu trebuie să
conducă la această posibilitate.
(4) S.S.I.F. poate fi exceptată de la aplicarea prevederilor alin. (3) lit. c) sau d), în situația
în care poate demonstra că în raport cu natura, dimensiunea și complexitatea activității sale,
precum și în raport cu natura și gama serviciilor și activităților de investiții desfășurate/efectuate,
cerințele impuse conform acelor prevederi nu sunt proporționale (potrivite) și că funcția de control
continuă să fie pusă în aplicare în mod efectiv.
Art. 69. — S.S.I.F. autorizată să presteze serviciile de investiții financiare prevăzute la pct. 1
lit. a), b), d) și e) și pct. 2 lit. a), c), d) și e) din anexa nr. 9 și care nu tranzacționează
instrumente financiare pe cont propriu și nu subscriu în cadrul emisiunilor de valori mobiliare în
baza unui angajament ferm vor avea cel puțin un reprezentant în cadrul compartimentului de

MONITORUL OFICIAL AL ROMÂNIEI, PARTEA I, Nr. 103 bis/12.II.2007
control intern, iar S.S.I.F. autorizate să presteze toate serviciile de investiții financiare prevăzute în
anexa nr. 9 vor avea cel puțin 2 reprezentanți în cadrul compartimentului de control intern.
Art. 70. — În îndeplinirea atribuțiilor, reprezentantul compartimentului de control intern va
raporta direct consiliului de administrație, informând imediat conducătorii și auditorii interni ai
S.S.I.F.
Art. 71. — Pentru a fi autorizată de C.N.V.M. în calitate de reprezentant al compartimentului
de control intern, persoana fizică trebuie să îndeplinească următoarele condiții:
a) să fie angajată cu contract individual de muncă și să aibă atribuții de control intern numai
în cadrul acelei S.S.I.F.;
b) să aibă studii superioare economice sau juridice, absolvite cu examen de licență ori de
diplomă, sau studii postuniversitare economice ori juridice de lungă durată, după caz, și experiență
de minimum 2 ani în piața de capital. În cazul în care experiența în piața de capital este mai
mare de 5 ani, studiile superioare pot avea și alt profil decât economic sau juridic. În cazul în
care S.S.I.F. are mai mulți reprezentanți ai compartimentului de control intern, experiența de
minimum 2 ani trebuie îndeplinită de cel puțin unul dintre aceștia;
c) să fi participat la stagiile de pregătire și să fi promovat testul privind cunoașterea
legislației în vigoare organizat de către organismele de formare profesională atestate de C.N.V.M.;
d) să nu fi fost condamnată pentru gestiune frauduloasă, abuz de încredere, fals, uz de
fals, înșelăciune, delapidare, mărturie mincinoasă, dare sau luare de mită, precum și alte
infracțiuni de natură economică;
e) să nu fi fost sancționată de C.N.V.M., B.N.R. sau de C.S.A. cu interzicerea desfășurării
de activități pe piețele supravegheate de acestea.
Art. 72. — (1) În vederea autorizării reprezentantului compartimentului de control intern,
S.S.I.F. va depune la C.N.V.M., pentru fiecare persoană, o cerere întocmită conform anexei
nr. 2A, însoțită de următoarele documente:
a) curriculum vitae, cu specificarea pregătirii și experienței profesionale;
b) copia actului de identitate;
c) copia legalizată a actelor de studii;
d) copia atestatului de absolvire a cursului pentru personalul compartimentului de control
intern, eliberat de C.N.V.M.;
e) certificat de cazier judiciar aflat în termenul legal de valabilitate, în original sau în copie
legalizată;
f) certificat de cazier fiscal, eliberat cu cel mult 15 zile anterior depunerii cererii, în original
sau în copie legalizată;
g) declarația pe propria răspundere, în original, întocmită conform anexei nr. 2B, a fiecărui
reprezentant al compartimentului de control intern, referitoare la îndeplinirea condițiilor prevăzute la
art. 71;
h) dovada achitării în contul C.N.V.M. a tarifului pentru obținerea autorizației și pentru
înscrierea în Registrul C.N.V.M.
(2) În situația în care S.S.I.F. va supune autorizării mai multe persoane cu atribuții de
control intern, cererea de autorizare va fi însoțită de responsabilitățile detaliate ale fiecărei
persoane din cadrul compartimentului de control intern.
Art. 73. — (1) Retragerea autorizației reprezentantului compartimentului de control intern se
poate face în următoarele situații:
a) la cererea societății, conform anexei nr. 2C;
b) ca sancțiune.
(2) S.S.I.F. are obligația să solicite C.N.V.M. retragerea autorizației reprezentantului
compartimentului de control intern cel târziu la data încetării sau schimbării raporturilor de muncă.
(3) Retragerea la cerere a autorizației reprezentantului compartimentului de control intern va
fi decisă de către C.N.V.M. în termen de 15 zile de la data depunerii cererii însoțite de explicarea
motivelor care au condus la această solicitare, de documente justificative cu privire la data
încetării sau schimbării raporturilor de muncă și de dovada achitării în contul C.N.V.M. a tarifului
de retragere a autorizației.
Art. 74. — După retragerea, în condițiile art. 73 alin. (1) lit. a), a autorizației reprezentantului
compartimentului de control intern, emisă pe numele unei societăți, persoana respectivă va putea
fi autorizată în aceeași calitate pe numele unei alte societăți nu mai devreme de 15 zile de la
data retragerii autorizației.
Art. 75. — Reprezentantul compartimentului de control intern își va desfășura activitatea în
baza unor proceduri scrise de supraveghere și control, elaborate în vederea asigurării respectării
de către S.S.I.F. și angajații săi a legilor, regulamentelor, instrucțiunilor și procedurilor incidente
pieței de capital, precum și a regulilor și procedurilor interne ale societății.

27

28

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 76. — În aplicarea responsabilităților prevăzute la art. 68 alin. (1), reprezentantul
compartimentului de control intern are următoarele atribuții:
a) să monitorizeze și să verifice cu regularitate aplicarea prevederilor legale incidente
activității S.S.I.F. și a procedurilor interne, să țină evidența neregulilor descoperite;
b) să asigure informarea societății și a angajaților acesteia cu privire la regimul juridic
aplicabil pieței de capital;
c) să avizeze documentele transmise de S.S.I.F. către C.N.V.M. în vederea obținerii
autorizațiilor prevăzute de reglementările C.N.V.M., precum și raportările transmise C.N.V.M. și
entităților pieței de capital;
d) să prevină și să propună măsuri de remediere a oricărei situații de încălcare a legilor și
reglementărilor în vigoare, incidente pieței de capital, sau a procedurilor interne ale societății de
către S.S.I.F. sau de către angajații acesteia;
e) să țină evidența tuturor reclamațiilor primite de la clienți și a modului de soluționare a
acestora;
f) să analizeze și să avizeze materialele informative/publicitare ale S.S.I.F.;
g) să se asigure de utilizarea exclusiv personală de către fiecare agent pentru servicii de
investiții financiare a codurilor de acces și a parolelor transmise de entitățile pieței de capital;
h) să raporteze consiliului de administrație, conducătorilor și auditorilor interni situațiile de
încălcare a legislației, a reglementărilor în vigoare sau a procedurilor interne.
Art. 77. — (1) S.S.I.F. trebuie să stabilească, să implementeze și să mențină proceduri
efective și transparente în scopul administrării rezonabile și prompte a reclamațiilor primite de la
clienții de retail sau de la potențialii clienți de retail, precum și să păstreze o evidență și
înregistrare a fiecărei reclamații și a măsurilor luate pentru soluționarea acesteia.
(2) Reprezentantul compartimentului de control intern va ține un registru la sediul
social/central, precum și la fiecare sucursală, în care eventualele reclamații ale clienților vor putea
fi înregistrate cu promptitudine. Registrul reclamațiilor trebuie să fie public și să conțină cel puțin
următoarele informații:
a) identitatea clientului care transmite reclamația și serviciul prestat la care se referă
reclamația;
b) datele de identificare ale persoanelor din cadrul S.S.I.F. la adresa cărora s-au formulat
reclamațiile sau cărora clientul s-a adresat pentru prestarea serviciului de investiții financiare;
c) data reclamației;
d) faptele reclamate;
e) prejudiciul reclamat de client;
f) data și modul de soluționare a reclamației. Termenul de rezolvare a reclamației nu poate
depăși 30 de zile de la data înregistrării acesteia.
(3) Reprezentantul compartimentului de control intern de la fiecare sucursală are obligația
de a transmite lunar, în copie, la sediul social/central al S.S.I.F., Registrul reclamațiilor ținut la
respectiva sucursală. Informațiile din Registrul reclamațiilor se centralizează lunar la sediul
social/central al S.S.I.F.
(4) Registrul de evidență a reclamațiilor va fi pus în orice moment la dispoziția C.N.V.M., la
solicitarea acesteia.
Art. 78. — (1) În exercitarea atribuțiilor prevăzute la art. 76, reprezentantul compartimentului
de control intern va ține un registru în care va evidenția investigațiile efectuate, durata acestor
investigații, perioada la care acestea se referă, rezultatul investigațiilor, propunerile înaintate în
scris consiliului de administrație/conducătorilor S.S.I.F. și deciziile luate de persoanele abilitate să
ia măsuri de soluționare.
(2) În situația în care reprezentantul compartimentului de control intern ia cunoștință în timpul
activității de eventualele încălcări ale regimului juridic aplicabil pieței de capital, inclusiv ale
procedurilor interne ale societății, acesta are obligația să informeze consiliul de
administrație/conducătorii și auditorii interni ai S.S.I.F.
(3) În cazul unor abateri de la reglementările în vigoare, membrii consiliului de
administrație/conducătorii și auditorii interni ai S.S.I.F. vor notifica cu maximă urgență C.N.V.M. și
entităților pieței de capital implicate situația constatată și măsurile adoptate.
Art. 79. — La sfârșitul fiecărui an, până la data de 31 ianuarie a anului următor,
compartimentul de control intern va transmite consiliului de administrație al S.S.I.F. un raport
cuprinzând activitatea desfășurată, investigațiile efectuate, abaterile constatate, propunerile făcute și
programul/planul investigațiilor propuse pentru anul următor. Raportul, propunerile avizate și planul
de investigații aprobat de consiliul de administrație vor fi transmise de acesta C.N.V.M. până la
data de 1 martie.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
SECȚIUNEA 3
Evaluarea și administrarea riscului

Art. 80. — (1) În aplicarea prevederilor art. 64 lit. b) referitoare la administrarea riscurilor,
S.S.I.F. trebuie să dispună următoarele măsuri:
a) să stabilească, să implementeze și să mențină politici adecvate de administrare a riscului
și proceduri care identifică riscurile aferente activităților S.S.I.F., operațiunilor și sistemelor sale și,
dacă este cazul, să stabilească nivelul riscului pe care societatea îl poate suporta;
b) să adopte proceduri, metode și mecanisme pentru administrarea riscurilor aferente
activităților, operațiunilor și sistemelor S.S.I.F. în raport cu nivelul riscului suportat;
c) să monitorizeze următoarele:
(i) eficacitatea și controlul adecvat al politicilor și procedurilor de evaluare a riscului
S.S.I.F.;
(ii) măsura în care S.S.I.F. și persoanele relevante respectă procedurile, metodele și
mecanismele adoptate conform lit. b);
(iii) eficacitatea și caracterul adecvat al măsurilor luate pentru rezolvarea oricărei nereguli
în raport cu politicile, procedurile, măsurile, metodele și mecanismele, incluzând
nerespectarea acestor măsuri, metode și mecanisme sau neaplicarea acestor politici
și proceduri de către persoanele relevante.
(2) S.S.I.F. trebuie să stabilească și să mențină o funcție de administrare a riscului care
este exercitată în mod independent, în situația în care acest lucru este adecvat și proporțional în
raport cu natura, dimensiunea și complexitatea activităților sale, precum și cu natura și gama
serviciilor și activităților desfășurate. Această funcție presupune îndeplinirea următoarelor atribuții:
a) implementarea politicii și procedurilor prevăzute la alin. (1);
b) furnizarea rapoartelor și consultanței acordate conducătorilor în conformitate cu prevederile
art. 84 alin.(3).
(3) În situația în care, în raport cu dimensiunea activității sale, S.S.I.F. stabilește să nu
mențină o funcție independentă de administrare a riscului, trebuie să poată demonstra că politicile
și procedurile pe care le-a adoptat îndeplinesc cerințele prevăzute la alin. (2) și sunt efective în
mod consecvent.
Art. 81. — (1) Conducătorii S.S.I.F. se vor asigura că persoana desemnată să asigure
funcția de evaluare și administrare a riscului are studii superioare absolvite cu examen de licență
sau de diplomă, după caz, și are experiență suficientă pentru îndeplinirea atribuțiilor stabilite
conform prezentului regulament.
(2) În cazul în care funcția de administrare a riscului nu este exercitată în mod independent,
reprezentantul compartimentului de control intern poate exercita și funcția de administrare a
riscului.
(3) S.S.I.F. are obligația de a notifica C.N.V.M. înlocuirea persoanei desemnate pentru
funcția de administrare a riscului, în termen de maximum 3 zile de la data încetării activității
acesteia împreună cu CV-ul persoanei nou desemnate.
SECȚIUNEA 4
Auditul intern

Art. 82. — S.S.I.F. trebuie să stabilească și să mențină o funcție de audit intern care este
separată și independentă de alte funcții și activități ale S.S.I.F. Îndeplinirea acestei funcții
presupune următoarele responsabilități:
a) stabilirea, implementarea și menținerea unui plan de audit pentru a evalua și a examina
eficacitatea și caracterul adecvat al sistemelor, controlului intern, mecanismelor și procedurilor
S.S.I.F.;
b) emiterea de recomandări bazate pe rezultatul activității desfășurate conform lit. a);
c) verificarea respectării recomandărilor prevăzute la lit. b);
d) raportarea cu privire la problemele de audit intern în conformitate cu art. 84 alin. (3).
Art. 83. — S.S.I.F. are obligația de a notifica C.N.V.M. înlocuirea persoanei desemnate
pentru funcția de audit intern, în termen de maximum 3 zile de la data încetării activității acesteia,
împreună cu CV-ul persoanei nou desemnate.
SECȚIUNEA 5
Conducătorii

Art. 84. — (1) S.S.I.F. are obligația să se asigure că persoanele numite în funcția de
conducători și în funcția de membri ai consiliului de administrație sunt responsabile pentru

29

30

MONITORUL OFICIAL AL ROMÂNIEI, PARTEA I, Nr. 103 bis/12.II.2007
asigurarea respectării de către societate a obligațiilor sale conform prevederilor prezentului
regulament.
(2) Conducătorii și membrii consiliului de administrație trebuie să evalueze și să verifice
periodic eficacitatea politicilor, măsurilor și procedurilor în vigoare implementate pentru respectarea
obligațiilor stabilite conform prevederilor prezentului regulament și să dispună măsurile
corespunzătoare pentru remedierea deficiențelor.
(3) S.S.I.F. trebuie să se asigure că persoanele având calitatea de conducători și membrii
consiliului de administrație primesc, în mod frecvent și cel puțin anual, rapoarte scrise cu privire la
situațiile menționate la secțiunile 2, 3 și 4 din prezentul capitol care prevăd în mod distinct dacă,
în situația constatării oricărei deficiențe, au fost luate măsuri de remediere adecvate.
(4) Membrii consiliului de administrație au obligația supravegherii conducătorilor S.S.I.F.
SECȚIUNEA 6
Externalizarea unor activități și/sau servicii de investiții

Art. 85. — (1) În aplicarea prevederilor art. 64 lit. j), o funcție operațională este considerată
esențială sau importantă dacă o deficiență ori neîndeplinirea atribuțiilor aferente acestei funcții ar
putea prejudicia în mod substanțial asigurarea continuității respectării de către S.S.I.F. a condițiilor
și obligațiilor necesare acordării autorizației sau a altor obligații stabilite conform prevederilor
prezentului regulament ori a performanțelor sale financiare sau desfășurarea serviciilor și
activităților de investiții în mod adecvat și continuu.
(2) Fără a prejudicia statutul oricărei alte funcții, următoarele funcții nu vor fi considerate
esențiale sau importante în sensul alin. (1):
a) furnizarea către S.S.I.F. a unor servicii de consultanță și a altor servicii care nu fac parte
din activitatea de investiții a S.S.I.F., incluzând consultanța juridică acordată S.S.I.F., pregătirea
personalului S.S.I.F., serviciile de facturare și de asigurare a securității sediilor și personalului
S.S.I.F.;
b) achiziționarea de servicii standardizate incluzând serviciile privind informarea despre piață
și cele referitoare la prețuri.
Art. 86. — (1) În situația externalizării funcțiilor operaționale esențiale sau importante ori a
oricăror servicii sau activități de investiții, S.S.I.F. rămâne pe deplin responsabilă pentru aducerea
la îndeplinire a tuturor obligațiilor sale conform prevederilor prezentului regulament și va respecta
în mod distinct următoarele condiții:
a) externalizarea nu trebuie să aibă ca rezultat delegarea responsabilităților conducătorilor;
b) relația cu clienții și obligațiile S.S.I.F. față de clienții săi conform prevederilor prezentului
regulament nu trebuie schimbate;
c) condițiile pe care S.S.I.F. trebuie să le îndeplinească în conformitate cu art. 8 alin. (1) din
Legea nr. 297/2004 și pe care trebuie să le mențină nu trebuie subminate;
d) niciuna din celelalte condiții impuse la autorizarea S.S.I.F. nu trebuie suprimată sau
modificată.
(2) S.S.I.F. trebuie să acționeze imparțial și cu diligență profesională atunci când inițiază,
administrează sau încetează orice contract privind externalizarea către un furnizor de servicii a
funcțiilor operaționale esențiale și importante, precum și a oricăror servicii și activități de investiții.
(3) S.S.I.F. trebuie să dispună, în mod distinct, măsurile necesare pentru a se asigura că
următoarele condiții sunt îndeplinite:
a) furnizorul de servicii trebuie să aibă abilitatea, capacitatea și orice autorizație prevăzută
de lege pentru desfășurarea în mod responsabil și profesional a funcțiilor, serviciilor și activităților
externalizate;
b) furnizorul de servicii trebuie să desfășoare efectiv serviciile externalizate și pentru aceasta
S.S.I.F. trebuie să stabilească metode de evaluare a nivelului performanței furnizorului de servicii;
c) furnizorul de servicii trebuie să supravegheze în mod corect desfășurarea (exercitarea)
funcțiilor externalizate și să administreze în mod adecvat riscurile asociate externalizării;
d) S.S.I.F. trebuie să dispună măsuri adecvate dacă se constată că furnizorul de servicii nu
poate desfășura funcțiile în mod efectiv și în concordanță cu legile aplicabile și cerințele
regulamentare;
e) S.S.I.F. trebuie să dețină experiența necesară pentru supravegherea funcțiilor efectiv
externalizate și pentru administrarea riscurilor asociate externalizării și trebuie să supravegheze
acele funcții și să administreze acele riscuri;
f) furnizorul de servicii trebuie să prezinte S.S.I.F. orice eveniment care ar avea un impact
important asupra abilității sale de a desfășura funcțiile externalizate în mod efectiv și în
conformitate cu legile aplicabile și cerințele de reglementare aplicabile;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
g) S.S.I.F. trebuie să aibă posibilitatea încetării contractului privind externalizarea, dacă este
necesar, fără a prejudicia continuitatea și calitatea serviciilor furnizate către clienți;
h) furnizorul de servicii trebuie să coopereze cu C.N.V.M. în legătură cu activitățile
externalizate;
i) S.S.I.F., auditorii acesteia, C.N.V.M. și alte autorități competente relevante trebuie să aibă
acces efectiv la informațiile referitoare la activitățile externalizate, precum și la sediile în care își
desfășoară activitatea furnizorul de servicii; C.N.V.M. trebuie să își poată exercita acele drepturi
referitoare la acces;
j) furnizorul de servicii trebuie să protejeze orice informație confidențială referitoare la S.S.I.F.
și clienții acesteia;
k) S.S.I.F. și furnizorul de servicii trebuie să stabilească, să implementeze și să mențină un
plan de reconstituire și recuperare a datelor pierdute, în cazul unor evenimente neprevăzute, care
va fi testat periodic în cazul în care este necesar, având în vedere funcția, serviciul sau
activitatea care a fost externalizată.
(4) Drepturile și obligațiile S.S.I.F. și ale furnizorului de servicii trebuie să fie în mod clar
repartizate și menționate într-un contract scris.
(5) În vederea respectării prevederilor prezentului articol și ale art. 87, în situația în care
S.S.I.F. și furnizorul de servicii sunt membri ai aceluiași grup, S.S.I.F. poate lua în considerare
măsura în care aceasta controlează furnizorul de servicii sau măsura în care are capacitatea de
a-i influența activitatea.
(6) La solicitarea C.N.V.M., S.S.I.F. trebuie să pună la dispoziția acesteia toate informațiile
necesare pentru a permite C.N.V.M. să supravegheze respectarea cerințelor prevăzute în prezentul
regulament cu privire la desfășurarea activităților externalizate.
Art. 87. — (1) S.S.I.F. care externalizează serviciul de investiții privind administrarea
portofoliului clienților de retail către un furnizor de servicii situat într-un stat nemembru trebuie să
se asigure că, în plus față de cerințele prevăzute la art. 86, sunt îndeplinite următoarele condiții:
a) furnizorul de servicii trebuie să fie autorizat sau înregistrat în statul său de origine pentru
a furniza acel serviciu și trebuie să fie subiect al supravegherii prudențiale;
b) C.N.V.M. a încheiat un acord de cooperare adecvat cu autoritatea de supraveghere a
furnizorului de servicii.
(2) În situația în care una sau ambele condiții prevăzute la alin. (1) nu sunt îndeplinite,
S.S.I.F. poate externaliza serviciile de investiții unui furnizor de servicii situat într-un stat
nemembru numai dacă aceasta a notificat în prealabil C.N.V.M. măsurile de externalizare și
C.N.V.M. nu formulează obiecțiuni cu privire la acele măsuri într-un timp rezonabil de la primirea
notificării.
(3) C.N.V.M. va publica pe pagina sa de internet o notă privind politica acesteia în legătură
cu externalizarea prevăzută la alin. (2). Nota va menționa exemple ale cazurilor în care C.N.V.M.
nu va obiecta sau nu ar putea obiecta cu privire la externalizarea prevăzută la alin. (2), atunci
când una sau ambele condiții menționate la alin. (1) lit. a) și b) nu sunt îndeplinite.
(4) Aplicarea prevederilor alin. (1)—(3) nu limitează obligațiile S.S.I.F. de a respecta cerințele
prevăzute la art. 86.
(5) C.N.V.M. va publica o listă a autorităților de supraveghere din statele nemembre cu care
a încheiat acorduri de cooperare care sunt adecvate pentru aplicarea prevederilor alin. (1) lit. b).
CAPITOLUL II
Cerințe de operare
SECȚIUNEA 1
Tranzacțiile personale

Art. 88. — În aplicarea prezentului regulament, tranzacția personală înseamnă o tranzacție
cu un instrument financiar efectuată de către sau în numele unei persoane relevante, în situația în
care cel puțin unul din următoarele criterii este îndeplinit:
a) acea persoană relevantă acționează în afara scopului (obiectului) activității pe care o
desfășoară în acea calitate;
b) tranzacția este efectuată în contul oricăreia din următoarele persoane:
(i) persoană relevantă;
(ii) orice persoană cu care aceasta are o relație de familie sau cu care are legături
strânse;
(iii) o persoană a cărei legătură cu persoana relevantă atestă faptul că persoana
relevantă are un interes material direct sau indirect în efectuarea tranzacției, altul
decât tariful sau comisionul pentru executarea tranzacției.

31

32

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 89. — (1) În situația în care oricare din persoanele relevante este implicată în activități
care ar putea conduce la un conflict de interese sau are acces la informații privilegiate, având
înțelesul prevăzut la art. 244 alin. (1), alin. (2) și alin. (4) din Legea nr. 297/2004, sau la alte
informații confidențiale referitoare la clienți sau la tranzacții cu sau pentru clienți, în virtutea unei
activități desfășurate de acea persoană în numele S.S.I.F., S.S.I.F. trebuie să stabilească, să
implementeze și să mențină proceduri adecvate menite să prevină următoarele situații:
a) efectuarea unei tranzacții personale care îndeplinește cel puțin unul din următoarele
criterii:
(i) acelei persoane îi este interzis să efectueze astfel de tranzacții în conformitate cu
prevederile privind abuzul pe piață;
(ii) implică folosirea abuzivă sau dezvăluirea improprie a acelei informații confidențiale;
(iii) intră în conflict sau ar putea intra în conflict cu o obligație a S.S.I.F. conform
prevederilor prezentului regulament;
b) sfătuirea sau determinarea, într-un alt mod decât în cursul desfășurării activității
corespunzătoare de angajat sau de furnizor de servicii în baza unui contract, oricărei alte
persoane să efectueze o tranzacție cu instrumente financiare, care, dacă ar fi o tranzacție
personală a persoanei relevante, ar intra sub incidența art. 101 alin. (2) lit. a) sau b) ori a
art. 142 alin. (3);
c) fără a prejudicia prevederile art. 246 lit. a) din Legea nr. 297/2004, dezvăluirea altfel
decât în cursul normal al statutului său de angajat sau de prestator de servicii în baza unui
contract a oricărei informații sau opinii oricărei alte persoane, în situația în care persoana
relevantă cunoaște sau în mod rezonabil trebuia să cunoască faptul că urmare a acelei dezvăluiri
acea persoană va proceda sau ar putea proceda la una din următoarele situații:
(i) să participe la o tranzacție cu instrumente financiare care, dacă ar fi o tranzacție
personală a unei persoane relevante, ar intra sub incidența art. 101 alin. (2) lit. a)
sau b) ori a art. 142 alin. (3);
(ii) să sfătuiască sau să determine o altă persoană să participe la o asemenea
tranzacție.
(2) Procedurile prevăzute la alin. (1) trebuie să fie astfel concepute încât să asigure în mod
distinct următoarele:
a) fiecare persoană relevantă menționată la alin. (1) cunoaște restricțiile cu privire la
tranzacțiile personale, precum și măsurile stabilite de către S.S.I.F. cu privire la tranzacțiile
personale și la dezvăluirea informațiilor, în conformitate cu prevederile alin. (1);
b) S.S.I.F. este informată de îndată cu privire la orice tranzacție personală la care participă
o persoană relevantă, fie în baza unei notificări cu privire la acea tranzacție, fie prin alte proceduri
care permit S.S.I.F. să identifice asemenea tranzacții. În cazul procedurilor de externalizare,
S.S.I.F. trebuie să se asigure că societatea către care este externalizată activitatea păstrează un
registru al tranzacțiilor personale la care participă orice persoană relevantă și că acele informații
sunt furnizate de îndată la cererea S.S.I.F.;
c) tranzacțiile personale notificate S.S.I.F. sau identificate de S.S.I.F. sunt evidențiate într-un
registru, incluzând orice autorizație (aprobare) sau interdicție în legătură cu asemenea tranzacții.
(3) Prevederile alin. (1) și alin. (2) nu se vor aplica următoarelor tipuri de tranzacții
personale:
a) tranzacțiile personale efectuate în baza prestării serviciului de administrare a portofoliului
în mod discreționar, în situația în care nu a existat o comunicare prealabilă în legătură cu
tranzacția între administratorul de portofoliu și persoana relevantă sau o altă persoană în contul
căreia a fost executată tranzacția;
b) tranzacțiile personale cu titluri de participare ale organismelor de plasament colectiv în
valori mobiliare autorizate în conformitate cu legislația comunitară sau alte organisme de
plasament colectiv care sunt subiect al supravegherii conform legislației naționale dintr-un stat
membru care prevede o dispersare a riscului echivalentă (“an equivalent level of risk spreading in
their assets”) cu cea menționată în cazul OPCVM, în situația în care persoana relevantă și orice
altă persoană în contul căreia sunt efectuate tranzacțiile nu sunt implicate în administrarea acelui
organism de plasament colectiv.
SECȚIUNEA 2
Păstrarea în siguranță a activelor clienților

Art. 90. — (1) S.S.I.F. este obligată să evidențieze distinct, în contabilitate, sumele primite
de la clienți și să utilizeze în banca de decontare un cont în nume propriu și un cont în numele
clienților. De asemenea, instrumentele financiare ale clienților vor fi evidențiate în conturi separate
de cele ale S.S.I.F.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(2) S.S.I.F. nu trebuie să acționeze astfel încât să pericliteze, să poată fi considerat că
periclitează sau să inducă o situație care poate să prejudicieze fondurile și/sau instrumentele
financiare ale clienților ori piața reglementată pe care tranzacționează și trebuie să se asigure că
agenții pentru servicii de investiții financiare și ceilalți angajați ai săi nu se vor comporta în acest
mod.
(3) S.S.I.F. trebuie să respecte, în toate situațiile, următoarele obligații:
a) să asigure păstrarea în siguranță a instrumentelor financiare pe care le ține în custodie;
b) să nu facă uz de niciunul din instrumentele financiare pe care le ține în custodie sau de
drepturile ce decurg din acestea și să nu transfere aceste instrumente financiare fără acordul
expres al deținătorilor;
c) să returneze clienților, la solicitarea acestora, instrumentele financiare și fondurile bănești
încredințate.
(4) S.S.I.F. autorizată să presteze serviciile de investiții financiare prevăzute la pct. 2 lit. a)
din anexa nr. 9 este responsabilă pentru plățile și decontările aferente instrumentelor financiare
păstrate în custodie.
Art. 91. — (1) S.S.I.F. are obligația păstrării în siguranță a drepturilor clienților în legătură cu
instrumentele financiare și fondurile aparținând acestora îndeplinind în acest scop următoarele
cerințe:
a) păstrarea înregistrărilor, evidențelor și conturilor necesare pentru a putea în orice moment
și fără întârziere să distingă activele deținute de un client de activele deținute pentru orice alt
client și față de propriile active;
b) menținerea evidențelor, înregistrărilor și conturilor astfel încât să se asigure acuratețea
acestora și, în mod distinct, corespondența acestora cu instrumentele financiare și fondurile
deținute în numele clienților;
c) verificarea în mod regulat a concordanței dintre evidențele, înregistrările și registrele
proprii și cele ale oricărei terțe părți în numele căreia sunt deținute acele active;
d) dispunerea măsurilor necesare pentru a se asigura că orice instrumente financiare ale
clientului depozitate la o terță parte, în conformitate cu prevederile art. 92, sunt identificate separat
de instrumentele financiare aparținând S.S.I.F. și de instrumentele financiare aparținând acelei terțe
părți, prin denumirea în mod diferit a conturilor în registrele (înregistrările, evidențele) terței părți
sau în alt mod echivalent care asigură același nivel de protecție;
e) dispunerea măsurilor necesare pentru a se asigura că fondurile clienților depozitate, în
conformitate cu prevederile art. 93, la o bancă centrală, o instituție de credit sau o bancă
autorizată într-un stat nemembru ori la un fond specializat în instrumente ale pieței monetare sunt
păstrate într-un cont sau în conturi identificate separat de orice conturi folosite pentru păstrarea
fondurilor aparținând S.S.I.F.;
f) existența unei structuri organizatorice adecvate pentru a reduce riscul pierderii sau al
diminuării activelor clienților sau a drepturilor aferente acelor active, ca urmare a folosirii
necorespunzătoare a activelor, a fraudei, a slabei administrări, a modului inadecvat de păstrare a
registrelor sau a neglijenței.
(2) În situația în care, ca urmare a legii aplicabile, incluzând în mod distinct legea referitoare
la proprietate și insolvență (Legea nr. 85/2006 privind procedura insolvenței), măsurile dispuse de
S.S.I.F. în conformitate cu alin. (1) pentru păstrarea în siguranță a drepturilor clienților nu sunt
suficiente pentru a respecta cerințele prevăzute în art. 24 alin. (1) lit. b) și c) din Legea
nr. 297/2004, C.N.V.M. va dispune măsurile pe care S.S.I.F. trebuie să le aplice pentru
îndeplinirea acestor obligații.
(3) În situația în care legea aplicabilă în jurisdicția în care sunt deținute fondurile și
instrumentele financiare aparținând clienților împiedică S.S.I.F. să respecte prevederile alin. (1)
lit. d) sau e), C.N.V.M. va dispune cerințele care vor avea un efect echivalent în ceea ce privește
păstrarea în siguranță a drepturilor clienților.
Art. 92. — (1) S.S.I.F. poate să depoziteze instrumente financiare deținute în numele
clienților săi într-un cont sau în conturi deschise la o terță parte cu condiția ca S.S.I.F. să
acționeze cu toată competența, imparțialitatea și diligența profesională în selectarea, desemnarea
și verificarea periodică a terței părți și a măsurilor necesare deținerii și păstrării în siguranță a
acelor instrumente financiare.
(2) În aplicarea prevederilor alin. (1) S.S.I.F. va lua în considerare, în mod distinct,
experiența și reputația în piață a terței părți, precum și orice cerințe legale sau practici de piață
referitoare la deținerea acelor instrumente financiare care ar putea afecta drepturile clienților.
(3) În situația în care păstrarea în siguranță a instrumentelor financiare aparținând contului
unei alte persoane este o activitate supusă reglementării și supravegherii într-o jurisdicție unde
S.S.I.F. intenționează să utilizeze pentru prestarea acestui serviciu o terță persoană, S.S.I.F. nu

33

34

MONITORUL OFICIAL AL ROMÂNIEI, PARTEA I, Nr. 103 bis/12.II.2007
va încredința această activitate unei terțe persoane care nu este supusă reglementării și
supravegherii în respectiva jurisdicție.
(4) S.S.I.F. nu poate depozita instrumente financiare deținute în numele clienților la o terță
parte dintr-un stat nemembru care nu reglementează deținerea și păstrarea în siguranță a
instrumentelor financiare aparținând contului unei alte persoane, cu excepția situației în care este
îndeplinită una din următoarele condiții:
a) natura instrumentelor financiare sau a serviciilor de investiții în legătură cu acele
instrumente impune ca acestea să fie depozitate la o terță parte în acel stat nemembru;
b) instrumentele financiare sunt deținute în numele unui client profesional, acel client solicită
în scris S.S.I.F. să le depoziteze la o terță parte în acel stat nemembru.
Art. 93. — (1) S.S.I.F. are obligația să plaseze prompt fondurile primite de la clienți într-unul
sau mai multe conturi deschise la oricare din următoarele:
a) bancă centrală;
b) instituție de credit autorizată conform legislației comunitare;
c) bancă autorizată într-un stat nemembru;
d) un fond specializat în instrumente ale pieței monetare.
(2) Prevederile alin. (1) nu se vor aplica unei instituții de credit autorizate în conformitate cu
prevederile O.U.G. nr. 99/2006 privind instituțiile de credit și adecvarea capitalului, în legătură cu
depozitele, astfel cum sunt acestea prevăzute în legea anterior menționată, deținute de acea
instituție.
(3) În aplicarea prevederilor alin. (1) lit. d) și ale art. 91 alin. (1) lit. e), prin fond specializat
în instrumente ale pieței monetare se înțelege un organism de plasament colectiv autorizat conform
legislației comunitare sau care este subiect al supravegherii și, după caz, autorizat de către o
autoritate conform legislației naționale a statului membru și care îndeplinește următoarele condiții:
a) obiectivul său investițional prioritar trebuie să fie acela de a menține valoarea activului net
al organismelor de plasament colectiv la o valoare medie constantă sau la valoarea capitalului
inițial al investitorilor la care se adaugă profiturile;
b) în vederea atingerii acelui obiectiv investițional prioritar, trebuie să investească exclusiv în
instrumente performante ale pieței monetare cu o maturitate sau perioadă rămasă până la
maturitate de cel mult 397 zile ori cu ajustări regulate ale veniturilor corespunzătoare unei
asemenea maturități și cu o valoare medie ponderată a maturității de 60 de zile. Acest obiectiv
poate fi de asemenea atins prin investirea în mod suplimentar în depozite la instituții de credit.
c) trebuie să asigure lichiditatea în cadrul aceleiași zile sau al zilei următoare decontării.
(4) În aplicarea alin. (3) lit. b), un instrument de piață monetară va fi considerat performant
dacă a fost notat cu cel mai bun punctaj de către fiecare agenție de rating competentă care a
evaluat acel instrument. Instrumentul care nu este evaluat de nicio agenție de rating nu va fi
considerat ca fiind performant.
(5) În scopul aplicării prevederilor alin. (4), o agenție de rating va fi considerată competentă
dacă emite în mod regulat și cu titlu profesional ratinguri cu privire la fondurile specializate în
instrumente ale pieței monetare și este o instituție externă de evaluare a creditului eligibilă astfel
cum este prevăzut în art. 6 alin. (1) din Regulamentul Băncii Naționale a României și Comisiei
Naționale a Valorilor Mobiliare nr.14/19/2006 privind tratamentul riscului de credit pentru instituțiile
de credit și firmele de investiții potrivit abordării standard.
(6) În situația în care nu depozitează fondurile clienților la o bancă centrală, S.S.I.F. trebuie
să acționeze cu toată competența, imparțialitatea și diligența profesională în selectarea, stabilirea
și verificarea periodică a instituției de credit, băncii sau fondului specializat în instrumente ale
pieței monetare la care sunt plasate fondurile, precum și cu privire la metodele privind deținerea
acelor fonduri.
(7) S.S.I.F. trebuie să ia în considerare experiența și reputația din piață ale acestor instituții
sau fonduri specializate în instrumente ale pieței monetare, în vederea asigurării protecției
drepturilor clienților, precum și orice cerințe legale sau reglementări ori practicile de piață
referitoare la deținerea fondurilor clienților care ar putea prejudicia drepturile clienților.
(8) Clienții au dreptul să se opună plasării fondurilor lor într-un fond specializat în
instrumente ale pieței monetare.
Art. 94. — (1) S.S.I.F. nu poate să se implice în finanțarea tranzacțiilor cu valori mobiliare
cu privire la instrumentele financiare deținute în numele unui client sau să folosească într-un alt
mod aceste instrumente financiare pentru contul propriu sau pentru contul altui client al S.S.I.F.,
cu excepția situației în care sunt îndeplinite următoarele condiții:
a) clientul trebuie să își exprime acordul expres, în prealabil, cu privire la folosirea
instrumentelor în condiții clar specificate, în cazul clientului de retail, sub semnătura acestuia sau
printr-un mecanism alternativ echivalent;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
b) folosirea instrumentelor financiare ale acelui client trebuie să respecte termenii specificați
cu care clientul este de acord.
(2) S.S.I.F. nu poate să se implice în finanțarea tranzacțiilor cu valori mobiliare cu privire la
instrumentele financiare care sunt deținute în numele unui client într-un cont global la o terță
parte sau să folosească în alt mod instrumentele financiare deținute într-un astfel de cont pentru
contul propriu sau pentru contul altui client, cu excepția situației în care, în completarea condițiilor
menționate la alin. (1), cel puțin una din următoarele condiții este îndeplinită:
a) fiecare client ale cărui instrumente financiare sunt deținute într-un cont global trebuie să
își fi exprimat în prealabil acordul expres în conformitate cu alin. (1) lit. a);
b) S.S.I.F. trebuie să dispună de sisteme și metode de control care să asigure că numai
instrumentele financiare aparținând clienților care și-au exprimat în prealabil acordul expres în
conformitate cu alin. (1) lit. a) sunt folosite astfel.
(3) Înregistrările și evidențele S.S.I.F. trebuie să cuprindă detalii referitoare la clientul ale
cărui instrucțiuni cu privire la folosirea instrumentelor financiare au fost efectuate, precum și cu
privire la numărul instrumentelor financiare folosite aparținând fiecărui client care și-a exprimat
acordul, astfel încât să fie posibilă repartizarea corectă a fiecărei pierderi.
Art. 95. — S.S.I.F. trebuie să se asigure că auditorii săi financiari raportează cel puțin anual
C.N.V.M. cu privire la corectitudinea aplicării art. 24 alin. (1) lit. b) și c) din Legea nr. 297/2004 și
a prezentei secțiuni.
SECȚIUNEA 3
Conflictul de interese

Art. 96. — (1) S.S.I.F. trebuie să ia toate măsurile astfel încât să se asigure că situațiile de
conflict de interese între societate, inclusiv administratori, salariați și agenți sau orice persoană
aflată în mod direct sau indirect în poziție de control față de societate, și clienții societății, între
2 clienți ai societății, precum și între combinații ale situațiilor de mai sus sunt identificate și apoi
prevenite și gestionate astfel încât interesele clienților să nu fie afectate.
(2) În vederea identificării tipurilor de conflict de interese care apar în cursul furnizării
serviciilor de investiții și a serviciilor conexe sau a combinării acestora și a căror existență ar
putea prejudicia interesele unui client, S.S.I.F. va lua în considerare, în baza unor criterii minime,
situația în care aceasta, o persoană relevantă sau o persoană legată de aceasta în mod direct
sau indirect prin control se află în oricare din următoarele situații, ca rezultat al furnizării de
servicii de investiții sau servicii conexe ori al activității de investiții sau ca rezultat al unei alte
situații:
a) S.S.I.F. sau acea persoană ar putea obține un câștig financiar sau ar putea evita o
pierdere financiară, pe cheltuiala clientului;
b) S.S.I.F. sau acea persoană are un interes în legătură cu rezultatele serviciului furnizat
clientului sau cu privire la o tranzacție efectuată în numele clientului, care este diferit de interesul
clientului cu privire la acel rezultat;
c) S.S.I.F. sau acea persoană beneficiază de un stimulent financiar sau de un altfel de
stimulent pentru a favoriza interesul unui alt client sau grup de clienți în detrimentul intereselor
clientului;
d) S.S.I.F. sau acea persoană este implicată în aceeași activitate ca și clientul;
e) S.S.I.F. sau acea persoană primește sau va primi de la o altă persoană decât clientul o
recompensă aferentă unui serviciu furnizat clientului sub forma bănească a unor bunuri sau
servicii, alta decât comisionul sau tariful standard pentru acel serviciu.
Art. 97. — (1) S.S.I.F. trebuie să stabilească, să implementeze și să mențină o politică
efectivă referitoare la conflictul de interese, prevăzută în cadrul unei proceduri scrise, luând în
considerare dimensiunea și organizarea societății, precum și natura, dimensiunea și complexitatea
activității sale.
(2) În situația în care S.S.I.F. este membră a unui grup, politica acesteia trebuie să ia, de
asemenea, în considerare orice circumstanțe pe care aceasta le cunoaște sau ar trebui să le
cunoască, care ar putea conduce la un conflict de interese determinat de structura și activitățile
altor membri ai grupului.
(3) Politica privind conflictul de interese stabilită conform alin. (1) și (2) va avea următorul
conținut:
a) identificarea circumstanțelor care constituie conflict de interese sau ar putea conduce la
un conflict de interese inducând un risc material sau daune intereselor unuia sau mai multor
clienți în funcție de specificul activităților și serviciilor de investiții și a serviciilor conexe
desfășurate de S.S.I.F, în numele clienților sau în nume propriu;

35

36

MONITORUL OFICIAL AL ROMÂNIEI, PARTEA I, Nr. 103 bis/12.II.2007
b) specificarea procedurilor ce trebuie urmate și măsurile ce trebuie adoptate în vederea
administrării acestor conflicte.
(4) Procedurile și măsurile prevăzute la alin. (3) lit. b) vor fi stabilite astfel încât să asigure
faptul că persoanele relevante ce efectuează diferite activități care implică un conflict de interese
de natura celui specificat la alin. (3) lit. a) desfășoară acele activități la un nivel de independență
adecvat dimensiunii și activităților S.S.I.F. și grupului căruia îi aparține, precum și relevanța riscului
privind daunele aduse intereselor clienților.
(5) În înțelesul prevederilor alin. (3) lit. b), procedurile ce trebuie urmate și măsurile adoptate
includ următoarele cerințe necesare și adecvate pentru asigurarea gradului de independență a
S.S.I.F.:
a) proceduri efective pentru prevenirea sau controlul schimbului de informații între persoanele
relevante ce efectuează activitatea implicând riscul unui conflict de interese în situația în care
transmiterea acelei informații ar putea aduce prejudicii intereselor unuia sau mai multor clienți;
b) supravegherea separată a persoanelor relevante ale căror principale atribuții implică
desfășurarea de activități în numele clienților sau furnizarea de servicii clienților ale căror interese
pot fi afectate sau care reprezintă într-un alt mod diferite interese care pot intra în conflict inclusiv
cu interesele S.S.I.F.;
c) eliminarea oricărei legături directe între remunerarea persoanelor relevante angajate în
principal într-o activitate și remunerarea sau veniturile generate de alte persoane relevante
angajate într-o altă activitate, atunci când în legătură cu aceste activități poate lua naștere un
conflict de interese;
d) măsuri pentru prevenirea sau limitarea oricărei persoane de a exercita o influență
inadecvată asupra modului în care o persoană relevantă desfășoară servicii și activități de investiții
sau servicii conexe.
e) măsuri pentru prevenirea sau controlul implicării simultane sau succesive a unei persoane
relevante în activitatea și serviciile de investiții sau în servicii conexe atunci când o asemenea
implicare poate prejudicia administrarea adecvată a conflictelor de interese.
(6) În situația în care adoptarea sau aplicarea uneia sau a mai multora dintre măsurile și
procedurile prevăzute la alin. (3) nu asigură nivelul necesar de independență, S.S.I.F. va adopta
acele măsuri și proceduri alternative sau suplimentare care sunt necesare și adecvate în acest
scop.
Art. 98. — (1) Organizarea internă a S.S.I.F. trebuie să fie astfel concepută încât să asigure
următoarele cerințe minime:
a) departamentele de specialitate și personalul implicat să păstreze confidențialitatea oricărei
informații de care iau cunoștință în cursul activității, în special informațiile care nu au devenit încă
publice și care ar putea influența prețul de tranzacționare pe piață;
b) oricare dintre informațiile menționate la lit. a) să nu fie folosite în tranzacțiile efectuate de
către S.S.I.F. în contul propriu, în contul persoanelor relevante sau în contul unor terți ori clienți
interesați;
c) separarea funcțiilor privind decizia, execuția și supravegherea activității;
d) separarea atribuțiilor principale astfel încât să se evite îndeplinirea de către aceeași
persoană a unor atribuții care pot avea ca rezultat erori greu de detectat sau activități care pot fi
susceptibile de abuz și care expun la risc societatea sau clienții acesteia;
e) mecanisme de securitate și control ale sistemelor informatice pentru asigurarea
confidențialității și păstrării în siguranță a datelor și informațiilor stocate, a fișierelor și bazelor de
date. Datele stocate se referă la cel puțin următoarele: ordine introduse, modificate, anulate,
executate, rămase neexecutate;
f) alocarea unor coduri și/sau parole personale de acces, netransferabile, fiecărei categorii de
salariați și personalului de conducere.
(2) Dacă structura organizatorică și administrativă a societății stabilită pentru administrarea
conflictelor de interese nu este suficientă pentru a asigura prevenirea afectării intereselor clienților,
S.S.I.F. are obligația să notifice clientului în mod clar natura și sursa conflictului de interese,
înaintea prestării serviciilor de investiții financiare în numele acestuia.
(3) Informarea clienților în conformitate cu prevederile alin. (2) trebuie să fie făcută pe un
suport durabil și să cuprindă detalii suficiente, luând în considerare tipul clientului, pentru a
permite acelui client să ia o decizie în cunoștință de cauză cu privire la serviciile de investiții sau
serviciile conexe față de care apare un conflict de interese.
(4) În situația în care conflictele de interese nu pot fi evitate sau gestionate conform politicii
interne independente, S.S.I.F. nu trebuie să presteze servicii de investiții financiare în calitate de
contraparte a clientului sau în numele clientului față de care se află, direct sau indirect, într-un
conflict de interese, luându-se în considerare inclusiv interesele ce derivă din tranzacții în cadrul

MONITORUL OFICIAL AL ROMÂNIEI, PARTEA I, Nr. 103 bis/12.II.2007
grupului din care face parte, decât dacă a dezvăluit, în prealabil, clientului natura și întinderea
interesului său, fie în scris, fie telefonic, și numai în situația în care clientul a fost de acord să
încheie o tranzacție în condițiile prezentate. Informarea clientului și acordul acestuia trebuie
înregistrate de către S.S.I.F., inclusiv pe suport magnetic dacă comunicarea se face telefonic.
Art. 99. — S.S.I.F. va păstra și va actualiza în mod regulat un registru privind tipurile de
servicii sau activități de investiții ori servicii conexe desfășurate sau în curs de desfășurare de
către S.S.I.F. sau în numele S.S.I.F., care au condus sau ar putea conduce la un conflict de
interese implicând un risc material sau un prejudiciu adus intereselor unuia sau mai multor clienți.
SECȚIUNEA 4
Cercetarea pentru investiții

Art. 100. — (1) În aplicarea prezentei secțiuni, cercetarea pentru investiții înseamnă
studiul/cercetarea sau altă informație recomandând sau sugerând, explicit sau implicit, o strategie
de investiții cu privire la unul sau mai multe instrumente financiare sau cu privire la emitenții
instrumentelor financiare, incluzând orice opinie referitoare la valoarea sau prețul curent sau viitor
al acelor instrumente, destinată canalelor de distribuție sau publicului și care îndeplinește
următoarele condiții:
a) este caracterizată sau descrisă ca cercetare pentru investiții sau în termeni similari ori
este prezentată într-un alt mod ca o explicitare obiectivă sau independentă a problemei cuprinse
în recomandare;
b) dacă recomandarea în cauză a fost făcută unui client de către S.S.I.F., aceasta nu va
constitui furnizarea serviciului de consultanță pentru investiții în sensul definiției prevăzute la
art. 2 alin. (2) lit. j).
(2) O recomandare de tipul celei prevăzute la art. 2 alin. (2) lit. a) din Regulamentul
C.N.V.M. nr.15/2006 privind prezentarea recomandărilor pentru investiții în instrumente financiare,
referitoare la instrumentele financiare, care nu îndeplinește condițiile prevăzute la alin. (1), va fi
tratată ca o diseminare a unui material publicitar și orice S.S.I.F. care produce și diseminează o
asemenea recomandare trebuie să se asigure că este în mod clar identificată astfel.
(3) În aplicarea prevederilor alin. (2), S.S.I.F. se va asigura și cu privire la faptul că orice
asemenea recomandare conține o notă clară și distinctă cu privire la faptul că aceasta nu a fost
întocmită în conformitate cu cerințele legale menite să promoveze independența activității de
cercetare pentru investiții și că nu este subiectul niciunei restricții privind activitatea de diseminare
a cercetării pentru investiții. Recomandarea verbală va cuprinde și o declarație având același
înțeles.
Art. 101. — (1) S.S.I.F. care produce sau facilitează producerea de cercetări pentru investiții
destinate sau care ar putea fi în continuare diseminate clienților societății sau publicului se va
asigura, pe proprie răspundere sau pe răspunderea unui membru al grupului din care face parte,
de implementarea tuturor măsurilor prevăzute în art. 97 alin. (4), (5) și (6) în legătură cu analiștii
financiari implicați în producerea cercetării pentru investiții și cu alte persoane relevante ale căror
responsabilități sau activități pot intra în conflict cu interesele persoanelor cărora le este transmisă
cercetarea pentru investiții.
(2) S.S.I.F. menționată la alin. (1) trebuie să dispună măsurile și procedurile necesare pentru
a se asigura că următoarele cerințe sunt respectate:
a) analiștii financiari și alte persoane relevante nu trebuie să se implice în tranzacții
personale sau să tranzacționeze în numele oricărei alte persoane, inclusiv S.S.I.F., instrumentele
financiare la care se referă cercetarea sau orice instrument financiar cu care acestea se află în
legătură atunci când are cunoștințe despre momentul distribuirii sau despre conținutul acelei
cercetări pentru investiții care nu este disponibil publicului sau clienților și nu poate fi dedus în
mod prompt din informația astfel disponibilă până când beneficiarii cercetării pentru investiții au
oportunitatea în mod rezonabil să acționeze în baza acestora. Fac excepție de la cele mai sus
menționate tranzacțiile efectuate în calitate de formator de piață atunci când se acționează cu
bună-credință în procesul obișnuit de formare a pieței sau în cursul executării unui ordin
nesolicitat al clientului;
b) în situațiile neacoperite de prevederile menționate la lit. a), analiștii financiari și orice alte
persoane relevante implicate în producerea cercetării pentru investiții nu trebuie să se angajeze în
tranzacții personale cu instrumentele financiare la care se referă activitatea de cercetare sau cu
orice instrumente financiare legate de acestea, contrare recomandărilor curente. Fac excepție
situațiile excepționale aprobate în prealabil de un reprezentant al direcției juridice sau al controlului
intern;

37

38

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) S.S.I.F., analiștii financiari și alte persoane relevante implicate în producerea cercetării
pentru investiții nu trebuie să accepte stimulente de la persoanele având un interes material legat
de subiectul cercetării pentru investiții;
d) S.S.I.F., analiștii financiari și alte persoane relevante implicate în producerea cercetării
pentru investiții nu trebuie să promită emitenților asigurarea unei cercetări favorabile;
e) înainte de diseminarea cercetării pentru investiții, emitenților, persoanelor relevante, altele
decât analiștii financiari, și oricăror alte persoane nu trebuie să li se permită să revizuiască
proiectul cercetării pentru investiții în sensul de a verifica acuratețea precizărilor/faptelor relatate în
acea cercetare sau în orice alt scop decât verificarea respectării obligațiilor legale ale S.S.I.F,
dacă respectivul proiect include o recomandare sau un preț vizat.
(3) În aplicarea alin. (2), prin instrument financiar aflat în legătură cu alte instrumente financiare
se înțelege un instrument financiar al cărui preț este sensibil afectat de modificările prețului
celuilalt instrument financiar care este subiect al cercetării pentru investiții și include un derivat pe
acel instrument financiar.
(4) S.S.I.F. care diseminează publicului sau clienților cercetarea pentru investiții produsă de o
altă persoană vor fi exceptate de la aplicarea prevederilor alin. (1) dacă sunt îndeplinite
următoarele criterii:
a) persoana care produce cercetarea pentru investiții nu este membră a grupului din care
face parte S.S.I.F.;
b) S.S.I.F. nu modifică în mod substanțial recomandările conținute de cercetarea pentru
investiții;
c) S.S.I.F. nu prezintă cercetarea pentru investiții ca fiind produsă de aceasta;
d) S.S.I.F. verifică dacă producătorul cercetării este subiectul unor cerințe echivalente
cerințelor prevăzute în prezentul regulament cu privire la producerea acelei cercetări sau dacă
și-a stabilit o politică privind implementarea unor asemenea cerințe.
SECȚIUNEA 5
Stimulentele

Art. 102. — (1) S.S.I.F. autorizată să presteze servicii de investiții financiare principale și/sau
conexe trebuie să acționeze în mod onest, corect și profesional, în concordanță cu cel mai bun
interes al clienților lor și cu respectarea principiilor stabilite în prezentul titlu.
(2) S.S.I.F. trebuie să acționeze în așa fel încât să asigure o deplină egalitate de tratament
față de clienții săi.
Art. 103. — (1) Se consideră că S.S.I.F. nu acționează onest, corect și profesional, în
concordanță cu cel mai bun interes al unui client, dacă, în situația furnizării unui serviciu de
investiții sau a unui serviciu conex clientului, aceasta plătește sau primește drept plată orice tarif
sau comision ori furnizează sau îi sunt furnizate orice alte beneficii, altfel decât:
a) un tarif, comision sau orice alt beneficiu plătit sau furnizat clientului sau de către client
sau unei persoane în numele clientului;
b) un tarif, comision sau orice alt beneficiu plătit sau furnizat către sau de către o terță
parte sau o persoană acționând în numele acestei terțe părți, atunci când sunt îndeplinite
următoarele condiții:
(i) existența, natura și suma tarifului, comisionului sau beneficiului ori, dacă suma nu
poate fi determinată, metoda de calcul a acelei sume trebuie prezentată în mod clar
clientului într-un mod cuprinzător, exact și ușor de înțeles înainte de furnizarea
serviciilor de investiții sau serviciilor conexe relevante;
(ii) plata tarifului și comisionului sau furnizarea altui beneficiu trebuie să fie stabilită astfel
încât să sporească calitatea serviciului relevant furnizat clientului și să nu afecteze
obligația S.S.I.F. de a acționa în cel mai bun interes al clientului.
c) tarifele adecvate care permit sau care sunt necesare furnizării serviciilor de investiții cum
ar fi costurile pentru custodie, tarifele pentru decontare și de schimb, impozitele reglementate sau
tarifele legale și care, prin natura lor, nu pot conduce la conflicte în ce privește îndeplinirea
obligațiilor S.S.I.F. de a acționa onest, corect și profesional, în concordanță cu cel mai bun interes
al clienților săi.
(2) În aplicarea prevederilor alin. (1) lit. b) pct. (i), S.S.I.F. va putea dezvălui termenii
principali ai prevederilor referitoare la tarife, comisioane sau alte beneficii, sub forma unui sumar
(rezumat), cu condiția asumării dezvăluirii detaliilor suplimentare la cererea clientului și cu condiția
de a-și onora acea obligație.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
CAPITOLUL III
Documente, informații și raportări în relația cu clienții și potențialii clienți
SECȚIUNEA 1
Dispoziții generale

Art. 104. — (1) În scopul aplicării prezentului regulament, atunci când S.S.I.F. trebuie să
furnizeze o informație pe un suport durabil, va putea să furnizeze acea informație pe un alt suport
durabil decât suportul de hârtie numai dacă:
a) furnizarea acelei informații pe acel suport este adecvată în raport cu relația de afaceri
care se desfășoară sau care se va desfășura între S.S.I.F. și client; și
b) persoana căreia urmează a-i fi furnizată informația a ales în mod special ca informația să
îi fie remisă pe acel suport, atunci când i s-a oferit a alege între furnizarea informației pe suport
de hârtie sau pe un alt suport.
(2) Atunci când, în conformitate cu prevederile art. 109, art. 110 alin. (2) și (3), art. 114
alin. (2), art. 116, art. 118, art. 119 și art. 138 alin. (3) și (4), S.S.I.F. furnizează informații unui
client prin intermediul paginii de internet și acele informații nu sunt adresate personal clientului,
trebuie îndeplinite următoarele condiții:
a) furnizarea acelor informații pe acel suport este corespunzătoare (adecvată) în raport cu
relația de afaceri care se desfășoară sau care se va desfășura între societate și client;
b) clientul trebuie să consimtă în mod expres cu privire la furnizarea acelor informații în acel
format (sub acea formă);
c) clientul trebuie notificat electronic cu privire la adresa paginii de internet și cu privire la
locul (calea) de pe pagina de internet unde poate fi accesată informația;
d) informațiile trebuie actualizate la zi;
e) informațiile trebuie să poată fi accesate în mod continuu prin intermediul acelei pagini de
internet pentru perioada de timp în care, în mod rezonabil, clientul are nevoie să le verifice.
(3) În scopul aplicării prezentului articol, comunicarea informațiilor prin intermediul sistemului
electronic va fi considerată adecvată în raport cu relația de afaceri ce se desfășoară sau se va
desfășura între societate și client, dacă există certitudinea accesului regulat al clientului la internet.
Furnizarea de către client a unei adrese de e-mail destinate desfășurării acelei afaceri va fi
considerată că îndeplinește o asemenea condiție.
Art. 105. — (1) S.S.I.F. se va asigura de faptul că toate informațiile, inclusiv materialele
publicitare, pe care le transmite sau le diseminează într-un mod care ar putea determina
recepționarea acestora de către clienții de retail îndeplinesc condițiile prevăzute în alin. (2)—(8).
(2) Informațiile menționate la alin. (1), incluzând denumirea S.S.I.F., trebuie să respecte
următoarele cerințe:
a) trebuie să fie precise și, în mod special, să nu sublinieze niciun potențial profit/beneficiu
referitor la un serviciu de investiție sau un instrument financiar fără a oferi, de asemenea, indicații
corecte și evidente cu privire la orice riscuri relevante;
b) trebuie să fie suficiente și prezentate într-un mod care să permită înțelegerea lor de către
un număr mediu din membrii grupului căruia îi sunt adresate sau care ar putea recepționa aceste
informații;
c) nu trebuie să ascundă, să diminueze sau să tăinuiască detalii, precizări sau avertismente
importante.
(3) Atunci când informațiile compară servicii de investiții sau servicii conexe, instrumente
financiare sau persoane care furnizează servicii de investiții sau servicii conexe, trebuie îndeplinite
următoarele condiții:
a) comparația trebuie să fie semnificativă și trebuie prezentată într-un mod corect și
echilibrat;
b) sursa informațiilor utilizate pentru comparație trebuie specificată;
c) elementele semnificative și mențiunile folosite pentru efectuarea comparației trebuie
incluse.
(4) În situația în care informația cuprinde referiri la performanțele trecute ale unui instrument
financiar, ale unui indice financiar sau ale unui serviciu de investiții trebuie îndeplinite următoarele
condiții:
a) acea mențiune (referire) nu trebuie să fie cea mai evidențiată în cadrul comunicatului;
b) informația trebuie să cuprindă referiri corespunzătoare cu privire la performanțele aferente:
(i) perioadei precedente de 5 ani; sau
(ii) întregii perioade pentru care instrumentul financiar a fost oferit, indicele financiar a
fost stabilit sau serviciul de investiții a fost furnizat, dacă perioada de referință este
mai mică de 5 ani;
(iii) unei perioade mai mari, dacă S.S.I.F. decide astfel.

39

40

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) în fiecare situație, referirile cu privire la performanțe trebuie să fie bazate pe perioade
integrale de 12 luni;
d) perioada de referință și sursa informațiilor trebuie precizate în mod clar;
e) informația trebuie să conțină un avertisment evidențiat distinct cu privire la faptul că
cifrele și performanțele anterioare nu reprezintă un indicator relevant pentru rezultatele viitoare;
f) atunci când referințele sunt prezentate în cifre denominate în altă monedă decât cea a
statului membru în care clientul de retail sau potențialul client de retail este rezident, moneda
respectivă trebuie clar menționată împreună cu un avertisment cu privire la faptul că venitul
(câștigul estimat) poate să crească sau să scadă ca urmare a fluctuațiilor monedei;
g) atunci când referințele sunt bazate pe rezultate brute, trebuie menționat modul în care
acestea sunt influențate de tarife, comisioane sau alte costuri.
(5) Atunci când informația include sau se referă la simularea unei performanțe anterioare,
aceasta trebuie să se raporteze la un instrument financiar sau la un indice financiar și să
îndeplinească următoarele condiții:
a) simularea unei performanțe anterioare trebuie să se bazeze pe performanțele trecute
reale a unuia sau mai multor instrumente financiare sau indici financiari care sunt de același tip
cu instrumentele financiare în cauză;
b) referitor la performanțele trecute reale prevăzute la lit. a), condițiile menționate la lit. a)—c),
e) și f) ale alin. (4) trebuie respectate;
c) informația trebuie să conțină un avertisment clar cu privire la faptul că cifrele la care se
referă performanțele anterioare simulate și performanțele trecute nu reprezintă un indicator cert
pentru performanțe viitoare.
(6) Atunci când informația conține referiri la performanțe viitoare, următoarele condiții trebuie
îndeplinite:
a) informația nu trebuie să se bazeze sau să se refere la performanțe trecute simulate;
b) informația trebuie să se bazeze pe date rezonabile susținute de alte obiective;
c) atunci când informația are la bază performanța brută, trebuie menționat modul în care
aceasta este afectată de tarife, comisioane sau alte costuri;
d) informația trebuie să cuprindă un avertisment clar cu privire la faptul că asemenea
previziuni nu reprezintă un indicator cert pentru performanțe viitoare.
(7) Atunci când informația se referă la un tratament special privind impozitul, aceasta va
sublinia clar faptul că acest tratament privind impozitul depinde de circumstanțele individuale ale
fiecărui client, precum și faptul că această situație poate suferi modificări în viitor.
(8) Informația nu va folosi denumirea niciunei autorități competente într-un mod care ar
putea indica sau sugera garantarea sau aprobarea de către acea autoritate a produselor sau
serviciilor S.S.I.F.
Art. 106. — (1) S.S.I.F. va informa clienții prin intermediul unui suport durabil cu privire la
orice drept pe care aceștia îl pot solicita.
(2) S.S.I.F. poate, fie din proprie inițiativă, fie la cererea unui client interesat, să considere
drept:
a) client profesional sau client de retail un client care în mod obișnuit ar fi considerat
contraparte eligibilă în conformitate cu art. 146 alin. (1) și (3);
b) client de retail un client care este considerat client profesional în conformitate cu art. 1
din anexa nr. 8.
Art. 107. — (1) Informațiile transmise de către S.S.I.F. clienților trebuie să le permită
acestora să ia, în baza respectivelor informații, decizii investiționale, să reacționeze prompt în
legătură cu pierderile curente sau potențiale și să reflecte la corelația dintre obiectivul, strategia
investițională propusă și portofoliul de care dispun.
(2) S.S.I.F. trebuie să furnizeze la timp clienților săi informațiile necesare pentru a le permite
acestora luarea deciziilor investiționale în cunoștință de cauză.
(3) Pentru furnizarea la timp a informațiilor, S.S.I.F. trebuie să ia în considerare:
a) urgența cu care trebuie soluționată o situație dată;
b) timpul necesar clientului să perceapă și să reacționeze la informația transmisă;
c) termenii contractuali agreați de client.
(4) Conținutul și scopul pentru care sunt transmise informațiile trebuie să fie ușor de înțeles,
iar datele relevante trebuie să fie clar evidențiate.
(5) S.S.I.F. poate publica și distribui materiale ce nu fac recomandări specifice, ci doar
conțin o listă a tuturor recomandărilor făcute de aceasta în trecut. Lista trebuie să conțină
următoarele elemente:
a) denumirea fiecărui instrument financiar recomandat;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
b) data și tipul recomandării (de exemplu: vânzare sau cumpărare);
c) prețul sau intervalul de preț la momentul la care a fost făcută recomandarea;
d) prețul sau intervalul de preț pentru care a fost făcută recomandarea.
Art. 108. — (1) În situația recomandării unei tranzacții S.S.I.F. trebuie să facă cunoscute
clientului toate informațiile deținute cu privire la instrumentele financiare ce fac obiectul investiției
respective și să îi aducă la cunoștință acestuia că performanțele anterioare nu reprezintă garanții
ale performanțelor viitoare.
(2) S.S.I.F., prin personalul său, poate face recomandări legate de tranzacționare clienților
actuali sau potențiali numai dacă dispune de analize financiare și de alte documente accesibile
publicului, cu privire la instrumentul financiar care face obiectul recomandării. S.S.I.F. nu are voie
să garanteze în niciun fel performanțele instrumentului financiar respectiv.
(3) Atunci când acordă consultanță sau face recomandări unui client, S.S.I.F. trebuie să țină
seama de obiectivul investițional și de profilul respectivului client constituit pe baza informațiilor
furnizate de acesta conform art. 113.
Art. 109. — (1) S.S.I.F. are obligația să transmită clienților de retail și potențialilor clienți de
retail, în timp util înaintea încheierii unui contract ce prevede prestarea de servicii de investiții sau
servicii conexe și în prealabil furnizării acestor servicii, următoarele informații:
a) termenii respectivului contract;
b) informațiile menționate la art. 110 alin. (2) și (3) și art. 114 alin. (2) cu privire la
conținutul contractului sau cu privire la serviciile de investiții sau conexe respective.
(2) S.S.I.F. va transmite clienților de retail și potențialilor clienți de retail informațiile
prevăzute la art. 110 alin. (2) și (3), art. 114 alin. (2), art. 116, art. 118 și art. 119 în timp util
înaintea momentului prestării de servicii de investiții sau servicii conexe.
(3) S.S.I.F. va oferi clienților profesionali informațiile menționate la art. 118 alin. (5) și (6) în
timp util înaintea prestării serviciilor în cauză.
(4) Informațiile prevăzute la alin. (1)—(3) vor fi furnizate pe un suport durabil sau prin
intermediul unei pagini de internet, dacă acesta nu reprezintă un suport durabil, cu condiția ca
prevederile art. 104 alin. (2) să fie îndeplinite.
(5) Prin derogare de la prevederile alin. (1) și (2), S.S.I.F. poate să transmită informațiile
cerute conform alin. (1) către un client de retail imediat ce acesta intră sub incidența unui
contract ce prevede prestarea de servicii de investiții sau servicii conexe, precum și informațiile
cerute conform alin. (2) imediat după începerea prestării respectivului serviciu, în următoarele
situații:
a) societatea nu a reușit să respecte limitele de timp menționate la alin. (1) și (2) deoarece,
la cererea unui client, contractul a fost încheiat folosindu-se un mijloc de comunicare la distanță
care împiedică societatea respectivă să ofere informațiile prevăzute la respectivele alineate;
b) în toate cazurile în care art. 171 nu stabilește altfel, S.S.I.F. cade sub incidența
prevederilor respectivului articol în relație cu un client de retail sau un potențial client de retail.
(6) S.S.I.F. va notifica în timp util unui client orice modificare a informațiilor prevăzute la
art. 110 alin. (2) și (3), art. 114 alin. (2), art. 116, art. 118 și art. 119 și care este relevantă
pentru un serviciu pe care respectiva societate îl prestează pentru acel client. Respectiva
notificare va fi efectuată pe un suport durabil dacă informația la care se referă este comunicată
pe un asemenea suport.
(7) S.S.I.F. se va asigura că informațiile conținute în materialele publicitare sunt identice cu
orice alte informații transmise clienților în cadrul activității de prestare de servicii de investiții sau
servicii conexe.
(8) În cazul în care un material publicitar conține o ofertă sau o invitație și, de asemenea,
specifică modalitatea de răspuns sau include un formular prin care se poate transmite un răspuns,
aceasta va trebui să includă suficiente informații prevăzute de art. 110 alin.(2) și (3), art. 114
alin. (2), art. 116, art. 118 și art. 119 pentru ca respectiva ofertă sau invitație să fie relevantă, în
următoarele situații:
a) o ofertă de a încheia un contract referitor la un instrument financiar sau la prestarea de
servicii de investiții ori servicii conexe cu orice persoană care răspunde respectivei oferte;
b) o invitație făcută oricărei persoane care răspunde unei comunicări vizând efectuarea unei
oferte de a încheia un contract referitor la un instrument financiar sau la prestarea de servicii de
investiții ori servicii conexe.
(9) Prevederile alin. (8) nu se vor aplica în cazul în care, pentru a răspunde unei oferte sau
invitații conținute în materialul publicitar, potențialul client de retail trebuie să facă referire la un alt
document sau documente care, independent sau împreună, conțin respectiva informație.
Art. 110. — (1) Înaintea semnării contractului și a cererii de deschidere de cont, S.S.I.F. va
înmâna clientului sau potențialului client un document de prezentare scris într-o formă ușor de

41

42

MONITORUL OFICIAL AL ROMÂNIEI, PARTEA I, Nr. 103 bis/12.II.2007
înțeles, astfel încât acesta să fie în măsură să înțeleagă natura și riscurile serviciilor de investiții
și serviciilor conexe, precum și a specificității instrumentului financiar care este oferit și, în
consecință, să ia decizii investiționale în cunoștință de cauză.
(2) Documentul de prezentare menționat la alin. (1) va cuprinde informații adecvate cu privire
la cel puțin următoarele:
a) datele de identificare a S.S.I.F., precum și datele de contact necesare clienților pentru a
comunica efectiv cu clienții;
b) limbile în care clientul poate comunica cu respectiva societate sau în care poate primi
documente ori alte informații;
c) modalitățile de comunicare ce urmează a fi folosite în relația dintre client și societate,
inclusiv, dacă este relevant, modalitățile de trimitere și primire a ordinelor;
d) o declarație privind faptul că societatea a fost autorizată, precum și denumirea și adresa
de contact a autorității competente care a emis autorizația;
e) în cazul în care societatea acționează prin intermediul unui agent delegat, o declarație
care să menționeze acest fapt și în care să fie specificat statul membru în care respectivul agent
delegat este înregistrat;
f) natura, frecvența precum și perioada aferentă rapoartelor referitoare la prestarea serviciilor
prevăzute a fi efectuate de către S.S.I.F. către clienți în conformitate cu art. 115 alin. (1);
g) o descriere sumară a măsurilor luate pentru protejarea activelor clienților, inclusiv detalii
sumare referitoare la orice sistem de compensare a investitorilor sau garantare a fondurilor
depuse la care respectiva societate este parte în virtutea desfășurării activității sale într-un stat
membru, în cazul în care S.S.I.F. deține instrumente financiare sau fonduri ale clienților;
h) o descriere, ce poate fi făcută într-o formă sumară, a politicii privind conflictele de
interese, adoptată de către societate conform art. 97;
i) o notă cu privire la faptul că orice detalii suplimentare referitoare la politica privind
conflictele de interese va fi pusă la dispoziția clientului în orice moment la cererea acestuia pe un
suport durabil sau prin intermediul unei pagini de internet, sub condiția respectării prevederilor
art. 104 alin. (2);
j) serviciile de investiții și conexe autorizate;
k) instrumentele financiare și strategiile de investiții avute în vedere;
l) informații cu privire la caracteristicile principale ale fiecărui instrument financiar și
avertismente cu privire la riscurile asociate investițiilor în respectivele instrumente financiare sau cu
privire la anumite strategii de investiții;
m) locurile (îtrading venues“) unde sunt executate tranzacțiile (piața reglementată, ATS etc.);
n) comisioanele și tarifele, taxele și impozitele asociate, în conformitate cu prevederile
art. 119;
o) informații cu privire la existența compartimentului de control intern, a reprezentantului
acestuia și a posibilității transmiterii eventualelor reclamații;
p) elementele minime necesare derulării tranzacțiilor cu instrumente financiare, inclusiv
constituirea marjelor, fondurilor de garantare etc., dacă este cazul.
(3) În cazul în care S.S.I.F. propune unui client de retail sau unui potențial client de retail
prestarea de servicii de administrare a portofoliului, în completarea informațiilor stabilite la alin. (2),
documentul de prezentare va cuprinde și următoarele informații, în măsura în care acestea sunt
aplicabile:
a) informații privind metoda și frecvența evaluării instrumentelor financiare aflate în portofoliul
clientului;
b) detalii vizând orice eventuală delegare privind administrarea discreționară a tuturor sau a
unei părți a instrumentelor financiare ori a fondurilor din portofoliul unui client;
c) specificarea oricărui standard de evaluare a performanței pentru portofoliul unui client;
d) tipurile de instrumente financiare care pot fi incluse în portofoliul clientului, precum și
tipurile de tranzacții care pot fi efectuate cu aceste instrumente, inclusiv existența oricărei limitări;
e) obiectivele activității de administrare a portofoliului, nivelul de risc aferent administrării
discreționare a portofoliului, precum și orice constrângere referitoare la administrarea discreționară.
(4) Informațiile cuprinse în documentul de prezentare pot fi înregistrate în cadrul unui
formular standard.
Art. 111. — (1) Anterior deschiderii unui cont pe numele unei persoane fizice, S.S.I.F. va
verifica identitatea acesteia.
(2) Anterior deschiderii unui cont pe numele unei persoane juridice, S.S.I.F. va verifica
valabilitatea mandatului conferit reprezentanților persoanei juridice.
(3) Contul de instrumente financiare trebuie să menționeze datele de identificare a persoanei
în numele căreia este deschis și, după caz, ale împuterniciților/reprezentanților acesteia.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 112. — (1) S.S.I.F. va presta servicii de investiții financiare în numele și pe contul
clienților numai în baza unui contract în formă scrisă, pe suport de hârtie sau pe alt suport
durabil, care va conține drepturile și obligațiile S.S.I.F. și ale clientului și care se va referi la cel
puțin următoarele:
a) serviciile de investiții financiare ce vor fi prestate și tipul instrumentelor financiare ce vor
fi tranzacționate;
b) durata contractului, modul în care contractul poate fi reînnoit, modificat și/sau reziliat;
c) drepturile și obligațiile părților, precum și alți termeni în care societatea va furniza
clientului servicii de investiții financiare. Drepturile și obligațiile părților contractului pot fi inserate
prin referire la alte documente sau texte legale;
d) consimțământul expres al clientului pentru înregistrarea și stocarea de către S.S.I.F. a
instrucțiunilor/confirmărilor acestuia transmise telefonic, după caz. În cazul în care clientul nu este
de acord cu înregistrarea și stocarea, ordinele nu vor fi preluate telefonic;
e) declarația clientului prin care menționează că înțelege termenii și își asumă riscul ce
decurge din tranzacțiile cu instrumente financiare;
f) orice alte clauze privind prestarea serviciilor de investiții financiare convenite de părți;
g) mențiunile prevăzute în documentul de prezentare, prevăzute la art. 110 alin. (2) lit. b),
c), f) și n) și, după caz, la alin. (3) lit. b), d) și e);
h) în cazul în care instrucțiunile/confirmările clientului sunt transmise prin e-mail,
consimțământul expres al acestuia privind transmiterea instrucțiunilor/confirmărilor prin e-mail și
specificațiile semnăturii electronice;
i) în cazul în care clientul mandatează S.S.I.F. să solicite și să obțină extrasele de cont
aferente tranzacțiilor executate, consimțământul expres al acestuia privind mandatul acordat
S.S.I.F. de a solicita și de a obține extrasele de cont aferente tranzacțiilor executate;
j) regimul dobânzii aferente sumelor depuse de clienți în conturile curente;
k) cursul de schimb valutar și condițiile în care clientul poate refuza acest curs;
l) posibilitatea clientului de a revoca unilateral mandatul dat unei S.S.I.F. în baza unui
contract de administrare a portofoliului sau de a-și retrage, parțial sau integral, în orice moment,
fondurile libere de sarcini, fără ca acest fapt să inducă plata unor despăgubiri. Clientul are
obligația de a acoperi eventualele pierderi rezultate din tranzacțiile efectuate în contul său;
m) semnătura clientului, a persoanei autorizate din partea S.S.I.F. și ștampila societății.
(2) Contractul care conține clauza prevăzută la alin. (1) lit. i) trebuie să fie încheiat în formă
autentică sau să poarte atestare avocațială ori legalizare emisă de secretarul primăriilor unde nu
există cabinete notariale.
Art. 113. — (1) Contractul menționat la art. 112 va fi însoțit de cererea de deschidere de
cont pentru fiecare client și va cuprinde cel puțin următoarele:
a) datele de identificare a clientului persoană fizică sau juridică, după caz;
b) informații privind profilul clientului, care se vor referi la: încadrarea sau nu în categoria
clienților profesionali, pregătirea profesională, estimarea valorii investiției, nivelul riscului pe care
dorește să și-l asume (ridicat, mediu, scăzut) și informațiile prevăzute, după caz, la art. 130
alin. (1), art. 131 alin. (1) și art. 132;
c) deținerile de valori mobiliare mai mari sau egale cu 5%, valoarea tranzacțiilor cu
instrumente financiare și deținerile de poziții deschise prin intermediul altui intermediar, dacă este
cazul;
d) numele și funcția salariatului/agentului cu care clientul va ține legătura;
e) semnătura clientului, a persoanei autorizate din partea S.S.I.F. și ștampila societății;
f) împuternicirea pentru persoana care transmite ordine dacă aceasta nu este reprezentantul
legal al clientului persoană juridică, după caz;
g) anexa: copia documentului de identitate sau a certificatului de înregistrare la oficiul
registrului comerțului sau la instituția similară din statul de origine, după caz.
(2) Cererea de deschidere de cont și documentul de prezentare pot constitui anexe la
contractul prevăzut la art. 112.
Art. 114. — (1) Pentru a dobândi autoritate discreționară asupra portofoliului de instrumente
financiare al unui client, S.S.I.F. are obligația de a obține acordul scris și declarația acestuia cu
privire la faptul că acesta înțelege asumarea riscului ce decurge din administrarea discreționară a
contului său.
(2) În cazul în care prestează servicii de administrare a portofoliului, S.S.I.F. va stabili o
metodă adecvată de evaluare și comparație, cum ar fi un standard de evaluare, bazată pe
obiectivele investiționale ale clientului și pe tipurile de instrumente financiare incluse în portofoliul
clientului, pentru a permite respectivului client să evalueze performanța respectivei societăți.

43

44

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 115. — (1) Clientul trebuie să primească de la S.S.I.F. rapoarte adecvate cu privire la
serviciile furnizate de aceasta. Aceste rapoarte vor include, acolo unde se aplică, costurile
asociate tranzacțiilor și serviciilor efectuate în numele clientului.
(2) Pentru a permite clienților să aprecieze în orice moment termenii unei tranzacții pe care
intenționează să o desfășoare și să verifice, ulterior, condițiile în care această tranzacție a fost
executată, S.S.I.F. va pune la dispoziția clienților toate informațiile afișate în sistem, cu privire la
prețurile și volumul de tranzacționare aferente instrumentului financiar subiect al tranzacției.
SECȚIUNEA 2
Informații privind instrumentele financiare

Art. 116. — (1) Informațiile furnizate de S.S.I.F. prevăzute la art. 110 alin. (2) lit. l) vor
conține o descriere generală a naturii și a riscurilor asociate instrumentelor financiare, luând în
considerare, în special, categoria din care face parte clientul — client de retail sau client
profesional. Descrierea trebuie să explice natura tipului de instrument financiar în cauză, precum
și riscurile specifice tipului de instrumente financiare într-un mod suficient de detaliat astfel încât
să permită clientului să adopte o decizie investițională în cunoștință de cauză.
(2) Descrierea riscului va include, în cazul în care este relevant pentru tipul de instrument
financiar în cauză, pentru situația și nivelul de înțelegere al clientului, următoarele elemente:
a) riscurile asociate respectivului tip de instrument financiar, inclusiv o explicație privind
efectul de levier, precum și asupra riscului de pierdere totală a investiției;
b) volatilitatea prețului unor asemenea instrumente financiare și orice limitări ale pieței relativ
la aceste instrumente;
c) faptul că un investitor poate dobândi, ca urmare a tranzacțiilor cu asemenea instrumente
financiare, angajamente financiare sau alte obligații suplimentare, inclusiv cele contingente,
suplimentare față de costul dobândirii instrumentelor financiare;
d) orice cerință privind marje sau altă obligație similară, aplicabilă instrumentelor de acel tip.
(3) Dacă S.S.I.F. transmite unui client de retail sau potențial client de retail informații vizând
un instrument financiar care face obiectul unei oferte publice curente pentru care a fost publicat
un prospect conform legislației comunitare, respectiva societate va informa clientul de retail sau
potențialul client de retail cu privire la modalitatea în care prospectul este accesibil publicului.
(4) În cazul în care riscurile asociate unui instrument financiar compus din două sau mai
multe instrumente financiare sau servicii diferite sunt susceptibile să fie mai mari decât cele
asociate oricărei dintre componente, S.S.I.F. va furniza o descriere adecvată a componentelor
acelui instrument financiar, precum și a modului în care interacțiunea respectivelor componente
mărește riscul aferent instrumentului financiar compozit.
(5) În cazul instrumentelor financiare care includ o garanție a unei terțe părți, informația
referitoare la garanție va include suficiente detalii privind garantul și garantatul, astfel încât să
permită unui client de retail sau potențial client de retail să facă o evaluare corectă a respectivei
garanții.
Art. 117. — În aplicarea prevederilor art. 110 alin. (2) lit. l) cu privire la titlurile de
participare ale organismelor de plasament colectiv autorizate conform legislației comunitare,
prospectul simplificat al unui fond deschis de investiții/societate de investiții, întocmit în
conformitate cu prevederile Regulamentului C.N.V.M. privind autorizarea și funcționarea societăților
de administrare a investițiilor, a organismelor de plasament colectiv și a depozitarilor, este
considerat ca furnizând informații corespunzătoare.
SECȚIUNEA 3
Informații privind păstrarea în siguranță a activelor clienților

Art. 118. — (1) În aplicarea prevederilor art. 110, S.S.I.F. care deține instrumente financiare
sau fonduri ce aparțin clienților de retail le comunică acestora sau potențialilor clienți de retail
informațiile care le sunt aplicabile dintre cele menționate la alin. (2)—(7).
(2) S.S.I.F. informează clientul de retail sau potențialul client de retail în situația în care
instrumentele financiare sau fondurile respectivului client pot fi deținute de un terț în numele
S.S.I.F., precum și asupra responsabilității asumate de S.S.I.F. în temeiul legii naționale aplicabile
pentru orice acțiuni sau omisiuni ale terțului și cu privire la consecințele insolvabilității terțului
asupra clientului.
(3) În cazul în care instrumentele financiare ale clientului de retail sau ale potențialului client
de retail pot fi deținute, dacă legea națională permite, într-un cont global de către un terț, S.S.I.F.
informează clientul cu privire la acest fapt prin prezentarea unui avertisment vizibil privind riscurile
ce decurg din acesta.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(4) În cazul în care legea națională nu permite identificarea separată a instrumentelor
financiare ale unui client de retail, existent sau potențial, deținute de un terț, față de instrumentele
financiare ale terțului sau de cele ale S.S.I.F., S.S.I.F. informează clientul prin prezentarea unui
avertisment vizibil privind riscurile ce decurg din această situație.
(5) S.S.I.F. informează clientul sau potențialul client asupra cazurilor în care conturile care
conțin instrumente financiare sau fonduri ce aparțin respectivului client sau client potențial sunt
ori vor fi supuse unei jurisdicții, alta decât cea a unui stat membru, și precizează în ce măsură
sunt afectate de această situație drepturile clientului aferente acestor instrumente financiare.
(6) S.S.I.F. informează clientul cu privire la existența și la termenii oricărui interes sau gaj
pe care îl deține sau l-ar putea deține S.S.I.F. asupra instrumentelor financiare sau a fondurilor
clientului ori cu privire la orice drept de compensare pe care îl are în legătură cu respectivele
instrumente financiare sau fonduri. Dacă este cazul, S.S.I.F. informează clientul și cu privire la
faptul că un depozitar poate deține un interes sau un gaj asupra acestor instrumente sau fonduri
ori un drept de compensare în legătură cu ele.
(7) Înainte de a efectua finanțarea tranzacțiilor cu valori mobiliare folosind instrumentele
financiare pe care le deține în numele unui client de retail ori de a utiliza în alt mod aceste
instrumente financiare pe contul său propriu sau pe contul altui client, S.S.I.F. trebuie să furnizeze
în prealabil clientului, în timp util înainte de a utiliza aceste instrumente financiare și pe un suport
durabil, informații clare, complete și exacte privind obligațiile și responsabilitățile care revin S.S.I.F.
ca urmare a utilizării respectivelor instrumente financiare, inclusiv privind condițiile restituirii
acestora și riscurile asociate.
SECȚIUNEA 4
Informații privind costurile și alte tarife asociate

Art. 119. — (1) S.S.I.F. va furniza clienților de retail sau potențialilor clienți de retail
informații cu privire la costurile și tarifele asociate, care să includă, după caz, următoarele
elemente:
a) prețul total care va fi plătit de client în legătură cu instrumentul financiar sau cu serviciul
de investiții ori cu serviciul conex, incluzând toate cheltuielile, comisioanele, tarifele și spezele
asociate, precum și toate taxele plătibile prin intermediul S.S.I.F. sau, dacă nu se poate indica un
preț exact, baza de calcul a prețului total, astfel încât clientul să îl poată verifica;
b) în cazul în care o parte din prețul total menționat la lit. a) trebuie plătită sau este
exprimată în valută, se indică valuta respectivă, precum și cursul de schimb valutar aplicabil și
costurile;
c) menționarea posibilității apariției altor costuri pentru client, inclusiv taxe, asociate cu
tranzacțiile în legătură cu instrumentul financiar sau cu serviciul de investiții, care nu se plătesc
prin intermediul S.S.I.F. și nu sunt impuse de societate;
d) modalitățile de plată sau alte eventuale formalități.
(2) În aplicarea alin. (1) lit. a), comisioanele percepute de S.S.I.F. trebuie să fie prezentate
separat pentru fiecare caz.
Art. 120. — În aplicarea prevederilor art. 110 alin. (2) lit. n) cu privire la titlurile de
participare ale organismelor de plasament colectiv autorizate conform legislației comunitare,
prospectul simplificat al unui fond deschis de investiții/societate de investiții întocmit în conformitate
cu prevederile Regulamentului C.N.V.M. privind autorizarea și funcționarea societăților de
administrare a investițiilor, a organismelor de plasament colectiv și a depozitarilor, este considerat
ca furnizând informații corespunzătoare cu privire la costurile și tarifele asociate legate de
OPCVM, inclusiv cu privire la comisioanele de subscriere și de răscumpărare.
SECȚIUNEA 5
Obligații de raportare cu privire la executarea ordinelor clienților

Art. 121. — S.S.I.F. are obligația completării unui formular de ordin, pentru fiecare ordin de
tranzacționare și pentru fiecare decizie de tranzacționare, luată în scopul furnizării serviciului de
administrare a portofoliului, care va cuprinde informațiile corespunzătoare menționate la art. 7 din
Regulamentul CE nr. 1.287/2006, în conformitate cu prevederile anexei nr. 11.
Art. 122. — (1) S.S.I.F. care a executat ordinul clientului, altfel decât în condițiile
administrării portofoliului, are următoarele obligații cu privire la respectivul ordin:
a) să transmită de îndată clientului, pe un suport durabil, informațiile esențiale cu privire la
executarea respectivului ordin în cadrul unui formular de confirmare a executării ordinelor;
b) în cazul unui client de retail, S.S.I.F. trebuie să transmită clientului formularul de
confirmare a executării ordinelor pe un suport durabil, prin care confirmă executarea ordinului, de

45

46

MONITORUL OFICIAL AL ROMÂNIEI, PARTEA I, Nr. 103 bis/12.II.2007
îndată ce este posibil și cel mai târziu în prima zi lucrătoare ce urmează executării ordinului sau,
dacă S.S.I.F. primește confirmarea de la o parte terță, cel mai târziu în prima zi lucrătoare ce
urmează primirii confirmării de la respectiva parte terță.
(2) Prevederile alin. (1) lit. b) nu se aplică în cazul în care confirmarea conține aceleași
informații ca și o altă confirmare pe care clientul de retail urmează să o primească de îndată de
la altă persoană.
(3) Prevederile alin. (1) lit. a) și b) nu se aplică în cazul în care ordinele executate în
numele unor clienți se referă la obligațiuni de finanțare a unor contracte de credit ipotecar
încheiate cu respectivii clienți, caz în care raportarea tranzacției se va face simultan cu
comunicarea condițiilor creditului ipotecar, dar nu mai târziu de o lună după executarea ordinului.
(4) S.S.I.F. are obligația, suplimentar față de prevederile alin. (1), să informeze clientul, la
cererea acestuia, cu privire la situația executării ordinului său.
(5) În cazul ordinelor clienților de retail privind unități de fond sau acțiuni ale unor organisme
de plasament colectiv ce se execută periodic, S.S.I.F. fie aplică prevederile alin. (1) lit. b), fie
furnizează clientului de retail, cel puțin o dată la 6 luni, informațiile prezentate la alin. (6) cu
privire la respectivele tranzacții.
(6) Formularul de confirmare a executării ordinelor prevăzut la alin. (1) lit. b) cuprinde, după
caz, informațiile enumerate mai jos și, în măsura în care sunt aplicabile, informațiile prevăzute în
tabelul 1 din anexa I a Regulamentului CE nr. 1.287/2006:
a) datele de identificare a S.S.I.F. care face raportarea;
b) denumirea clientului sau orice informații asemănătoare cu privire la acesta;
c) data tranzacției;
d) momentul tranzacției;
e) tipul ordinului;
f) identificarea locului de tranzacționare;
g) identificarea instrumentului;
h) indicatorul cumpărare/vânzare;
i) natura ordinului, dacă este alta decât cumpărare/vânzare;
j) cantitatea;
k) prețul unitar;
l) prețul total;
m) suma totală a comisioanelor și a cheltuielilor facturate și, la cererea clientului de retail, o
prezentare defalcată;
n) responsabilitățile clientului în ceea ce privește decontarea tranzacției, inclusiv data limită
pentru plată sau livrare, precum și informațiile corespunzătoare cu privire la cont, în cazul în care
aceste informații și responsabilități nu au fost notificate anterior clientului;
o) în cazul în care contrapartea clientului a fost S.S.I.F. însăși sau orice persoană din
grupul S.S.I.F. ori un alt client al S.S.I.F., menționarea acestui fapt, cu excepția situației când
ordinul a fost executat printr-un sistem de tranzacționare care facilitează tranzacționarea anonimă.
(7) În sensul alin. (6) lit. k), atunci când ordinul se execută în tranșe, S.S.I.F. poate informa
clientul fie cu privire la prețul fiecărei tranșe, fie cu privire la prețul mediu. Dacă se transmite
prețul mediu, S.S.I.F. furnizează clientului de retail, la cerere, informații cu privire la prețul fiecărei
tranșe.
(8) S.S.I.F. poate furniza clientului informațiile prevăzute la alin. (6) folosind coduri
standardizate, dacă indică, de asemenea, semnificația codurilor utilizate.
SECȚIUNEA 6
Obligații de raportare cu privire la administrarea portofoliilor clienților

Art. 123. — (1) S.S.I.F. care furnizează servicii de administrare a portofoliului trebuie să
furnizeze periodic fiecărui client un formular de raportare privind administrarea portofoliului, pe un
suport durabil, dacă un astfel de formular nu este furnizat de o altă persoană.
(2) În cazul clienților de retail, formularul de raportare privind administrarea portofoliului
prevăzut la alin. (1) va include, dacă este relevant, informațiile următoare:
a) denumirea S.S.I.F.;
b) numele sau alte informații cu privire la identificarea contului clientului de retail;
c) situația privind conținutul și valoarea portofoliului, incluzând detalii ale fiecărui instrument
financiar deținut, valoarea de piață sau valoarea corectă dacă valoarea de piață nu este
disponibilă și soldul la începutul și la sfârșitul perioadei de raportare și performanța portofoliului
de-a lungul perioadei de raportare;
d) suma totală a comisioanelor și taxelor care au apărut în timpul perioadei de raportare,
incluzând cel puțin tarifele totale de administrare și costurile totale asociate cu executarea și

MONITORUL OFICIAL AL ROMÂNIEI, PARTEA I, Nr. 103 bis/12.II.2007
incluzând, dacă este relevant, o mențiune care precizează că o prezentare mai detaliată va fi
furnizată la cerere;
e) compararea performanței în timpul perioadei de raportare acoperite de declarație cu un
punct de referință al performanței investiționale agreate între S.S.I.F. și client;
f) suma totală a dividendelor, a dobânzilor și a altor plăți primite în timpul perioadei de
raportare în relație cu portofoliul clienților;
g) informații despre alte activități corporative care oferă drepturi în legătură cu instrumentele
financiare deținute în portofoliu;
h) pentru fiecare tranzacție executată în timpul perioadei de raportare, informațiile vizate în
cadrul art. 122 alin. (6) lit. c)—l), dacă este relevant și dacă clientul nu alege să primească
informații despre tranzacțiile executate pe o bază îtranzacție cu tranzacție“, caz în care se aplică
prevederile alin. (6)—(8).
(3) În cazul clienților de retail, formularul de raportare privind administrarea portofoliului
prevăzut la alin. (1) va fi furnizat o dată la 6 luni, cu excepția cazurilor următoare:
a) la cererea clientului, formularul de raportare privind administrarea portofoliului trebuie să fie
furnizat la fiecare 3 luni;
b) în cazul în care se aplică prevederile alin. (6)—(8), formularul de raportare privind
administrarea portofoliului trebuie să fie furnizat o dată la fiecare 12 luni;
c) în cazul în care contractul între S.S.I.F. și clientul de retail pentru serviciul de
administrare a portofoliului prevede existența unui portofoliu constituit în baza unui împrumut
(îlevereged portofolio“), formularul de raportare privind administrarea portofoliului va fi furnizat cel
puțin o dată pe lună.
(4) S.S.I.F. va informa clienții de retail cu privire la dreptul acestora de a solicita informații
în conformitate cu prevederile alin. (3) lit. a).
(5) Excepția prevăzută la alin. (3) lit. b) nu se aplică în cazul tranzacțiilor cu instrumente
financiare prevăzute la art. 2 pct. 2 lit. c) sau orice instrument prevăzut la art. 2 pct. 1 lit. d)—h)
din Regulamentul C.N.V.M. nr. 31/2006 privind completarea unor reglementări ale C.N.V.M., în
vederea implementării unor prevederi ale directivelor europene.
(6) În cazul în care clientul alege să primească informații despre tranzacțiile executate pe o
bază îtranzacție cu tranzacție“, S.S.I.F. trebuie să furnizeze prompt clientului, în momentul
executării tranzacției de către administratorul portofoliului, informațiile esențiale privind această
tranzacție pe un suport durabil.
(7) În cazul în care clientul prevăzut la alin. (6) este un client de retail, S.S.I.F. trebuie să
îi trimită clientului o notă prin care să confirme tranzacția și care să conțină informațiile prevăzute
la art. 122 alin. (6) și (7), nu mai târziu de prima zi lucrătoare după executare sau, dacă
confirmarea este primită de către S.S.I.F. de la o parte terță, nu mai târziu de prima zi lucrătoare
după primirea confirmării de la partea terță.
(8) Prevederile alin. (7) nu se aplică în cazul în care confirmarea ar conține aceleași
informații ca și confirmarea care fi va transmisă clientului de retail de către o altă persoană.
Art. 124. — (1) În cazul în care efectuează tranzacții referitoare la administrarea portofoliului
clienților de retail sau operează conturi ale clienților de retail care includ o poziție deschisă
neacoperită în cadrul unei tranzacții cu angajamente condiționate, S.S.I.F. trebuie să raporteze
clienților de retail orice pierderi care depășesc un prag predeterminat, stabilit între S.S.I.F. și
client, nu mai târziu de sfârșitul zilei lucrătoare în care pragul este depășit sau, în cazul în care
pragul este depășit într-o zi nelucrătoare, la sfârșitul următoarei zile lucrătoare.
(2) Prin tranzacție cu angajament condiționat se înțelege o tranzacție cu instrumente financiare
care implică pentru client orice obligație efectivă sau potențială care ar depăși costul de achiziție
a instrumentului.
SECȚIUNEA 7
Obligațiile de raportare cu privire la activele clienților

Art. 125. — (1) S.S.I.F. care deține instrumentele financiare ale clientului sau fondurile
clienților trebuie să transmită fiecărui client, cel puțin o dată pe an, pe un suport durabil,
formularul de raportare privind activele clientului cu privire la instrumentele financiare sau fondurile
aparținând clientului, dacă astfel de informații nu au fost furnizate prin intermediul altei raportări
periodice.
(2) Prevederile alin. (1) nu se aplică unei instituții de credit autorizate conform legislației
comunitare pentru depozitele deținute de această instituție.
(3) Formularul de raportare privind activele clientului prevăzut la alin. (1) va include
următoarele informații:

47

48

MONITORUL OFICIAL AL ROMÂNIEI, PARTEA I, Nr. 103 bis/12.II.2007
a) detalii cu privire la toate instrumentele financiare sau fondurile deținute de S.S.I.F. pentru
client la sfârșitul perioadei acoperite de formularul de raportare;
b) măsura în care orice instrumente financiare ale clientului sau fondurile clientului au făcut
obiectul unor tranzacții de finanțare a valorilor mobiliare;
c) cuantificarea oricărui beneficiu al clientului ca urmare a participării la orice tranzacție de
finanțare a valorilor mobiliare și pe baza căreia beneficiul a crescut.
(4) În cazul în care portofoliul unui client include câștigul din una sau mai multe tranzacții
nedecontate, informațiile la care se face referire la alin. (3) lit. a) pot fi bazate fie pe ziua de
tranzacționare, fie pe ziua de decontare, cu condiția ca aceeași bază să fie aplicată tuturor
informațiilor din declarație.
(5) S.S.I.F. care deține instrumente financiare sau fonduri și care realizează serviciul de
administrare a portofoliului pentru un client poate să includă formularul de raportare privind
activele clientului prevăzut la alin. (1) în formularul de raportare privind administrarea portofoliului
pe care îl furnizează acestui client, în conformitate cu dispozițiile art. 123 alin. (1).
SECȚIUNEA 8
Reguli privind publicitatea

Art. 126. — (1) Publicitatea făcută de către S.S.I.F. va conține denumirea completă a
societății, adresa sediului social/central, inclusiv statul de origine, numerele de telefon și fax,
numărul și data deciziei de autorizare.
(2) Publicitatea S.S.I.F. privitoare la o anume investiție sau la o strategie investițională nu va
conține promisiuni cu privire la rezultate specifice, garanții, pretenții exagerate sau cereri nefondate
ori proiecții sau prognoze de rezultate pentru care nu există o bază reală. În plus, toate proiecțiile
și/sau prognozele trebuie să fie în mod clar identificate ca atare.
(3) În măsura în care S.S.I.F. dezvoltă o pagină de internet, aceasta va cuprinde cel puțin
următoarele informații:
a) adresa sediului social/central și a sediilor secundare, inclusiv datele de contact (telefon,
fax, e-mail) pentru fiecare dintre acestea;
b) capitalul social;
c) numele administratorilor, conducătorilor, acționarilor semnificativi, reprezentantului/
reprezentanților compartimentului de control intern, agenților pentru servicii de investiții financiare și
a agenților delegați;
d) serviciile de investiții financiare pe care S.S.I.F. este autorizată de către C.N.V.M. să le
presteze;
e) cel puțin ultimul bilanț contabil anual, precum și contul de profit și pierdere, certificate de
auditori financiari;
f) datele de contact ale reprezentanților compartimentului de control intern;
g) informații privind fondul de compensare a investitorilor.
(4) S.S.I.F. trebuie să se asigure de corectitudinea și caracterul complet ale tuturor
informațiilor care sunt afișate pe pagina de internet.
(5) Publicitatea S.S.I.F. trebuie să fie avizată de către reprezentantul compartimentului de
control intern. C.N.V.M. sau operatorul de piață poate obliga S.S.I.F. să modifice informațiile
cuprinse pe pagina de internet ori poate interzice S.S.I.F. difuzarea unui material publicitar, dacă
acesta contravine legii, reglementărilor C.N.V.M. sau ale pieței reglementate.
(6) S.S.I.F. trebuie să păstreze la sediul social/central copii ale tuturor materialelor publicitare
și ale conținutului paginii de internet pentru o perioadă de 2 ani de la apariție sau afișare și să le
pună la dispoziția C.N.V.M. ori operatorului de piață, la cererea acestora.
Art. 127. — Toate informațiile, incluzând materialele publicitare, furnizate de către S.S.I.F. și
de către agenții acesteia, clienților ori potențialilor clienți, C.N.V.M. și entităților pieței, trebuie să
fie corecte, exacte, clare și adecvate, astfel încât să ofere o informare completă și să nu inducă
în eroare. Este interzisă comunicarea, publicarea sau distribuirea către public a oricărui material
publicitar despre care S.S.I.F. știe sau ar trebui să știe că include informații false, neclare,
incomplete, afirmații exagerate, neverificate ori ambigue sau care pot induce în eroare. Materialele
publicitare trebuie să fie în mod clar identificate ca atare.
Art. 128. — În cazul materialelor publicitare de tip mărturie referitoare la S.S.I.F. și/sau a
calității consultanței pentru investiții oferite de aceasta, materialul respectiv trebuie să evidențieze
clar următoarele elemente:
a) mărturia respectivă nu trebuie considerată ca reprezentativă decât pentru experiența
persoanei care o face, iar nu și pentru alți clienți;
b) mărturia nici nu indică și nici nu garantează performanțe viitoare de succes;
c) dacă S.S.I.F. a efectuat, direct sau indirect, o plată pentru mărturia respectivă;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
d) în cazul în care mărturia respectivă implică aspecte de ordin tehnic referitoare la investiții,
persoana care o face trebuie să dispună de cunoștințele și experiența necesare pentru a putea
formula o opinie valabilă.
Art. 129. — (1) Materialele publicitare ale S.S.I.F. trebuie să facă referire la riscurile inerente
tranzacțiilor cu instrumente financiare, incluzând, fără ca enumerarea să fie limitativă, fluctuația
prețurilor pieței, incertitudinea dividendelor, a randamentelor și/sau a profiturilor, fluctuația cursului
de schimb.
(2) În măsura în care un S.S.I.F. folosește citate, cotații, tabele, hărți, grafice, statistici ori
alte materiale similare, sursa informațiilor respective trebuie indicată întotdeauna în mod clar.
(3) Obligația respectării prezentelor reguli revine S.S.I.F. și/sau reprezentanților acesteia și în
cazul participării la sau al sponsorizării unor seminarii, colocvii, forumuri, interviuri acordate
mass-mediei, precum și în situația în care S.S.I.F. angajează o altă entitate pentru a se ocupa de
publicitatea de orice fel în interesul său.
CAPITOLUL IV
Evaluarea clienților și a oportunității serviciului de investiții prestat
Art. 130. — (1) Atunci când acordă consultanță pentru investiții sau furnizează servicii de
administrare a portofoliului, S.S.I.F. va obține de la client sau de la potențialul client informațiile
necesare cu privire la cunoștințele și experiența sa în domeniul investițiilor financiare specifice
tipului instrumentului financiar sau serviciului de investiții, situația financiară a acestuia și
obiectivele investiționale, astfel încât societatea să fie în măsură să recomande respectivului client
sau potențial client serviciile de investiții și instrumentele financiare care sunt potrivite acestuia.
(2) În aplicarea prevederilor alin. (1), S.S.I.F. trebuie să obțină de la clienți sau de la clienții
potențiali toate informațiile necesare care să permită S.S.I.F. să cunoască faptele esențiale cu
privire la client și să aibă o bază suficientă pentru a considera, ținând seama de natura și de
dimensiunea serviciului prestat, că tranzacția pe care intenționează să o recomande sau să o
efectueze în cadrul unui serviciu de administrare de portofoliu îndeplinește criteriile următoare:
a) corespunde obiectivelor investiționale ale clientului respectiv;
b) ia în considerare dacă clientul are posibilitatea financiară de a suporta orice risc de
investiție asumat în conformitate cu obiectivele sale investiționale;
c) ia în considerare dacă clientul are experiența și cunoștințele necesare pentru a înțelege
riscurile pe care le implică tranzacția sau administrarea portofoliului său.
(3) În cazul în care S.S.I.F. prestează un serviciu de investiții pentru un client profesional,
aceasta este îndreptățită să presupună că, în ceea ce privește produsele, tranzacțiile și serviciile
pentru care a fost calificat ca atare, clientul posedă nivelul de experiență și de cunoștințe
necesar, menționat la alin. (2) lit. c).
(4) În cazul în care serviciul de investiții acordat unui client profesional constă în furnizarea
de consultanță pentru investiții prevăzută la pct. 1 lit. e) din anexa nr. 9, S.S.I.F. este îndreptățită
să presupună, în aplicarea prevederilor alin. (2) lit. b), că respectivul client este, din punct de
vedere financiar, în măsură să suporte orice risc legat de investiție, asumat în conformitate cu
obiectivele sale investiționale.
(5) Informațiile cu privire la situația financiară a clientului sau a clientului potențial includ,
după caz, informații privind sursa și mărimea venitului său regulat, activele sale, inclusiv cele
lichide, investiții și proprietăți imobiliare, precum și angajamentele sale financiare regulate.
(6) Informațiile cu privire la obiectivele investiționale ale clientului sau ale clientului potențial
includ, după caz, informații privind durata pe care clientul dorește să își păstreze investiția,
preferințele sale în materie de risc, profilul său de risc, precum și scopurile investiției.
(7) În cazul în care S.S.I.F. care prestează un serviciu de investiții de tipul consultanței
pentru investiții sau al administrării de portofoliu nu obține informațiile necesare conform alin. (1),
S.S.I.F. nu va recomanda clientului ori clientului potențial servicii de investiții sau instrumente
financiare.
Art. 131. — (1) Atunci când S.S.I.F. prestează alte servicii de investiții financiare decât cele
menționate la art. 130 alin. (1), aceasta va solicita clientului sau potențialului client să furnizeze
informații privind cunoștințele și experiența acestuia în domeniul investițiilor financiare specifice
tipului instrumentului financiar sau serviciului de investiții oferit sau solicitat, astfel încât S.S.I.F. să
fie în măsură să evalueze dacă serviciile de investiții sau instrumentele financiare avute în vedere
sunt potrivite profilului respectivului client.
(2) În aplicarea prevederilor alin. (1), pentru a evalua caracterul corespunzător pentru un
client al unui serviciu de investiții, S.S.I.F. trebuie să stabilească dacă respectivul client are nivelul
de experiență și de cunoștințe necesar pentru a înțelege riscurile asociate produsului sau
serviciului de investiții oferit ori cerut.

49

50

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(3) În aplicarea prevederilor alin. (1), S.S.I.F. este îndreptățită să asume că un client
profesional are nivelul de experiență și de cunoștințe necesar pentru a înțelege riscurile asociate
acelor servicii de investiții sau tranzacții ori tipuri de tranzacții sau de produse pentru care clientul
este calificat drept client profesional.
Art. 132. — (1) În cazul în care S.S.I.F. consideră, pe baza informațiilor primite conform
prevederilor art. 131 alin. (1), că instrumentul financiar și serviciul de investiții financiare solicitat
nu sunt potrivite pentru client sau potențialul client, aceasta va avertiza în acest sens respectivul
client sau potențial client.
(2) În cazul în care clientul sau potențialul client decide să nu furnizeze informațiile
prevăzute la art. 131 alin. (1) sau în cazul în care acesta furnizează informații insuficiente cu
privire la cunoștințele și experiența investițională, S.S.I.F. va avertiza respectivul client sau
potențial client că refuzul acestuia de a furniza informații complete va conduce la imposibilitatea
societății de a stabili dacă instrumentul financiar sau serviciul de investiții avut în vedere este
adecvat acestuia.
(3) Avertismentele prevăzute la alin. (1) și (2) adresate clientului sau potențialului client pot
fi menționate în cadrul formularului standard privind cererea de deschidere de cont.
Art. 133. — (1) Informațiile referitoare la cunoștințele și la experiența unui client sau ale
unui client potențial în domeniul investițiilor includ următoarele, în măsura în care corespund cu
privire la natura clientului, natura și extinderea serviciului care urmează a fi prestat și la tipul
produsului sau tranzacției avute în vedere, inclusiv complexitatea și riscurile asociate:
a) tipurile de servicii, de tranzacții și de instrumente financiare cu care este familiarizat
clientul;
b) natura, volumul și frecvența tranzacțiilor cu instrumente financiare realizate de client,
precum și perioada în care s-au realizat;
c) nivelul de educație și profesia sau profesia anterioară, dacă este relevantă, a clientului ori
a clientului potențial.
(2) S.S.I.F. nu va încuraja un client sau un client potențial să nu furnizeze informațiile cerute
pentru scopurile prevăzute la art. 130 alin (1), art. 131 alin. (1) și art. 132.
(3) S.S.I.F. este îndreptățită să se bazeze pe informațiile furnizate de clienții săi sau de
clienții săi potențiali, în afara cazului în care are sau ar trebui să aibă cunoștință de faptul că
informațiile sunt în mod evident perimate, eronate sau incomplete.
Art. 134. — (1) S.S.I.F. care prestează servicii de investiții financiare constând doar în
executarea și/sau preluarea și transmiterea ordinelor clienților cu sau fără prestarea serviciilor
conexe pot furniza clienților lor respectivele servicii de investiții financiare, fără a fi necesară
obținerea informațiilor sau evaluarea oportunității investiției conform prevederilor art. 131 alin. (1) și
art. 132 alin. (1) și (2) dacă sunt îndeplinite următoarele condiții:
a) serviciile prestate se referă la acțiuni admise la tranzacționare pe o piață reglementată,
instrumente ale pieței monetare, obligațiuni sau alte titluri de creanță, cu excepția acelor obligațiuni
sau titluri de creanță care reprezintă activul suport al instrumentului financiar derivat, titluri de
participare ale organismelor de plasament colectiv și alte instrumente similare non-complexe;
b) serviciul de investiții financiare este furnizat la inițiativa clientului sau potențialului client;
c) clientul sau potențialul client a fost clar informat cu privire la faptul că, la furnizarea
acestui serviciu de investiții financiare, S.S.I.F. nu are obligația să evalueze oportunitatea investiției
în respectivul instrument financiar sau a serviciului prestat și, de aceea, acesta nu poate beneficia
de protecția corespunzătoare prevăzută de regulile de conduită relevante. Acest avertisment poate
fi inclus în cadrul unui formular standard;
d) S.S.I.F. respectă obligațiile stabilite în prezentul regulament în legătură cu conflictul de
interese.
(2) Instrumentul financiar care nu este menționat la alin. (1) lit. a) este considerat instrument
financiar non-complex dacă îndeplinește criteriile următoare:
a) nu se încadrează la art. 2 pct. 2 lit. c) sau la pct. 1 lit. d)—h) din Regulamentul
C.N.V.M. nr. 31/2006 privind completarea unor reglementări ale Comisiei Naționale a Valorilor
Mobiliare, în vederea implementării unor prevederi ale directivelor europene;
b) există ocazii frecvente pentru cesionarea, răscumpărarea sau dispensarea în alt mod a
respectivului instrument, la prețuri care sunt accesibile public pentru participanții la piață și care
sunt fie prețuri de piață, fie prețuri puse la dispoziție sau validate de către sisteme de evaluare
independente față de emitent;
c) nu implică pentru client nicio obligație efectivă sau potențială care ar depăși costul de
achiziție a instrumentului;
d) informații corespunzătoare privind caracteristicile sale sunt accesibile public și sunt de
natură să fie înțelese cu ușurință, astfel încât să permită unui client de retail mediu să adopte o

MONITORUL OFICIAL AL ROMÂNIEI, PARTEA I, Nr. 103 bis/12.II.2007
decizie în cunoștință de cauză cu privire la oportunitatea realizării unei tranzacții cu respectivul
instrument.
Art. 135. — În cazul în care un serviciu de investiții financiare este oferit ca parte a unui
produs financiar care este deja subiect al altor reglementări sau standarde conforme cu legislația
comunitară, aplicabile instituțiilor de credit și creditelor pentru consumatori în legătură cu evaluarea
riscului clienților și/sau cerințele de informare, acest serviciu nu va fi supus în mod suplimentar
obligațiilor prevăzute la art. 100, art. 102, art. 103, art. 105, art. 106, art. 109, art. 110, art. 112
alin. (1) lit. c), art. 114 alin. (2), art. 115 alin. (1), art. 116—120, art. 122—125, art. 127,
art. 130—134, art. 140 și art. 234.
CAPITOLUL V
Reguli privind executarea ordinelor
Art. 136. — (1) S.S.I.F. poate presta servicii de investiții financiare principale sau conexe în
numele unui client prin intermediul unei alte S.S.I.F. în situația în care, în acest mod, se
realizează o tranzacție mai avantajoasă pentru client și/sau nu crește nivelul comisioanelor și al
celorlalte cheltuieli suportate de client. S.S.I.F. care mijlocește transmiterea instrucțiunilor clientului
este responsabilă pentru caracterul complet și acuratețea informațiilor transmise.
(2) S.S.I.F. care primește o instrucțiune să efectueze servicii pe numele unui client în
condițiile menționate la alin. (1) va fi îndreptățită să se bazeze pe orice recomandare cu privire la
serviciul sau tranzacțiile care au fost furnizate clientului de către o altă S.S.I.F. S.S.I.F. care
mijlocește transmiterea instrucțiunilor este responsabilă în ce privește oportunitatea pentru client a
recomandărilor și consultanței furnizate.
(3) S.S.I.F. care primește instrucțiunile clientului sau ordinele prin intermediul unei alte
S.S.I.F. este responsabilă pentru executarea serviciului sau a tranzacției, bazată pe orice
informație sau recomandare formulată în conformitate cu prevederile prezentului titlu.
Art. 137. — (1) În cazul în care execută ordinele clienților, S.S.I.F. trebuie să ia toate
măsurile necesare pentru obținerea celor mai bune rezultate posibile pentru clienții săi, luând în
considerare prețul, costurile, viteza și probabilitatea executării și decontării, volumul, natura
tranzacției sau orice alte caracteristici relevante pentru executarea ordinului. În situația în care
clientul transmite o instrucțiune specifică, S.S.I.F. are obligația executării ordinului conform acelei
instrucțiuni.
(2) În aplicarea alin. (1), S.S.I.F. are obligația să întocmească și să implementeze reguli și
proceduri clare cuprinzând politica de executare a ordinelor, care trebuie să conducă la obținerea
celor mai bune rezultate posibile pentru ordinele clienților.
(3) Politica de executare a ordinelor va include, corespunzător fiecărei categorii de
instrumente financiare, informații cu privire la diferitele locuri de tranzacționare în care S.S.I.F.
execută ordinele clienților săi, factorii care afectează alegerea locului executării ordinelor, precum
și cu privire la posibilitatea executării ordinelor prin intermediul altei S.S.I.F. Alegerea locurilor de
tranzacționare de către S.S.I.F. se va face cu respectarea principiului obținerii celor mai bune
rezultate posibile pentru executarea ordinelor clienților.
(4) S.S.I.F. va furniza clienților săi informații adecvate cu privire la politica de executare a
ordinelor și va solicita acordul prealabil al clienților cu privire la aceasta.
(5) În cazul în care politica de executare a ordinelor prevede posibilitatea ca ordinele
clienților să poată fi executate în afara pieței reglementate sau a sistemului alternativ de
tranzacționare, S.S.I.F. are obligația informării clienților săi cu privire la această posibilitate și a
obținerii în prealabil a acordului expres al acestora, înaintea executării ordinelor lor. S.S.I.F. poate
obține acordul clientului fie în cadrul general al contractului, fie separat pentru fiecare tranzacție.
(6) S.S.I.F. va monitoriza eficacitatea executării ordinelor și a politicii de executare a
ordinelor, în scopul identificării și corectării oricărei deficiențe, acolo unde este cazul. S.S.I.F. va
evalua, în mod regulat, dacă locurile executării tranzacțiilor stabilite în politica de executare a
ordinelor furnizează cele mai bune rezultate posibile pentru clienți sau dacă sunt necesare
modificări referitoare la stabilirea locurilor de executare a tranzacțiilor. S.S.I.F. va notifica clienții cu
privire la orice modificare a executării ordinelor sau a politicii de executare a acestora.
(7) S.S.I.F. sunt obligate să demonstreze clienților lor, la solicitarea acestora, că ordinele
acestora au fost executate în concordanță cu politica societății de executare a ordinelor.
Art. 138. — (1) S.S.I.F. va revizui anual politica de executare a ordinelor prevăzută la
art. 137 alin. (2), precum și procedurile privind executarea ordinelor.
(2) Politica de executare a ordinelor va fi revizuită ori de câte ori apare o modificare
importantă care afectează abilitatea S.S.I.F. de a continua să obțină cel mai bun rezultat posibil
pentru executarea ordinelor clienților săi în mod consecvent, folosind locurile de tranzacționare
stabilite în politica de executare a ordinelor.

51

52

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(3) S.S.I.F. va oferi clienților de retail, în timp util și înainte de furnizarea serviciilor,
următoarele informații în legătură cu politica proprie de executare a ordinelor:
a) o descriere cu privire la importanța pe care S.S.I.F. o atribuie factorilor prevăzuți la
art. 137 alin. (1) în conformitate cu criteriile specificate în art. 139 alin. (1) și (2) sau procesul
prin care S.S.I.F. determină importanța acestor factori;
b) o listă a locurilor de tranzacționare cărora S.S.I.F. le acordă o încredere semnificativă în
vederea îndeplinirii obligației sale de a lua măsurile necesare pentru obținerea celui mai bun
rezultat posibil în mod consecvent pentru executarea ordinelor clienților săi;
c) o avertizare clară și evidențiată în mod distinct cu privire la faptul că orice instrucțiuni
specifice ale unui client pot împiedica S.S.I.F. să respecte criteriile stabilite și implementate în
politica sa de executare a ordinelor de a obține cel mai bun rezultat posibil pentru executarea
acelor ordine referitoare la elementele acoperite de aceste instrucțiuni.
(4) Informațiile prevăzute la alin. (3) vor fi furnizate pe suport durabil sau prin intermediul
unei pagini de internet, dacă aceasta nu este considerată un suport durabil, în cazul în care
condițiile specificate la art. 104 alin. (2) sunt îndeplinite.
Art. 139. — (1) S.S.I.F. care execută ordinele clienților trebuie să ia în considerare, pentru a
determina importanța factorilor prevăzuți la art. 137 alin. (1), următoarele criterii:
a) caracteristicile clientului incluzând clasificarea clientului în categoria clienților de retail sau
a clienților profesionali;
b) caracteristicile ordinului clientului;
c) caracteristicile instrumentelor financiare care sunt obiectul acestui ordin;
d) caracteristicile locurilor de tranzacționare către care acel ordin poate fi direcționat.
(2) Prin loc de tranzacționare, în sensul prezentului articol și al art. 138, se înțelege o piață
reglementată, un sistem alternativ de tranzacționare, un operator independent, un formator de
piață ori alt furnizor de lichiditate sau o entitate care îndeplinește într-un stat nemembru o funcție
similară oricărei funcții îndeplinite de entitățile enumerate anterior.
(3) S.S.I.F. îndeplinește obligația prevăzută la art. 137 alin. (1) de a lua toate măsurile
necesare pentru a obține cel mai bun rezultat posibil pentru client în măsura în care execută un
ordin sau un aspect specific al ordinului urmând instrucțiunile specifice de la client cu privire la
ordin sau la aspectul specific al ordinului.
(4) În situația în care S.S.I.F. execută un ordin în numele unui client de retail, cel mai bun
rezultat posibil va fi determinat pe baza prețului total, reprezentând prețul instrumentului financiar
și costurile legate de executare, care trebuie să includă toate cheltuielile care incumbă clientului și
care sunt direct legate de executarea ordinului, incluzând tarifele pentru locul de executare a
ordinului, pentru compensare și decontare și orice alte tarife plătite părților terțe implicate în
executarea ordinului.
(5) În situația în care, pentru executarea unui ordin cu un instrument financiar, există mai
multe locuri de tranzacționare concurente, în scopul asigurării celui mai bun rezultat pentru client,
pentru a evalua și a compara rezultatele care ar fi obținute prin executarea ordinului în fiecare din
locurile de tranzacționare cuprinse în politica de executare a ordinelor, S.S.I.F. care execută
ordinul va lua în considerare comisioanele proprii și costurile pentru executarea ordinului în cadrul
fiecărui loc de tranzacționare eligibil.
(6) S.S.I.F. nu trebuie să structureze sau să perceapă comisioane astfel încât să realizeze o
discriminare inechitabilă între locurile de tranzacționare.
Art. 140. — (1) S.S.I.F. are obligația respectării prevederilor art. 102 alin. (1) de a acționa în
cel mai bun interes al clienților atunci când, în cursul prestării serviciului privind administrarea
portofoliului plasează spre executare altor entități ordinele ce rezultă din deciziile S.S.I.F. de a
tranzacționa instrumentele financiare în numele clienților săi.
(2) În situația administrării unui cont discreționar, contrapartea în tranzacții nu poate fi contul
propriu, contul persoanelor relevante sau un alt cont client al S.S.I.F., decât dacă se asigură un
preț mai bun decât cel oferit de piață.
(3) S.S.I.F. are obligația respectării prevederilor art. 102 alin. (1) de a acționa în
conformitate cu cel mai bun interes al clienților în situația prestării serviciilor de preluare și
transmitere a ordinelor clienților atunci când ordinele acestora sunt transmise spre executare altor
entități.
(4) Pentru îndeplinirea obligațiilor menționate la alin. (1) sau alin. (3), S.S.I.F. va respecta
prevederile alin. (5)—(10).
(5) S.S.I.F. va lua toate măsurile necesare pentru a obține cel mai bun rezultat pentru
clienții săi luând în considerare factorii prevăzuți la art. 137 alin. (1). Importanța acestor factori va
fi determinată prin referire la criteriile menționate la art. 139 alin. (1) și (2) și, pentru clienții de
retail, și la art. 139 alin. (4) și (5).

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(6) Prevederile alin. (1) sau alin. (3) se consideră a fi respectate de către S.S.I.F., fără a fi
necesară aplicarea măsurilor stabilite la alin. (5), în situația în care S.S.I.F. aduce la îndeplinire
instrucțiunile specifice ale clientului său atunci când plasează sau transmite un ordin spre a fi
executat de către o altă entitate.
(7) S.S.I.F. va stabili și va implementa o politică prin care să asigure respectarea obligațiilor
prevăzute la alin. (5) și (6). Această politică va identifica, pentru fiecare categorie de instrumente
financiare, entitățile la care sunt plasate ordinele sau către care S.S.I.F. transmite ordinele pentru
a fi executate. Entitățile identificate trebuie să dispună de mijloace de executare care să permită
S.S.I.F. să își asume obligațiile prevăzute în prezentul articol atunci când plasează sau transmite
ordinele spre a fi executate de către acea entitate.
(8) S.S.I.F. va furniza informații corespunzătoare clienților săi referitoare la politica stabilită în
conformitate cu prevederile alin. (7).
(9) S.S.I.F. va monitoriza regulat eficiența politicii stabilite în conformitate cu alin. (7) și, în
special, calitatea executării efectuate de entitățile identificate în acea politică și, dacă este cazul,
va corecta orice deficiență.
(10) Politica S.S.I.F. stabilită în conformitate cu alin. (7) va fi revizuită anual și ori de câte
ori apare o modificare importantă care afectează abilitatea S.S.I.F. de a obține cel mai bun
rezultat pentru clienții săi.
(11) Prevederile prezentului articol nu se vor aplica atunci când S.S.I.F. care furnizează
servicii de administrare a portofoliului și/sau de preluare sau transmitere a ordinelor execută, de
asemenea, ordinele primite sau deciziile de tranzacționare în contul aferent portofoliului clientului.
În aceste cazuri se vor aplica prevederile art. 137.
CAPITOLUL VI
Administrarea ordinelor clienților
Art. 141. — (1) S.S.I.F. autorizată să execute ordine în numele clienților trebuie să
implementeze reguli și proceduri care să urmărească executarea promptă, corectă și expeditivă a
ordinelor clienților față de alte ordine ale clienților sau față de ordinele proprii ale S.S.I.F. Aceste
reguli și proceduri vor permite executarea ordinelor comparabile ale clienților în concordanță cu
momentul primirii acestora de către S.S.I.F.
(2) Înainte de a tranzacționa un anumit instrument financiar în contul propriu sau în contul
persoanelor relevante, S.S.I.F. trebuie să execute ordinele primite de la clienți pentru acel
instrument financiar, care pot fi executate în condițiile pieței.
(3) În cazul ordinelor transmise telefonic se va asigura înregistrarea pe bandă magnetică
sau pe un suport echivalent.
(4) Refuzul de a executa un ordin trebuie comunicat imediat clientului, împreună cu
justificarea refuzului.
Art. 142. — (1) În situația executării ordinelor clienților S.S.I.F. trebuie să îndeplinească
următoarele condiții:
a) să se asigure că ordinele executate în numele clienților sunt înregistrate și alocate prompt
și corect;
b) să execute ordinele clienților, care sunt comparabile, în mod succesiv și prompt, cu
excepția situației în care caracteristicile ordinelor sau condițiile predominante din piață fac acest
lucru nerealizabil sau în situația în care interesele clienților o cer altfel;
c) să informeze clientul de retail, imediat ce a luat cunoștință, cu privire la orice situație
importantă care ar putea afecta executarea promptă a ordinelor.
(2) S.S.I.F. responsabilă pentru supravegherea sau decontarea unui ordin executat va lua
toate măsurile necesare pentru a asigura faptul că orice instrumente financiare sau fonduri ale
clientului primite în vederea decontării ordinului executat sunt corect și prompt transferate în contul
clientului corespunzător.
(3) S.S.I.F. nu va abuza de informațiile referitoare la ordinele în așteptare ale clienților și va
lua toate măsurile necesare pentru a preveni folosirea abuzivă a acestor informații de către orice
persoană relevantă a S.S.I.F.
Art. 143. — (1) S.S.I.F. poate să execute un ordin al clientului sau o tranzacție în nume
propriu împreună cu ordinul altui client numai dacă sunt îndeplinite următoarele condiții:
a) trebuie să fie puțin probabil ca agregarea ordinelor și tranzacțiilor să fie în dezavantajul
oricăruia din clienții ale căror ordine vor fi agregate;
b) fiecare client al cărui ordin urmează să fie agregat trebuie să fie informat că efectul
agregării poate fi în dezavantajul său în ceea ce privește respectivul ordin;

53

54

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) trebuie să fie stabilită și implementată efectiv o politică de alocare a ordinelor, prevăzând
termeni suficient de preciși pentru alocarea corectă a ordinelor și tranzacțiilor agregate, inclusiv
modul în care volumul și prețul ordinelor vor determina alocarea și tratamentul executării parțiale.
(2) S.S.I.F. care a agregat un ordin cu unul sau mai multe ordine ale altui client și ordinul
agregat este parțial executat trebuie să aloce tranzacțiile menționate în conformitate cu politica sa
de alocare a ordinelor.
Art. 144. — (1) S.S.I.F. care a agregat tranzacții în nume propriu cu unul sau mai multe
ordine ale clienților nu va aloca tranzacțiile menționate în detrimentul unui client.
(2) S.S.I.F. care a agregat un ordin al clientului cu o tranzacție în nume propriu și ordinul
agregat este parțial executat va aloca tranzacțiile menționate cu prioritate clientului față de S.S.I.F.
(3) În situația în care S.S.I.F. poate să demonstreze într-o manieră rezonabilă faptul că fără
combinarea ordinului și tranzacției nu ar fi fost posibil să execute ordinele în mod avantajos sau
nu le-ar fi executat deloc, prevederile alin. (2) nu se aplică și S.S.I.F. poate aloca tranzacția în
nume propriu proporțional, în concordanță cu politica de alocare prevăzută la art. 143 alin. (1) lit. c).
(4) S.S.I.F. trebuie să pună în aplicare, în completarea politicii de alocare a ordinelor
prevăzute la art. 143 alin. (1) lit. c), proceduri menite a preveni realocarea tranzacțiilor efectuate
în nume propriu și care sunt executate în combinare cu ordinele clientului, într-un mod care să fie
în detrimentul clientului.
Art. 145. — În cazul unui ordin limită al unui client, cu privire la acțiuni admise la
tranzacționare pe o piață reglementată care nu poate fi executat imediat în condițiile curente de
piață existente, S.S.I.F. trebuie, cu excepția cazului în care clientul stabilește altfel în mod expres,
să ia măsurile necesare pentru a facilita executarea cât mai curând posibil a acelui ordin, făcând
public respectivul ordin limită într-o manieră care să fie ușor accesibilă celorlalți participanți la
piață folosind sistemul pieței reglementate, sistemul alternativ de tranzacționare sau orice alt
sistem supravegheat, cu asigurarea publicității, accesibilității și executării cât mai rapide a
ordinului.
CAPITOLUL VII
Contrapărți eligibile
Art. 146. — (1) În aplicarea acestei secțiuni, sunt considerate contrapărți eligibile următoarele
entități:
a) societățile de servicii de investiții financiare, instituțiile de credit și societățile de asigurare;
b) organismele de plasament colectiv și societățile lor de administrare;
c) fondurile de pensii și societățile lor de administrare;
d) alte instituții financiare autorizate sau reglementate conform legislației comunitare sau
legilor naționale ale unui stat membru;
e) persoanele fizice sau juridice ale căror activități principale constau în tranzacționarea în
cont propriu a mărfurilor și/sau a instrumentelor financiare derivate având ca suport mărfurile;
f) traderii;
g) guvernele naționale și entitățile publice subordonate acestora, inclusiv autoritățile publice
care gestionează datoria publică;
h) băncile centrale și organizațiile transnaționale.
(2) Prevederile art. 100, art. 102, art. 103, art. 105, art. 106, art. 109, art. 110, art. 112
alin. (1) lit. c), art. 114 alin. (2), art. 115 alin. (1), art. 116—120, art. 122—125, art. 127,
art. 130—135, art. 137—144 și art. 234 nu se aplică S.S.I.F. autorizate să execute ordine în
numele clienților și/sau să efectueze tranzacții în cont propriu și/sau să primească și să transmită
ordine, atunci când respectivele operațiuni sunt efectuate cu sau între contrapărți eligibile.
(3) Entitățile clasificate ca și contrapărți eligibile conform alin. (1) pot solicita, fie în termeni
generali, fie tranzacție cu tranzacție, tratarea lor ca și clienți ai S.S.I.F. cărora li se aplică
prevederile art. 100, art. 102, art. 103, art. 105, art. 106, art. 109, art. 110, art. 112 alin. (1)
lit. c), art. 114 alin. (2), art. 115 alin. (1), art. 116—120, art. 122—125, art. 127, art. 130—135,
art. 137—145 și art. 234.
(4) În situația unei tranzacții în care posibilele contrapărți se află sub jurisdicții diferite,
S.S.I.F. va amâna aplicarea statutului de contraparte eligibilă al respectivei entități conform
prevederilor legale și măsurilor din statul membru în care respectiva entitate este situată, până la
obținerea confirmării exprese a posibilei contrapărți că aceasta este de acord să fie tratată drept
contraparte eligibilă. S.S.I.F. poate obține această confirmare fie într-un cadru general în baza
unui contract, fie pentru fiecare tranzacție în parte.
(5) Sunt considerate contrapărți eligibile și alte entități decât cele prevăzute la alin. (1) dacă
întrunesc condiții predeterminate corespunzătoare, incluzând mărimea deținerilor, stabilite conform
art. 147.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(6) Sunt considerate contrapărți eligibile și entitățile din statele nemembre, echivalente
categoriilor de entități menționate la alin. (1) și respectiv a celor menționate la alin. (5), dacă sunt
îndeplinite aceleași condiții prevăzute pentru încadrarea acestora din urmă conform alin. (5).
Art. 147. — (1) Dacă o entitate este inclusă în categoria clienților profesionali în conformitate
cu prevederile art. 1 alin. (2) lit. a)—c) din anexa nr. 8, excluzând orice categorie care este
menționată explicit la art. 146 alin. (1), acea entitate este considerată de S.S.I.F. drept contraparte
eligibilă.
(2) Entitățile care sunt incluse în categoria de clienți care sunt considerați clienți profesionali
în conformitate cu prevederile art. 2 din anexa nr. 8 pot fi considerate de S.S.I.F., la cerere,
drept contrapărți eligibile. În astfel de cazuri, totuși, entitățile în cauză vor fi recunoscute drept
contraparte eligibilă numai în ceea ce privește serviciile sau tranzacțiile pentru care ar putea fi
considerate clienți profesionali.
(3) În cazul în care, în conformitate cu prevederile art. 146 alin. (1), o contraparte eligibilă
solicită aplicarea prevederilor menționate la art. 146 alin. (3), dar nu solicită expres un tratament
de client de retail, și S.S.I.F. este de acord cu această solicitare, S.S.I.F. va trata contrapartea
eligibilă ca un client profesional.
(4) În cazul în care acea contraparte eligibilă solicită în mod expres să fie tratată ca un
client de retail, se vor aplica prevederile privind solicitările entităților de a nu fi tratate drept clienți
profesionali stipulate în art. 1 alin. (3)—(6) din anexa nr. 8.
CAPITOLUL VIII
Cerințe privind transparența și integritatea operațiunilor cu instrumente financiare
SECȚIUNEA 1
Obligații privind asigurarea integrității piețelor, raportarea tranzacțiilor și păstrarea înregistrărilor

Art. 148. — (1) S.S.I.F. are obligația să păstreze și să pună la dispoziția C.N.V.M., pentru
cel puțin 5 ani, rapoartele și evidențele cuprinzând datele și informațiile relevante pentru toate
tranzacțiile cu instrumente financiare pe care le-a efectuat fie în cont propriu, fie în contul
clienților.
(2) În cazul tranzacțiilor efectuate în contul clienților, rapoartele și evidențele trebuie să
cuprindă, în afara informațiilor relevante prevăzute la alin. (1), toate informațiile și detaliile privind
identitatea clientului, precum și informațiile prevăzute de reglementările în vigoare aplicabile
prevenirii și combaterii spălării banilor prin folosirea sistemului financiar.
Art. 149. — (1) Operatorul de piață, operatorul de sistem și, după caz, societățile de servicii
de investiții financiare trebuie să întocmească și să transmită C.N.V.M., cât mai curând posibil, dar
nu mai târziu de sfârșitul următoarei zile lucrătoare, rapoartele privind tranzacțiile cu instrumente
financiare, întocmite conform prevederilor alin. (2), după cum urmează:
a) în cazul în care tranzacționarea se efectuează în piața reglementată sau în sistemul
alternativ de tranzacționare obligația transmiterii rapoartelor revine, după caz, operatorului de piață
sau operatorului de sistem;
b) în cazul tranzacțiilor efectuate în afara piețelor reglementate și a sistemelor alternative
de tranzacționare, obligația transmiterii rapoartelor revine S.S.I.F.
(2) Rapoartele prevăzute la alin. (1) vor cuprinde cel puțin detalii privind denumirea și
numărul instrumentelor financiare cumpărate sau vândute, cantitatea, data și momentul executării
fiecărei tranzacții, prețul de tranzacționare, precum și datele de identificare ale S.S.I.F. implicate.
Art. 150. — În cazul în care instrumentele financiare subiect al raportării se tranzacționează
în cadrul altei piețe relevante în termeni de lichiditate pentru respectivul instrument, S.S.I.F. va
transmite informațiile prevăzute la art. 149 alin. (2) și autorității competente care supraveghează
respectiva piață, în conformitate cu legislația comunitară aplicabilă.
Art. 151. — (1) Rapoartele transmise C.N.V.M. de către sucursalele intermediarilor autorizați
în statele membre, care desfășoară activități în România, vor fi transmise și autorităților
competente din statele membre de origine, cu excepția cazului în care acestea decid că nu
doresc să primească respectivele informații.
(2) Rapoartele transmise autorității competente din alt stat membru de către sucursalele
S.S.I.F. înființate în acel stat membru vor fi transmise și C.N.V.M.
Art. 152. — (1) S.S.I.F. trebuie să evidențieze distinct, să întocmească și să țină la zi cel
puțin următoarele:
a) evidențe privind apelurile în marjă și notele privind alte debite/credite ale clienților;
b) fișele conturilor clienților, conturilor persoanelor relevante și contului propriu;
c) evidențe ale operațiunilor referitoare la tranzacțiile cu instrumente financiare, ale
intrărilor/ieșirilor de numerar și ale altor avansuri sau debite ale clienților, precum și documentele

55

56

MONITORUL OFICIAL AL ROMÂNIEI, PARTEA I, Nr. 103 bis/12.II.2007
primare care au stat la baza lor. Evidențele vor reflecta contul în care tranzacția a fost efectuată,
denumirea contului, instrumentul financiar tranzacționat, cantitatea, prețul unitar și prețul total de
vânzare sau cumpărare și data tranzacției;
d) evidențele deținerilor clienților, care să reflecte, în contul de numerar al fiecărui client,
toate vânzările/cumpărările, primirile/livrările de instrumente financiare, actualizate cel puțin zilnic;
e) situații privind activele și pasivele, conturile de venituri, de cheltuieli și de capital,
actualizate cel puțin lunar;
f) documente care să reflecte, separat pentru fiecare instrument financiar, la data
compensării, toate pozițiile pe care S.S.I.F. le deține în conturile personale și ale clienților săi,
precum și localizarea lor;
g) evidențe ale instrumentelor financiare în curs de transfer, ale dividendelor și dobânzilor
primite, ale împrumuturilor acordate sau primite, precum și ale instrumentelor financiare ce nu au
fost primite sau nu au fost livrate, actualizate cel puțin zilnic;
h) fișele angajaților S.S.I.F., cu menționarea atribuțiilor, sancțiunilor și a situațiilor de punere
sub acuzare în legătură cu activitatea de intermediere, pentru perioada în care aceștia au fost
angajații S.S.I.F.
(2) Toate documentele prevăzute la alin. (1) trebuie să poată fi puse la dispoziție C.N.V.M.,
la cerere, în cel mult două zile lucrătoare.
(3) La cererea C.N.V.M., S.S.I.F. are obligația de a furniza în orice moment copii ale
documentelor solicitate.
Art. 153. — (1) În scopul supravegherii de către C.N.V.M. a activității desfășurate de
S.S.I.F., aceasta va depune la C.N.V.M. următoarele situații și documente:
a) situații financiare lunare, trimestriale sau semestriale, după caz, întocmite și transmise
C.N.V.M. în conformitate cu prevederile reglementărilor emise în aplicarea Ordonanței de urgență
a Guvernului nr. 99/2006 privind instituțiile de credit și adecvarea capitalului;
b) îraportul privind evidența operațiunilor de împrumut, a cumpărărilor în marjă și a
vânzărilor în lipsă“, întocmit conform anexei nr. 7, în termen de maximum 10 zile de la încheierea
lunii de raportare sau în maximum 24 de ore de la solicitarea C.N.V.M.;
c) îraportul privind tranzacțiile cu instrumente financiare derivate“, întocmit conform anexei
nr. 7, în termen de maximum 10 zile de la încheierea lunii de raportare sau în maximum 24 de
ore de la solicitarea C.N.V.M.;
d) raportul semestrial, în termenul legal stabilit prin reglementările C.N.V.M., care va cuprinde
situațiile financiare semestriale compuse din bilanț, cont de profit și pierdere, situația modificărilor
capitalului propriu și situația fluxurilor de trezorerie;
e) raportul anual, în termenul legal stabilit prin reglementările C.N.V.M., care va cuprinde:
1. situațiile financiare anuale compuse din bilanț, cont de profit și pierdere, situația
modificărilor capitalului propriu, situația fluxurilor de trezorerie, politici contabile și note explicative;
2. raportul administratorilor;
3. raportul auditorului financiar;
f) raportul auditorilor interni, care va fi transmis împreună cu raportul menționat la lit. e);
g) raport privind sursa veniturilor S.S.I.F. (detaliate pe categorii de servicii de investiții
financiare) și destinația cheltuielilor, precum și raport privind sursa veniturilor (detaliate pe categorii
de servicii de investiții financiare) și destinația cheltuielilor, pe fiecare sediu secundar, care vor fi
transmise împreună cu raportul menționat la lit. e).
(2) Anual S.S.I.F. va transmite C.N.V.M., până cel târziu la data de 31 ianuarie,
anexa nr. 1A, actualizată și completată integral, împreună cu:
a) lista sediilor secundare autorizate cuprinzând și agenții pentru servicii de investiții
financiare și, după caz, reprezentanții compartimentului de control intern care își desfășoară
activitatea la respectivele sedii secundare;
b) raportul privind structura portofoliilor individuale ale clienților aflate în administrare;
c) raportul privind măsurile disciplinare aplicate conducătorilor, agenților pentru servicii de
investiții financiare și reprezentanților compartimentului de control intern;
d) lista contractelor încheiate cu alți intermediari și obiectul acestora;
e) raportul privind activitățile aflate în obiectul de activitate autorizat ce au fost externalizate.
(3) Anual, S.S.I.F. va transmite C.N.V.M., până cel târziu la data de 31 martie, raportul
privind structura organizațională și sistemul de contabilitate.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
SECȚIUNEA 2
Obligațiile S.S.I.F. care acționează în calitate de operator independent

Art. 154. — (1) Operatorul independent reprezintă intermediarul care, în mod organizat,
frecvent și sistematic, încheie tranzacții pe cont propriu prin executarea ordinelor clienților în afara
piețelor reglementate sau a sistemelor alternative de tranzacționare.
(2) S.S.I.F. care intenționează să acționeze ca operator independent trebuie să notifice în
prealabil C.N.V.M. și să solicite eliberarea atestatului privind confirmarea acestei calități.
(3) C.N.V.M. poate confirma calitatea de operator independent a unei S.S.I.F. dacă
documentele justificative depuse în acest sens atestă îndeplinirea condițiilor prevăzute de prezenta
secțiune și de Regulamentul CE nr. 1.287/2006 pentru desfășurarea acestei activități.
Art. 155. — Societățile de servicii de investiții financiare care acționează în calitate de
operator independent pentru acțiuni au obligația să publice cotația fermă pentru acele acțiuni
admise la tranzacționare pe o piață reglementată, pentru care acționează ca operator independent
și pentru care există o piață lichidă conform prevederilor art. 22 din Regulamentul CE
nr. 1.287/2006. În cazul acțiunilor pentru care nu există o piață lichidă, operatorul independent va
prezenta cotațiile clienților lor, la solicitarea acestora.
Art. 156. — (1) Prevederile art. 155 se aplică atunci când operatorul independent
tranzacționează cantități mai mici decât dimensiunea standard a pieței. Operatorului independent
care tranzacționează doar cantități mai mari decât dimensiunea standard a pieței nu i se vor
aplica prevederile prezentei secțiuni.
(2) Operatorii independenți pot decide cantitatea sau cantitățile pentru care vor oferi cotații.
Pentru o anumită acțiune, fiecare cotație va include prețul ferm de cumpărare și/sau vânzare sau
prețurile pentru o cantitate sau cantități care pot fi mai mici decât dimensiunea standard a pieței
pentru clasa de acțiuni de care aparțin respectivele acțiuni. Prețul sau prețurile vor reflecta
condițiile predominante (preponderente) existente în piață pentru respectiva acțiune.
(3) În aplicarea prezentei secțiuni, acțiunile vor fi grupate în clase pe baza mediei aritmetice
a valorii ordinelor executate în piață pentru acea acțiune. Dimensiunea standard a pieței pentru
fiecare clasă de acțiuni va fi o cantitate reprezentativă a mediei aritmetice a valorii ordinelor
executate în piață pentru acțiunile incluse în fiecare clasă de acțiuni.
(4) În aplicarea prevederilor art. 155 și ale alin. (1)—(3) ale prezentului articol, piața pentru
fiecare acțiune reprezintă toate ordinele executate în România și în Uniunea Europeană în
legătură cu respectiva acțiune, excluzându-le pe acelea ale căror volume sunt mai mari decât
dimensiunea standard a pieței pe acea acțiune.
Art. 157. — (1) C.N.V.M. va stabili, pe baza datelor furnizate de către operatorul de piață
pentru fiecare acțiune, cel puțin anual, clasa acțiunilor căreia aceasta îi aparține, luând în
considerare media aritmetică a valorii ordinelor executate în piață cu privire la acea acțiune.
Această informație va fi difuzată public tuturor participanților la piață.
(2) Prevederile alin. (1) se aplică pentru acțiunile tranzacționate pe o piață reglementată
autorizată și supravegheată de C.N.V.M., dacă această piață este declarată piața cea mai
relevantă în termeni de lichiditate pentru respectivele acțiuni în conformitate cu prevederile
Regulamentului CE nr. 1.287/2006.
Art. 158. — (1) Operatorii independenți vor face publice cotațiile lor în mod regulat și
continuu în timpul programului normal de tranzacționare. Operatorii independenți pot să își
actualizeze cotațiile în orice moment și vor putea, de asemenea, în condiții excepționale de piață,
să își retragă cotațiile.
(2) Cotațiile vor fi făcute publice într-o manieră ușor accesibilă celorlalți participanți la piață,
în baza unor costuri comerciale rezonabile.
(3) În vederea îndeplinirii condițiilor prevăzute la art. 137, operatorii independenți vor executa
ordinele primite de la clienții de retail cu privire la acțiunile pentru care au calitatea de operatori
independenți, la prețurile cotate la momentul primirii ordinelor.
(4) S.S.I.F. va executa ordinele primite de la clienții profesionali definiți conform anexei nr. 8
cu privire la acțiunile pentru care au calitatea de operatori independenți, la prețurile cotate la
momentul primirii ordinelor. Operatorii independenți pot executa aceste ordine, în cazuri justificate,
la un preț mai bun, cu condiția ca acest preț să se încadreze în limitele apropiate de condițiile
publice ale pieței, precum și cu condiția ca ordinele să cuprindă cantități mai mari decât cantitatea
inițiată în mod obișnuit de către un client de retail.
(5) Operatorii independenți pot, de asemenea, să execute ordinele primite de la clienții
profesionali la prețuri diferite față de cotațiile oferite fără a fi necesară îndeplinirea condițiilor
stabilite la alin. (4), în situația în care executarea tranzacțiilor cu mai multe valori mobiliare
reprezintă parte a unei tranzacții sau în situația în care ordinele sunt supuse altor condiții decât
prețul curent din piață.

57

58

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(6) În situația în care nu este posibilă aplicarea prevederilor alin. (4) și (5), operatorul
independent care oferă o singură cotație sau a cărui cea mai mare cotație este mai mică decât
dimensiunea standard a pieței și care primește un ordin de la un client cuprinzând o cantitate mai
mare decât cotația oferită de acesta, dar mai mică decât dimensiunea standard a pieței, poate
decide să execute acea parte a ordinului care depășește cotația oferită de acesta, cu condiția ca
executarea să se facă la prețul cotat.
(7) În situația în care ordinul unui client cuprinde o cantitate ce reprezintă un multiplu al
volumului standard din piață plus o diferență mai mică decât volumul standard, prevederile
alin. (6) se aplică și acestei diferențe.
(8) În cazul în care operatorul independent oferă cotații diferite și primește un ordin care se
situează între aceste cotații, va executa ordinul la unul din prețurile cotate cu respectarea
prevederilor art. 141 alin. (1) și art. 145, exceptând cazul în care este permis altfel conform
alin. (4) și (5).
Art. 159. — C.N.V.M. va verifica dacă S.S.I.F. care acționează în calitate de operator
independent:
a) actualizează periodic prețurile de cumpărare și/sau vânzare publicate în conformitate cu
art. 155 și dacă menține prețurile care reflectă condițiile de piață predominante (preponderente);
b) respectă condițiile impuse pentru oferirea unor prețuri mai bune conform prevederilor
art. 158 alin. (4).
Art. 160. — (1) Operatorii independenți pot decide pe baza politicii comerciale proprii și
într-un mod obiectiv și nediscriminatoriu căror clienți le vor acorda acces la cotațiile oferite. În
acest sens, S.S.I.F. va dispune de reguli clare care guvernează accesul la cotațiile oferite.
(2) Operatorii independenți pot refuza să încheie sau pot întrerupe relațiile de afaceri cu
clienții din considerente comerciale cum ar fi statutul de creditori al clienților sau luarea în
considerare a riscului de contraparte și de decontare finală într-o tranzacție.
Art. 161. — (1) În vederea limitării riscului de a fi expus la multiple tranzacții din partea
aceluiași client, operatorul independent poate limita, într-un mod nediscriminatoriu, numărul
tranzacțiilor de la același client care vor fi inițiate în condițiile publicate.
(2) Operatorii independenți pot de asemenea, ca într-un mod nediscriminatoriu și cu
respectarea prevederilor art. 141 alin. (1) și art. 145, să limiteze numărul total al tranzacțiilor de la
diferiți clienți în același timp cu condiția ca acest lucru să se efectueze numai dacă numărul
și/sau volumul ordinelor clienților depășesc considerabil norma.
SECȚIUNEA 3
Obligațiile S.S.I.F. privind transparența posttranzacționare

Art. 162. — (1) S.S.I.F. care efectuează, în afara pieței reglementate sau a unui sistem
alternativ de tranzacționare, tranzacții cu acțiuni admise la tranzacționare pe o piață reglementată
în contul propriu sau în contul clienților trebuie să facă publice volumul și prețul acelor tranzacții,
precum și momentul exact la care acestea au fost executate. Această informație va fi făcută
publică imediat după momentul executării tranzacției, în baza unor costuri comerciale rezonabile și
într-o manieră cât mai ușor accesibilă participanților la piață, în conformitate cu reglementările
pieței reglementate.
(2) Detaliile privind informațiile ce trebuie făcute publice conform alin. (1) vor fi făcute publice
prin mijloacele prevăzute la art. 30 din Regulamentul CE nr. 1.287/2006. În cazul în care
informațiile sunt transmise prin intermediul sistemului electronic al pieței reglementate pe care
respectiva acțiune este admisă la tranzacționare, operatorul de piață va permite transmiterea
acestor informații într-un mod nediscriminatoriu și pe baza unor costuri comerciale rezonabile.
(3) S.S.I.F. care efectuează, în afara unui sistem alternativ de tranzacționare, tranzacții cu
acțiuni care nu sunt admise la tranzacționare pe o piață reglementată și care sunt tranzacționate
în cadrul unui sistem alternativ de tranzacționare trebuie să facă public, prin intermediul sistemului
alternativ de tranzacționare, volumul și prețul acelor tranzacții, precum și momentul exact la care
acestea au fost executate.
SECȚIUNEA 4
Practici frauduloase și notificarea tranzacțiilor suspecte

Art. 163. — Următoarele fapte sunt considerate ca fiind practică frauduloasă:
a) furtul instrumentelor financiare ale clienților și/sau al fondurilor bănești aferente acestora;
b) împrumutul, gajarea sau constituirea de garanții în numele S.S.I.F. prin utilizarea
instrumentelor financiare și a disponibilităților bănești care aparțin clienților sau terților, fără a avea
în prealabil autorizația scrisă expresă a clientului;

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) înstrăinarea sau folosirea directă sau indirectă a activelor clientului ori a drepturilor
provenind din proprietatea asupra acestora, fără autorizația scrisă expresă a clientului;
d) încheierea unor tranzacții cu instrumente financiare care ar avea drept scop ascunderea
identității proprietarului acestora;
e) garantarea obținerii anumitor rezultate financiare în urma tranzacțiilor efectuate;
f) executarea prioritară a ordinelor de tranzacționare în contul propriu și/sau contul
persoanelor relevante față de ordinele competitive anterioare sau concomitente în contul clienților;
g) efectuarea de tranzacții în situația existenței unor conflicte de interese cu clienții fără
informarea și acordul prealabil al clientului;
h) tranzacționarea excesivă pentru un cont discreționar, în sensul efectuării de tranzacții
repetate, în defavoarea clientului, cu scopul de a genera comision pentru S.S.I.F.;
i) încheierea unui acord între două sau mai multe persoane care se află în legături strânse,
în scopul obținerii de beneficii în dauna clienților sau care au ca scop ori rezultat creșterea ori
scăderea frauduloasă a prețului instrumentelor financiare;
j) informarea eronată, incompletă sau exagerată cu privire la un instrument financiar,
transmisă unui client în vederea determinării acestuia să deruleze tranzacții având ca obiect
respectivul instrument financiar;
k) acoperirea obligațiilor ce rezultă din tranzacțiile efectuate în contul propriu și/sau contul
persoanelor relevante folosind activele clienților;
l) transmiterea unor informații din surse neoficiale, prezentate ca fiind confidențiale, în scopul
determinării clienților sau potențialilor clienți de a efectua tranzacții ori promisiuni de câștig făcute
clienților;
m) orice alte fapte considerate de C.N.V.M. ca practică frauduloasă.
Art. 164. — În aplicarea art. 244 alin. (5) lit. a) și b) din Legea nr. 297/2004, în examinarea
tranzacțiilor sau ordinelor de tranzacționare, C.N.V.M., operatorul de piață, operatorul de sistem și
participanții la piață vor lua în considerare persoana care inițiază ordinul, precum și cel puțin
următoarele semnale care pot indica operațiuni de manipulare a pieței:
a) măsura în care ordinele de tranzacționare date sau tranzacțiile efectuate reprezintă o
proporție semnificativă a volumului zilnic de tranzacționare a unui instrument financiar avut în
vedere pe piața reglementată, în special atunci când aceste operațiuni conduc la modificarea
semnificativă a prețului instrumentului financiar;
b) măsura în care ordinele de tranzacționare date sau tranzacțiile efectuate de persoane
care cumpără sau vând cantități ale unui instrument financiar reprezentând poziții semnificative
conduc la modificări semnificative ale prețului respectivului instrument financiar sau a
instrumentului financiar derivat ori a activului suport cu care se află în legătură, admis la
tranzacționare pe o piață reglementată;
c) măsura în care tranzacțiile efectuate nu conduc la modificări privind deținătorii finali ai
instrumentului financiar admis la tranzacționare pe o piață reglementată;
d) măsura în care ordinele de tranzacționare date sau tranzacțiile efectuate includ poziții de
sens invers într-o perioadă scurtă de timp și reprezintă o proporție semnificativă a volumului zilnic
de tranzacționare a instrumentului financiar analizat pe piața reglementată avută în vedere și ar
putea fi asociate cu schimbări semnificative ale prețului instrumentului financiar admis la
tranzacționare pe o piață reglementată;
e) măsura în care ordinele de tranzacționare date sau tranzacțiile efectuate sunt concentrate
într-o perioadă scurtă de timp în cadrul sesiunii de tranzacționare și conduc apoi la schimbarea
prețului în sens invers;
f) măsura în care ordinele de tranzacționare date și retrase înainte de a fi executate conduc
la modificarea celui mai bun preț de cumpărare sau vânzare a unui instrument financiar admis la
tranzacționare pe o piață reglementată sau la modificarea înregistrărilor în registrul ordinelor
disponibil participanților la piață;
g) măsura în care ordinele de tranzacționare sunt date sau tranzacțiile sunt efectuate la
momentul sau în jurul unui anume moment în care sunt determinate prețurile de referință, prețurile
de decontare și estimările și care conduc la modificări ale prețului cu efect asupra estimărilor și
prețurilor menționate mai sus;
h) situația în care ordinele de tranzacționare date sau tranzacțiile efectuate de către
persoane sunt precedate sau urmate de diseminarea unor informații false sau înșelătoare de către
aceleași persoane sau de către alte persoane cu care acestea se află în legătură;
i) situația în care ordinele de tranzacționare sunt date sau tranzacțiile sunt efectuate de
către persoane înainte ca sau după ce aceleași persoane sau persoane cu care acestea se află
în legătură produc sau diseminează analize ori recomandări privind investițiile care sunt incorecte,
aduc prejudicii sau sunt, în mod demonstrabil, influențate de interese materiale.

59

60

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 165. — (1) În aplicarea art. 250 alin. (3) din Legea nr. 297/2004, orice persoană care
efectuează operațiuni cu titlu profesional, definită în conformitate cu prevederile art. 2 alin. (2)
lit. u), care are sediul sau o sucursală în România și care dobândește în vreun fel informații
despre tranzacții asupra cărora apreciază că există motive rezonabile de suspiciune privind
manipularea de piață sau tranzacționarea pe baza informațiilor privilegiate trebuie să le aducă de
îndată la cunoștința C.N.V.M.
(2) În ceea ce privește conținutul, persoanele subiect al obligației de notificare vor transmite
către C.N.V.M. următoarele informații:
a) descrierea tranzacției, inclusiv tipul ordinului (cum ar fi: ordin limită, ordin la piață sau
alte caracteristici ale ordinului), precum și tipul pieței de tranzacționare (de exemplu existența
posibilității de tranzacționare în bloc);
b) motivele pentru care există suspiciuni că respectiva tranzacție ar constitui un abuz pe
piață;
c) modalitățile de identificare a persoanelor în contul cărora s-a efectuat respectiva
tranzacție, precum și ale altor persoane implicate în aceasta;
d) calitatea în care acționează persoana subiect al obligației de notificare (pe cont propriu
sau pentru o terță parte);
e) orice altă informație considerată semnificativă în analizarea tranzacției suspecte.
(3) În cazul în care informațiile menționate la alin. (2) nu sunt disponibile la momentul
efectuării notificării, aceasta va include cel puțin motivele pentru care există suspiciunea că
respectivele tranzacții au fost efectuate prin folosirea de informații privilegiate sau constituie un
abuz pe piață. Toate celelalte informații trebuie transmise către C.N.V.M. de îndată ce devin
disponibile.
(4) Transmiterea către C.N.V.M. a informațiilor în conformitate cu alin. (1)—(3) se va realiza
prin poștă, e-mail, telefon sau fax. În cazul transmiterii lor prin telefon, C.N.V.M. va notifica ulterior
respectivei persoane primirea informației într-una din formele scrise menționate mai sus.
Art. 166. — (1) Notificările prevăzute la art. 165 alin. (1)—(3) vor fi făcute exclusiv către
C.N.V.M., iar persoanele care le transmit se vor asigura că respectivele notificări nu sunt
accesibile altor persoane, în special celor în contul cărora au fost efectuate tranzacțiile sau
persoanelor aflate în legătură cu acestea, cu excepția cazurilor prevăzute de lege.
(2) Îndeplinirea cerinței de la alin. (1) nu implică vreo obligație din partea persoanelor care
le transmit, cu condiția ca acestea să acționeze cu bună-credință.
(3) C.N.V.M. nu va dezvălui identitatea persoanelor care au realizat notificări cu privire la
tranzacții considerate suspecte, dacă această dezvăluire ar dăuna sau ar putea să dăuneze în
vreun fel persoanei care a realizat notificarea.
(4) Prevederile alin. (3) nu vor aduce atingere eventualelor cerințe de raportare sau de
transfer al datelor personale impuse de alte prevederi legale.
(5) Notificarea efectuată cu bună-credință în condițiile art. 165 nu constituie o încălcare a
unor eventuale restricții prevăzute într-un contract, într-o prevedere legală sau administrativă și nu
implică niciun fel de obligație pentru persoana care a realizat notificarea.
(6) C.N.V.M. va transmite de îndată informațiile primite în conformitate cu art. 165 și cu
prezentul articol către autoritățile competente ale piețelor reglementate pe care se tranzacționează
instrumentele financiare obiect al tranzacției suspecte.

TITLUL IV
Contractele la distanță și tranzacțiile prin internet
CAPITOLUL I
Conținutul și clauzele minime ale contractelor la distanță încheiate de S.S.I.F. cu investitorii
Art. 167. — (1) Pentru validitatea încheierii unui contract la distanță, definit conform art. 28
alin. (3) din Legea nr. 297/2004, S.S.I.F. trebuie să solicite și să obțină în prealabil
consimțământul scris al investitorului pentru încheierea unui astfel de contract.
(2) Consimțământul investitorului prevăzut la alin. (1) se poate obține prin semnătura
investitorului pe un document tipizat, transmis prin una din următoarele modalități:
a) direct la sediul S.S.I.F.;
b) prin poștă, cu confirmare de primire;
c) prin telex;
d) prin orice alt mijloc de comunicare recunoscut de lege, ce permite identificarea
expeditorului.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 168. — Înainte de încheierea unui contract la distanță sau la momentul prezentării
propunerii de încheiere a unui contract la distanță, S.S.I.F. are obligația de a informa investitorii în
timp util, corect și complet asupra a cel puțin următoarelor elemente:
a) date privind posibilitatea identificării S.S.I.F., care vor cuprinde:
1. denumirea S.S.I.F., serviciile de investiții financiare prestate, adresa sediului social/central,
a sediilor secundare și a modalității de contactare, telefon, fax, e-mail, codul unic de înregistrare
la oficiul registrului comerțului a S.S.I.F.;
2. numele și prenumele conducătorilor S.S.I.F., adresa, numărul de telefon/fax și e-mailul
unde aceștia pot fi contactați;
3. autorizația acordată de C.N.V.M. și adresa, numărul de telefon/fax și e-mailul C.N.V.M.;
b) informații privind serviciile de investiții financiare ce urmează să le presteze sau
intenționează să le presteze, care se vor referi la:
1. descrierea caracteristicilor principale ale serviciului de investiții financiare;
2. costul total pe care investitorul trebuie să îl plătească pentru serviciul de investiții
financiare prestat de S.S.I.F., incluzând toate comisioanele, taxele, tarifele sau cheltuielile aferente
achitate direct de către investitor sau prin intermediul S.S.I.F., iar în cazul în care nu poate fi
indicat un cost total exact al serviciului furnizat, S.S.I.F. este obligată să informeze investitorul
asupra modalității de calcul necesare verificării costului total;
3. precizarea faptului că:
a. serviciile de investiții financiare implică anumite riscuri specifice, caracteristice
instrumentelor financiare;
b. operațiunile ce urmează a fi executate depind de fluctuațiile piețelor financiare asupra
cărora S.S.I.F. nu are influență;
c. performanțele statistice realizate nu sunt indicatori pentru performanțe viitoare;
4. notificarea cu privire la posibilitatea existenței altor taxe și/sau costuri care nu sunt plătite
prin intermediul S.S.I.F. sau impuse de aceasta;
5. indicarea termenului-limită până la care informațiile furnizate sunt valabile;
6. precizarea modalităților de plată și de realizare a plății;
7. indicarea oricărui cost suplimentar pentru investitor rezultat din utilizarea de către acesta
a mijloacelor de comunicare la distanță, dacă astfel de costuri adiționale sunt facturate separat.
c) informații cu privire la contractul la distanță ce urmează a fi încheiat, care vor cuprinde:
1. existența dreptului de denunțare unilaterală a contractului conform art. 28 alin. (7) și (8)
din Legea nr. 297/2004, precum și informații cu privire la suma pe care investitorul va trebui să o
plătească pentru serviciile de investiții financiare prestate anterior exercitării acestui drept, precum
și consecințele ce decurg din neexercitarea acestui drept;
2. durata minimă pentru care se încheie contractul la distanță, în cazul prestării unor servicii
de investiții financiare cu caracter permanent sau temporar;
3. drepturile pe care le pot avea părțile de a rezilia contractul înainte de termen sau
unilateral în virtutea clauzelor contractului la distanță, inclusiv penalitățile prevăzute de contract în
asemenea cazuri;
4. indicarea modalităților practice de exercitare a dreptului de denunțare unilaterală a
contractului înainte de termen, precum și indicarea adresei la care poate fi expediată notificarea
de denunțare unilaterală a contractului;
5. normele legale din România, din statul membru sau nemembru avute în vedere de către
S.S.I.F. ca temei juridic al raportului contractual cu investitorul, precizate acestuia înaintea
încheierii contractului la distanță;
6. orice clauză contractuală privind legislația aplicabilă contractului la distanță și/sau instanța
competentă în soluționarea eventualelor litigii între părți;
7. limba sau limbile în care sunt formulați termenii și condițiile contractuale, informațiile
prealabile ce trebuie să fie furnizate de S.S.I.F. investitorilor, precum și limba ori limbile în care
S.S.I.F. a convenit, de comun acord cu investitorul, să comunice pe durata derulării contractului la
distanță;
d) informații privind căile de soluționare a litigiilor dintre părți, și anume:
1. posibilitatea apelării la proceduri de mediere înainte de sesizarea instanței de judecată,
după caz, de către investitor, care are calitatea de parte contractuală, și, de asemenea, care sunt
modalitățile prin care investitorul poate apela la aceste proceduri;
2. existența unor fonduri de garantare sau a altor mecanisme de compensare, altele decât
cele prevăzute de Legea nr. 297/2004.
Art. 169. — Informațiile prevăzute la art. 168, al căror scop comercial trebuie precizat fără
echivoc, vor fi comunicate în mod clar, ușor de înțeles de către investitor, prin mijloacele de
comunicare la distanță utilizate, ținând cont, în primul rând, de regulile de conduită și de bună

61

62

MONITORUL OFICIAL AL ROMÂNIEI, PARTEA I, Nr. 103 bis/12.II.2007
practică comercială, precum și de principiile care guvernează protecția persoanelor lipsite de
capacitatea de exercițiu, cum ar fi minorii.
Art. 170. — (1) S.S.I.F. care prestează servicii de investiții financiare în baza unui contract
la distanță poate utiliza cel puțin următoarele mijloace de comunicare la distanță:
a) telefon;
b) fax;
c) internet;
d) sistemul automatizat de apel fără intervenție umană.
(2) Utilizarea mijloacelor de comunicare la distanță necesită acordul prealabil expres al
investitorului și nu este permisă în cazul în care investitorul și-a manifestat dezacordul cu privire
la utilizarea acestora (nu este permisă dacă există un refuz manifestat de investitor).
(3) Cheltuielile rezultate din aplicarea alin. (2) în vederea obținerii acordului investitorului
pentru utilizarea mijloacelor de comunicare la distanță nu vor fi suportate în nicio situație de către
investitor.
Art. 171. — (1) În cazul în care mijlocul de comunicare la distanță este telefonul sau orice
alt mijloc ce implică vorbirea directă, la începutul convorbirii cu investitorul, S.S.I.F. are obligația
de a informa, în mod complet, corect și precis cu privire la:
a) denumirea și datele de identificare ale S.S.I.F.;
b) scopul apelului telefonic inițiat de S.S.I.F.
(2) Convorbirea telefonică cu investitorul poate continua numai cu acordul explicit al
acestuia, caz în care se va prezenta identitatea persoanei care a contactat investitorul din partea
S.S.I.F. și în ce calitate reprezintă S.S.I.F., precum și informațiile prevăzute la art. 168 lit. b)
pct. 1, 2, 4 și lit. c) pct. 1.
(3) S.S.I.F. este obligată să informeze investitorul despre faptul că orice alte informații
suplimentare sunt disponibile la cerere și, totodată, să indice natura acestor informații. S.S.I.F.
trebuie să furnizeze toate informațiile complete atunci când își îndeplinește obligațiile ce îi revin
potrivit art. 172 alin. (1) și (3).
(4) Informațiile referitoare la obligațiile contractuale vor fi comunicate investitorului în faza
precontractuală. Aceste informații trebuie să fie în conformitate cu obligațiile contractuale rezultate
din dispozițiile legale aplicabile contractului la distanță, în cazul încheierii lui.
Art. 172. — (1) Sub sancțiunea nulității contractului, S.S.I.F. va comunica investitorilor, în
totalitate, termenii și condițiile contractuale, precum și informațiile prevăzute de art. 110 și art. 168
lit. a), în scris, pe suport de hârtie sau pe orice suport durabil disponibil sau accesibil
investitorului, în timp util, înainte ca acesta să aibă obligații rezultate prin semnarea unui contract
la distanță sau acceptării unei oferte de prestare a unui serviciu de investiții financiare la distanță.
(2) În cazul în care contractul a fost încheiat, la cererea expresă a investitorului, prin
utilizarea unor mijloace de comunicare la distanță care nu permit îndeplinirea procedurii prealabile
de informare prevăzută la alin. (1), S.S.I.F. își va îndeplini obligațiile ce îi revin imediat după
încheierea contractului la distanță.
(3) Pe toată durata derulării contractului la distanță, investitorul are dreptul să solicite
comunicarea condițiilor și prevederilor contractuale pe suport de hârtie. Investitorul este, de
asemenea, îndreptățit să solicite schimbarea modului de comunicare la distanță folosit dacă acest
lucru nu este incompatibil cu termenii contractului încheiat sau cu natura serviciului furnizat.
Art. 173. — Termenul prevăzut la art. 28 alin. (7) din Legea nr. 297/2004, în care un
investitor are dreptul să rezilieze unilateral contractul la distanță încheiat cu un S.S.I.F., începe să
curgă:
a) din ziua încheierii contractului la distanță, dacă investitorul a primit informațiile prevăzute
la art. 172 alin. (1); sau
b) din ziua în care investitorul primește termenii, condițiile contractuale și informațiile în
condițiile prevăzute la art. 172 alin. (1), dacă această dată este ulterioară celei la care se face
referire la lit. a).
Art. 174. — (1) În cazul exercitării dreptului de reziliere unilaterală a contractului la distanță,
în baza informațiilor primite de la S.S.I.F. potrivit art. 168 lit. a) și lit. c) pct. 4, investitorul va
notifica S.S.I.F., înainte de expirarea termenului prevăzut de art. 28 alin. (7) din Legea
nr. 297/2004, prin orice mijloc care poate fi probat.
(2) Termenul va fi considerat respectat dacă notificarea formulată pe suport de hârtie sau pe
alt suport durabil, disponibil și accesibil S.S.I.F. este expediată înaintea expirării termenului în care
acest drept poate fi exercitat.
(3) În cazul în care investitorul își exercită dreptul său de denunțare unilaterală conform
art. 28 alin. (7) din Legea nr. 297/2004, dacă unui contract la distanță pentru un serviciu de
investiții financiare încheiat la un anumit moment i se anexează un alt contract la distanță pentru

MONITORUL OFICIAL AL ROMÂNIEI, PARTEA I, Nr. 103 bis/12.II.2007
servicii oferite de S.S.I.F. sau de un terț pe baza unui contract între terț și furnizor, acest contract
la distanță se va anula de drept fără plata unor penalități sau costuri suplimentare.
(4) În cazul în care, cu ocazia rezilierii unilaterale a contractului la distanță, investitorul va fi
obligat să plătească serviciile deja prestate în concordanță cu clauzele contractului, suma solicitată
a fi plătită:
a) nu va putea depăși o sumă stabilită proporțional cu perioada în care serviciul de investiții
financiare a fost furnizat, raportată la durata totală a contractului;
b) nu va putea fi prevăzută ca plată ce ar putea reprezenta achitarea sub orice formă a
unei penalități.
(5) În situația prevăzută la alin. (4), S.S.I.F. nu poate solicita investitorului să plătească
serviciile prestate în concordanță cu clauzele contractului, fără a face dovada că acesta a fost
informat în timp util în ceea ce privește obligativitatea plății acestora, conform art. 168 lit. c)
pct. 1. Investitorul nu poate fi obligat să efectueze plata dacă executarea contractului a început
înaintea expirării perioadei de retragere, fără existența unei cereri prealabile sau a unui acord
expres din partea sa.
(6) În termen de maximum 30 de zile de la data primirii notificării privind denunțarea
unilaterală a contractului la distanță, S.S.I.F. este obligată să ramburseze orice sume primite în
baza contractului la distanță, cu excepția sumelor prevăzute la alin. (4).
(7) Investitorul este obligat să restituie S.S.I.F., în termen de maximum 30 de zile de la
transmiterea notificării privind denunțarea unilaterală a contractului la distanță, orice sumă sau
instrumente financiare acordate de S.S.I.F. în exercitarea serviciului prevăzut la pct. 2 lit. b) din
anexa nr. 9.
Art. 175. — (1) Este interzisă prestarea de servicii de investiții financiare fără asumarea de
către investitor a obligației de efectuare a unei plăți imediate sau la termen, atunci când prestarea
serviciilor de investiții financiare presupune efectuarea unei asemenea plăți.
(2) Investitorul este exonerat de orice obligație de plată în cazul prestării de către S.S.I.F. a
unui serviciu de investiții financiare nesolicitat, lipsa răspunsului investitorului neavând valoare de
consimțământ tacit.
Art. 176. — Contractele pentru furnizarea de servicii de investiții financiare la distanță nu
pot conține, chiar cu acordul expres al investitorului, clauze de renunțare la drepturile prevăzute
de prezentul regulament.
CAPITOLUL II
Tranzacționarea prin internet
Art. 177. — Utilizarea internetului ca mijloc de comunicare la distanță cu investitorii nu
exonerează S.S.I.F. de obligația respectării regulilor stabilite de prezentul regulament cu privire la
prestarea serviciilor de investiții financiare.
Art. 178. — S.S.I.F. care prestează servicii de investiții financiare prin internet trebuie să dețină
echipamente informatice adecvate, având în vedere volumul activităților pe care ei pot fi solicitați
să le desfășoare, precum și necesitatea executării cu promptitudine a ordinelor investitorilor.
Art. 179. — (1) În vederea prestării de servicii de investiții financiare prin internet, S.S.I.F.
trebuie să încheie contracte cu furnizorii de internet și alte societăți implicate în acest proces
astfel încât să asigure eficiența operațională a serviciilor de investiții financiare oferite investitorilor.
(2) Pentru a face față eventualelor disfuncționalități ale sistemelor informatice, S.S.I.F. trebuie
să asigure proceduri alternative eficiente astfel încât ordinele investitorilor să poată fi executate.
Investitorii vor fi informați de către S.S.I.F. cu privire la existența acestor proceduri alternative și la
modalitatea de utilizare a acestora în contractul încheiat cu investitorii.
(3) S.S.I.F. trebuie să se asigure că sistemele informatice utilizate garantează
confidențialitatea maximă a datelor transmise prin internet.
(4) Când ordinele investitorilor sunt primite de S.S.I.F. prin internet, aceasta poate utiliza
același mijloc de comunicare pentru a transmite investitorilor informațiile și rapoartele prevăzute de
prezentul regulament, cu condiția ca sistemele informatice ale S.S.I.F. și ale clientului să permită
descărcarea și salvarea acestora.
(5) Conform standardelor de securitate în domeniul sistemelor informatice, S.S.I.F. va asigura
securizarea sistemului computerizat de preluare a ordinelor. Sistemul, în particular, trebuie să
asigure în special integritatea datelor, autentificarea originii datelor și protecția mesajelor
confidențiale.
Art. 180. — Atunci când oferta unui S.S.I.F. este adresată în mod clar rezidenților unui alt
stat, S.S.I.F. trebuie să se asigure că oferta sa respectă reglementările din statul în cauză.

63

64

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 181. — În situația în care prestează servicii de investiții financiare prin internet, S.S.I.F.
va trebui:
a) să asigure verificarea identității investitorului atunci când acesta accesează sistemul;
b) să protejeze site-ul împotriva oricărui acces neautorizat;
c) să publice pe pagina sa de internet informații reale și actualizate permanent și să
respecte regulile privind publicitatea.
Art. 182. — (1) În scopul îndeplinirii cerinței de a verifica identitatea și capacitatea
investițională a investitorilor, S.S.I.F. care intenționează să presteze servicii de investiții financiare
pentru un investitor exclusiv prin internet mai întâi trebuie să primească:
a) o fotocopie a documentelor de identificare a investitorilor;
b) informații privind contul bancar, inclusiv extras de cont sau cec ștampilat;
c) documente de evidență a locului de rezidență a clientului.
(2) Confirmarea primirii de către S.S.I.F. a documentelor mai sus menționate se face prin
transmiterea către investitor a unei scrisori recomandate, cu confirmare de primire, în acest fel
verificându-se și adresa declarată de investitor.
(3) După încheierea procesului de verificare a cererii de către S.S.I.F., aceasta va comunica
prin e-mail investitorului numele de utilizator și două parole:
a) prima parolă — pentru vizualizarea ordinelor de vânzare/cumpărare de instrumente
financiare, a limitelor de tranzacționare și a balanței portofoliului propriu de instrumente financiare; și
b) a doua parolă — pentru introducerea ordinelor de vânzare/cumpărare de instrumente
financiare, transfer de instrumente financiare și/sau numerar.
(4) Pentru a asigura o protecție crescută a informațiilor, S.S.I.F. și investitorul vor institui un
sistem de modificare periodică a parolelor.
Art. 183. — (1) S.S.I.F. va informa clar investitorii că nicio tranzacție nu poate fi inițiată
până când nu vor fi primite următoarele:
a) documentele prevăzute la art. 182, în cazul unui investitor nou;
b) contractul, în formă scrisă, specific utilizării internetului;
c) fondurile sau instrumentele financiare în contul investitorului deschis la S.S.I.F.
(2) În funcție de condițiile pieței, S.S.I.F. poate include în contractul încheiat cu investitorul
clauze privind tipul ordinelor și condițiile în care acestea pot fi transmise, precum și clauze cu
privire la executarea tranzacțiilor.
Art. 184. — (1) În situația în care S.S.I.F. deține fondurile bănești și instrumentele financiare
ale investitorilor, trebuie să aibă un sistem de verificare a contului în mod automat. În situația în
care fondurile sau marjele sunt insuficiente, sistemul trebuie să blocheze intrarea ordinului. Clientul
va fi informat pe ecran cu privire la motivele blocării ordinului și i se va solicita să remedieze
situația.
(2) Dacă S.S.I.F. nu deține fondurile bănești sau instrumentele financiare ale investitorilor,
mesajul trebuie să identifice clar intermediarul care își asumă aceste funcții. În acest caz
prevederile alin. (1) vor fi implementate în cooperare cu intermediarul care deține fondurile bănești
și instrumentele financiare ale clienților.
Art. 185. — (1) S.S.I.F. trebuie să se asigure că investitorul primește, în mod sistematic,
informațiile și rapoartele prevăzute de prezentul regulament pe un ecran unde să poată fi citite
sau într-un format ce poate fi descărcat de pe internet.
(2) S.S.I.F. poate oferi investitorului, prin contract, posibilitatea alegerii modalității de primire
a rapoartelor prevăzute de prezentul regulament și a informațiilor cu privire la portofoliul său.
(3) Când S.S.I.F. intenționează să transmită investitorului rapoartele și informațiile prevăzute
de prezentul regulament prin internet, această modalitate exclusivă de transmitere trebuie să fie
stipulată în contract și agreată de client.
Art. 186. — (1) S.S.I.F. trebuie să dezvolte un sistem prin care să se verifice că ordinele
sunt compatibile cu condițiile din piață, astfel încât un mecanism automat de blocare a ordinelor
să fie declanșat când sistemul identifică o incompatibilitate. Clientul va fi informat, pe ecran, cu
privire la motivele blocării.
(2) Confirmarea cu privire la înregistrarea de către S.S.I.F. a ordinului clientului va fi afișată
pe ecran. S.S.I.F. va solicita apoi clientului să reconfirme ordinul.
(3) Contractul încheiat cu investitorul va stipula că S.S.I.F. își asumă responsabilitatea pentru
executarea corespunzătoare a ordinului, odată ce confirmarea privind înregistrarea ordinului a fost
transmisă investitorului și cât mai curând după ce investitorul a reconfirmat ordinul.
Art. 187. — (1) În situația apariției unor disfuncționalități cu privire la sistemul de preluare a
ordinelor, S.S.I.F. va depune toate eforturile pentru a informa utilizatorii cu privire la natura acestor
disfuncționalități și durata previzionată a acestora.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(2) S.S.I.F. va descrie în contractul încheiat cu investitorul echipamentul alternativ disponibil
acestuia în situația prelungirii întreruperii în furnizarea serviciilor.
Art. 188. — S.S.I.F. va adopta măsurile necesare astfel încât, luând în considerare mărimea
clientelei sale și perspectivele de creștere, să aibă capacitate suficientă, pe baze continue, în
următoarele domenii:
a) sisteme computerizate de preluare a ordinelor, inclusiv sisteme de păstrare în siguranță și
de recuperare a datelor (back-up);
b) echipamente alternative (telefon, fax etc.) oferite clienților dacă sistemele informatice
înregistrează disfuncționalități;
c) forță de muncă disponibilă, în situația disfuncționalității sistemelor informatice.
Art. 189. — S.S.I.F. trebuie să elaboreze proceduri pentru a stoca documentele transmise
sau primite prin internet, astfel încât acestea să fie recuperabile pentru a putea fi examinate de
C.N.V.M.

TITLUL V
Tranzacții în marjă. Acordarea de credite și împrumutul de valori mobiliare
CAPITOLUL I
Dispoziții generale
Art. 190. — (1) Prevederile prezentului titlu se aplică exclusiv tranzacțiilor cu valori
mobiliare/instrumente financiare derivate efectuate în cadrul piețelor reglementate și se
completează cu prevederile reglementărilor și procedurilor pieței reglementate, aprobate de
C.N.V.M.
(2) În aplicarea prevederilor prezentului titlu, termenii de mai jos au următoarele semnificații:
a) vânzare în lipsă — vânzarea unor valori mobiliare pe care vânzătorul nu le deține în
proprietate la momentul vânzării și pe care acesta le-a împrumutat în prealabil;
b) marjă — nivelul minim pe care clientul trebuie să îl mențină în contul de marjă deschis la
S.S.I.F. pentru garantarea tranzacțiilor în marjă. Marja poate fi constituită în numerar, în valori
mobiliare, precum și în titluri de stat cu scadența mai mică de 12 luni;
c) apel în marjă — cererea cu titlu de obligativitate pentru încadrarea în limitele impuse prin
contract în cazul contului de marjă;
d) tranzacții în marjă — tranzacțiile efectuate de S.S.I.F. în numele clientului său fie cu valori
mobiliare, în baza unui credit acordat acestuia pentru cumpărarea unor valori mobiliare sau în
baza unui împrumut de valori mobiliare acordat în scopul efectuării unor vânzări în lipsă, fie cu
instrumente financiare derivate;
e) contul de marjă — contul în care se înregistrează tranzacțiile în marjă cu valori
mobiliare/instrumente financiare derivate. Contul de marjă pentru valori mobiliare/instrumente
financiare derivate funcționează prin depunerea unei marje inițiale și urmărirea menținerii unui nivel
minim obligatoriu conform prezentului regulament.
Art. 191. — (1) Piața reglementată va publica lista valorilor mobiliare admise la
tranzacționare care pot face obiectul cumpărărilor în marjă, al vânzărilor în lipsă, al împrumuturilor
de valori mobiliare și volumul minim pentru ordinele aferente acestor tranzacții.
(2) C.N.V.M. poate dispune, dacă consideră necesar, excluderea din lista prevăzută la
alin. (1) a unor valori mobiliare care pot face obiectul cumpărărilor în marjă și al vânzărilor
în lipsă.
Art. 192. — Creditul acordat de S.S.I.F., valoarea totală a cumpărărilor în marjă și a
vânzărilor în lipsă vor respecta prevederile reglementărilor C.N.V.M. privind adecvarea capitalului.
Art. 193. — C.N.V.M. poate interzice unei S.S.I.F., prin decizie motivată, luând în
considerare poziția sa financiară și tranzacțiile efectuate de aceasta, să efectueze tranzacții de
tipul celor care fac obiectul prezentului titlu.
Art. 194. — (1) S.S.I.F. are obligația să deschidă un cont de marjă pentru valori mobiliare/
instrumente financiare derivate pe numele persoanelor fizice sau juridice pentru care va efectua
tranzacții în marjă.
(2) Dacă cumpărările în marjă și vânzările în lipsă cu valori mobiliare ale clientului au loc în
același timp, se vor deschide conturi sintetice separate pentru cele două tipuri de tranzacții.
(3) Conturile de marjă vor fi separate de celelalte conturi ale clientului deschise la S.S.I.F.

65

66

MONITORUL OFICIAL AL ROMÂNIEI, PARTEA I, Nr. 103 bis/12.II.2007
CAPITOLUL II
Tranzacții în marjă cu valori mobiliare
Art. 195. — La deschiderea unui cont de marjă, este obligatorie semnarea unui contract
pentru tranzacții în marjă, care să conțină cel puțin următoarele prevederi:
a) părțile contractante;
b) obiectul contractului;
c) marja inițială și nivelul minim al marjei ce trebuie menținut în perioada de derulare a
contractului;
d) clauze referitoare la responsabilitățile clientului pentru plata sumei împrumutate și
dobânzilor aferente creditului obținut de la S.S.I.F., inclusiv suma, perioada creditului, dobânda,
plata în avans și perioada de rambursare pentru creditul folosit de client, principiile care vor fi
aplicate în cazul neplății la termen;
e) clauze referitoare la împrumutarea de valori mobiliare achiziționate prin cumpărări în marjă
în numele clientului altor persoane fizice sau juridice sau la folosirea valorilor mobiliare
achiziționate prin tranzacții în marjă în numele clientului ca garanție în schimbul creditului obținut
de client;
f) clauze privind situația în care marja scade sub valoarea minimă prevăzută în contract,
respectiv perioada în care clientul are obligația să răspundă apelului în marjă și, dacă e cazul,
transformarea valorilor mobiliare constituite ca garanție în numerar, în scopul acoperirii diferenței;
g) clauze privind exercitarea drepturilor cu privire la valorile mobiliare ce fac obiectul
cumpărărilor în marjă și al vânzărilor în lipsă (dividende, dobânzi, acțiuni gratuite, splitări etc.);
h) clauze referitoare la retragerea de numerar din contul în marjă;
i) clauze privind tarifele și comisioanele ce vor fi plătite de către client, precum și stabilirea
condițiilor plății;
j) clauze privind modul de încetare a contractului, inclusiv situația în care valorile mobiliare
obiect al cumpărării în marjă sunt scoase de pe lista menționată la art. 191.
Art. 196. — (1) La deschiderea contului de marjă, clientul este obligat să depună o garanție
reprezentând echivalentul a cel puțin 50% din valoarea de piață a valorilor mobiliare ce urmează
a fi achiziționate prin tranzacții în marjă, sub formă de numerar sau de valori mobiliare.
(2) S.S.I.F. poate solicita clienților constituirea marjei inițiale prevăzute la alin. (1) într-un
procent mai mare de 50%.
Art. 197. — (1) Valorile mobiliare din contul de marjă vor fi evaluate de către intermediari
luând în considerare următoarele principii:
a) în ziua cumpărării, prețurile de achiziție și comisioanele aferente;
b) în zilele următoare, prețul de închidere al valorilor mobiliare din ședința precedentă;
c) în situația în care nu s-a efectuat nicio tranzacție cu valoarea mobiliară în ședința
precedentă și nu se poate obține un preț de închidere, se va folosi prețul comunicat de piața
reglementată pentru respectiva valoare mobiliară.
(2) Valoarea stabilită conform principiilor enumerate la alin. (1) va fi considerată valoarea
curentă de piață și va fi folosită pentru aplicarea prezentului capitol.
Art. 198. — (1) Pe parcursul derulării cumpărărilor în marjă cu valori mobiliare, în contul în
marjă al clientului trebuie păstrate valori mobiliare sau bani reprezentând cel puțin 25% din
valoarea curentă de piață a valorilor mobiliare cumpărate în baza creditului acordat sau
împrumutate pentru decontarea vânzărilor în lipsă și a dobânzilor și comisioanelor aferente.
(2) S.S.I.F. poate solicita clienților menținerea unui nivel al marjei prevăzute la alin. (1)
într-un procent mai mare de 25%, în concordanță cu nivelurile de risc ale valorilor mobiliare
achiziționate și cu situația financiară a clientului.
(3) Pentru eliminarea pierderilor, în cazul în care valoarea contului de marjă scade sub
nivelul stabilit conform alin. (1) sau (2), S.S.I.F. va include în contract o clauză referitoare la
îordinul de vânzare automată“.
Art. 199. — (1) S.S.I.F. are obligația să calculeze zilnic valoarea contului de marjă pentru
valori mobiliare al fiecărui client și să procedeze la ajustarea acestuia la nivelul minim conform
procedurii prevăzute la alin. (2) sau (3).
(2) Dacă valoarea marjei se situează sub limita minimă prevăzută la art. 198, datorită
schimbărilor valorii curente de piață a valorilor mobiliare, S.S.I.F. va emite un apel în marjă și va
informa clientul asupra datei la care s-a constatat deficitul în marjă, solicitând prin acesta ca
deficitul să fie acoperit.
(3) Dacă clientul nu răspunde apelului în marjă și deficitul nu a fost eliminat în perioada
stabilită în contract, care nu va depăși două zile lucrătoare, S.S.I.F. este autorizată să vândă

MONITORUL OFICIAL AL ROMÂNIEI, PARTEA I, Nr. 103 bis/12.II.2007
valorile mobiliare, după caz, titlurile de stat cu scadență mai mică de 12 luni până la acoperirea
deficitului.
(4) Apelul în marjă nu poate fi acoperit cu valori mobiliare sau numerar din alte conturi ale
clientului deschise la S.S.I.F. decât în baza unei instrucțiuni scrise a clientului.
Art. 200. — Veniturile din dobânzi și dividende aferente valorilor mobiliare achiziționate de
către client prin tranzacții în marjă și depuse pentru acoperirea nivelului minim al marjei se vor
cuveni clientului. Aceste venituri vor putea fi colectate de către S.S.I.F. în numele clientului, dacă
acest lucru se prevede prin contract.
Art. 201. — S.S.I.F. care intermediază oferte publice de valori mobiliare nu se poate angaja
în tranzacționarea în marjă a acestor valori mobiliare în perioada ofertei publice.
CAPITOLUL III
Vânzarea în lipsă a valorilor mobiliare
Art. 202. — (1) Înainte de efectuarea unei vânzări în lipsă de valori mobiliare, fiecare client
trebuie să își deschidă un cont de marjă la un S.S.I.F. și să încheie un contract pentru vânzări în
lipsă de valori mobiliare.
(2) Contractul pentru vânzări în lipsă de valori mobiliare încheiat între S.S.I.F. și client
trebuie să cuprindă cel puțin următoarele prevederi:
a) părțile contractante;
b) obiectul contractului;
c) clauze referitoare la transmiterea ordinelor privind vânzările în lipsă de valori mobiliare;
d) clauze de valabilitate a ordinelor pentru vânzările în lipsă de valori mobiliare;
e) clauze privind executarea ordinelor;
f) clauze privind garanțiile/marjele;
g) clauze privind tarifele și comisioanele care vor fi plătite de către client și termenul
de plată;
h) prevederi privind modul de încetare a contractului.
Art. 203. — (1) La deschiderea contului, clientul trebuie să depună în avans o marjă
reprezentând cel puțin 50% din valoarea curentă de piață a valorilor mobiliare pe care le vinde în
lipsă sau pe care dorește să le împrumute, sub formă de numerar, valori mobiliare sau titluri de
stat cu scadență mai mică de 12 luni.
(2) Valorile mobiliare achiziționate prin tranzacții în marjă constituite drept garanție nu pot fi
folosite în vânzările în lipsă.
Art. 204. — (1) Clientul este obligat să notifice în scris că ordinul dat S.S.I.F. este îun ordin
de vânzare în lipsă“.
(2) Înainte de efectuarea vânzării în lipsă, S.S.I.F. trebuie să identifice dacă valorile mobiliare
respective sau alte valori mobiliare echivalente sunt disponibile pentru a fi împrumutate în vederea
livrării acestora cumpărătorului, la momentul decontării.
(3) În momentul executării ordinului pe piața reglementată S.S.I.F. va semnala în mod clar
că ordinul este de vânzare în lipsă.
Art. 205. — (1) Vânzările în lipsă se vor efectua la o valoare cel puțin egală prețului la
care s-a efectuat ultima tranzacție.
(2) La deschiderea ședinței, prețul menționat la alin. (1) este egal cu prețul de deschidere
stabilit conform regulilor pieței reglementate.
(3) Executarea ordinelor privind vânzările în lipsă va respecta regulile stabilite de operatorul
de piață.
(4) Informațiile privind vânzările în lipsă executate pe o piață reglementată vor fi făcute
publice de către operatorul de piață cât mai curând posibil față de momentul executării ordinului.
CAPITOLUL IV
Împrumutul de valori mobiliare
Art. 206. — (1) Acordarea cu împrumut a valorilor mobiliare în scopul vânzării în lipsă se va
realiza cu respectarea dispozițiilor prezentului capitol.
(2) Pot face obiectul împrumutului oferit de S.S.I.F. următoarele valori mobiliare:
a) valorile mobiliare aparținând S.S.I.F. înregistrate în contul propriu;
b) valorile mobiliare luate cu împrumut de S.S.I.F. de la o altă S.S.I.F.;
c) valorile mobiliare aparținând clienților S.S.I.F., numai cu acordul scris și expres al
acestora.
Art. 207. — (1) Împrumutul de valori mobiliare se acordă, în schimbul unui comision, de
către deținătorul de valori mobiliare, denumit în continuare creditor, unei persoane fizice sau

67

68

MONITORUL OFICIAL AL ROMÂNIEI, PARTEA I, Nr. 103 bis/12.II.2007
juridice, denumită în continuare debitor, în scopul folosirii acestora pentru decontare și pentru
menținerea poziției de formator de piață. Debitorul are obligația să restituie creditorului același tip
de valori mobiliare la sfârșitul unei perioade de timp specificate în contract.
(2) Împrumutul de valori mobiliare se va realiza numai după încheierea unui contract pentru
împrumutul de valori mobiliare, însoțită, după caz, de deschiderea unui cont în marjă. Contractul
nu va putea fi încorporat în cadrul altor contracte încheiate de S.S.I.F. cu proprietarii valorilor
mobiliare.
(3) Contractul de împrumut de valori mobiliare încheiat între S.S.I.F. și client va include cel
puțin următoarele prevederi:
a) părțile contractante;
b) obiectul contractului;
c) perioada împrumutului;
d) descrierea valorilor mobiliare care fac obiectul împrumutului și a volumului, cu
menționarea codului ISIN;
e) tipul și valoarea garanției depuse în contul în marjă pentru garantarea împrumutului;
f) principiile de exercitare a drepturilor asupra valorilor mobiliare date cu împrumut;
g) clauze privind situația nerambursării la scadență a valorilor mobiliare;
h) clauze privind tarifele și comisioanele plătite de client;
i) prevederi privind modul de încetare a contractului, inclusiv situația în care valorile
mobiliare obiect al tranzacționării în marjă sunt excluse din lista menționată la art. 191.
(4) Prin contractul de împrumut, debitorul obține de la creditor toate drepturile necesare
pentru a efectua transferul de proprietate.
Art. 208. — (1) S.S.I.F. va asigura o garanție pentru persoana fizică sau juridică, în cazul
valorilor mobiliare date cu împrumut în numele acestora. Valoarea garanției va fi stabilită de
comun acord de către părți în cadrul contractului încheiat.
(2) Pe parcursul perioadei de împrumut, dacă societatea emitentă plătește dividende sau
dobândă pentru valorile mobiliare date cu împrumut, înaintea restituirii acestora, plata respectivă
trebuie făcută de către debitor către creditor, dacă prevederile contractuale nu stabilesc altfel.
Art. 209. — Prevederile art. 196, art. 198 și art. 199 referitoare la constituirea și menținerea
garanțiilor minime, precum și cu privire la apelul în marjă se aplică corespunzător și contractelor
de împrumut de valori mobiliare.
CAPITOLUL V
Tranzacții cu instrumente financiare derivate
Art. 210. — (1) În vederea tranzacțiilor cu instrumente financiare derivate, S.S.I.F. va
deschide un cont în marjă pentru instrumente financiare derivate, pe numele persoanelor fizice
sau juridice pentru care va executa tranzacții cu astfel de instrumente.
(2) S.S.I.F. nu va executa niciun ordin pentru clienții care nu au constituit marja inițială.
(3) S.S.I.F. nu poate menține poziții deschise de cumpărare și de vânzare pe același
instrument financiar derivat și aceeași scadență.
(4) În raporturile sale cu casa de compensare sau cu membrul compensator, după caz,
S.S.I.F. este responsabilă pentru existența sumelor necesare în cont pentru tranzacțiile cu
instrumente financiare derivate executate pe conturile clienților săi.
Art. 211. — (1) Prevederile art. 195 lit. a), b), c), f), h), i) și j) privind deschiderea unui cont
de marjă se aplică și conturilor pentru instrumente financiare derivate.
(2) Contractul de prestări de servicii de investiții financiare ce presupune și executarea de
tranzacții cu instrumente financiare derivate va cuprinde, suplimentar, cel puțin următoarele:
a) clauze ce specifică modalitatea de acoperire a necesarului de marjă generat de alte
conturi cu excedentul din contul de marjă pentru instrumente financiare derivate;
b) clauze privind situațiile în care activul suport suferă modificări semnificative în ceea ce
privește prețul (de exemplu, modificarea valorii nominale a acțiunilor) ori cantitatea, în conformitate
cu regulile pieței reglementate;
c) termenul maxim în care clientul poate acoperi apelul în marjă, în conformitate cu regulile
pieței reglementate;
d) clauza pentru executarea închiderii forțate fără notificare a pozițiilor deschise în cazul
nerespectării apelului în marjă;
e) obligația clientului de a notifica imediat S.S.I.F. încetarea plăților și, după caz,
reorganizarea judiciară sau falimentul.
Art. 212. — (1) S.S.I.F. are obligația să efectueze cel puțin zilnic marcarea la piață pentru
contul în marjă al fiecărui client în conformitate cu regulile pieței reglementate. Prin marcare la
piață se înțelege actualizarea conturilor în marjă pe baza prețului de cotare sau a celui de

MONITORUL OFICIAL AL ROMÂNIEI, PARTEA I, Nr. 103 bis/12.II.2007
închidere, în timpul și/sau la sfârșitul ședinței de tranzacționare, cu diferențele favorabile/
nefavorabile rezultate din reevaluarea pozițiilor deschise.
(2) În cazul în care disponibilul din cont se situează sub nivelul marjei necesare, S.S.I.F. va
emite un apel în marjă ce va fi explicit înscris în raportul zilnic de tranzacționare.
(3) În cazul în care deficitul nu a fost acoperit în termenul prevăzut în contract, S.S.I.F.
este autorizată să închidă pozițiile deținute de client până la acoperirea necesarului de marjă.
(4) În cazul în care în contul de marjă au fost depuse valori mobiliare, titluri de stat ori cu
scadență mai mică de 12 luni, pentru acoperirea apelurilor în marjă, concomitent cu închiderea
pozițiilor deținute de client, S.S.I.F este autorizată să lichideze și aceste active financiare (la prețul
curent de piață) până la acoperirea debitelor clienților.
(5) În cazul în care valoarea contului de marjă scade sub nivelul stabilit prin contract,
S.S.I.F. este autorizată să vândă valorile mobiliare, după caz, titlurile de stat cu scadență mai
mică de 12 luni până la acoperirea deficitului.
Art. 213. — (1) S.S.I.F. nu va înregistra în contul de marjă al clienților pentru tranzacții cu
instrumente financiare derivate alte tranzacții decât cele încheiate în piața reglementată.
(2) În cazul efectuării unor tranzacții eronate în contul clientului, S.S.I.F. este obligată să
execute în piață ordine, de sens contrar, cu aceeași cantitate de instrumente financiare derivate.
(3) Eventualele pierderi, precum și comisioanele aferente tranzacțiilor efectuate în condițiile
alin. (2) vor fi suportate de către S.S.I.F.

Titlul VI
Cooperarea C.N.V.M. cu autorități competente
din state membre și nemembre
CAPITOLUL I
Cooperarea cu autorități competente din statele membre
Art. 214. — (1) În conformitate cu art. 6 din Ordonanța de urgență a Guvernului
nr. 25/2002, aprobată cu modificări și completări prin Legea nr. 514/2002, completată și modificată
prin Legea nr. 297/2004, C.N.V.M. va coopera cu autoritățile competente din statele membre,
făcând uz de puterile cu care a fost învestită de lege. Cooperarea cu autoritățile din statele
membre vizează acordarea de asistență și schimbul de informații atât în situații care reprezintă
încălcări ale dispozițiilor reglementărilor în vigoare în fiecare stat membru, cât și în cazul unor
investigații care nu sunt efectuate ca urmare a nerespectării acestor reglementări.
(2) În situația în care operațiunile efectuate de o piață reglementată dintr-un stat membru pe
teritoriul României au dobândit o importanță considerabilă, în conformitate cu prevederile art. 16
din Regulamentul CE nr. 1.287/2006, pentru funcționarea pieței valorilor mobiliare și pentru
protecția investitorilor, C.N.V.M. și autoritatea competentă din statul membru de origine al pieței
reglementate vor adopta măsuri de cooperare corespunzătoare.
(3) Prevederile alin. (2) se aplică și în situația în care o piață reglementată din România
efectuează operațiuni de importanță considerabilă, în conformitate cu prevederile art. 16 din
Regulamentul CE nr. 1.287/2006, pe teritoriul altui stat membru.
Art. 215. — (1) În situația în care C.N.V.M. are motive serioase pentru a suspecta că fapte
contrare prevederilor reglementărilor în vigoare sunt sau au fost efectuate, pe teritoriul României,
de către entități care nu sunt supuse supravegherii sale, va notifica acest lucru, cât mai detaliat
posibil, autorității competente din statul membru de origine.
(2) În situația în care C.N.V.M. va primi o notificare din partea unei autorități competente
dintr-un stat membru, cu privire la încălcarea dispozițiilor legale din acel stat de către o entitate
supusă supravegherii sale, va dispune măsurile adecvate și va informa respectiva autoritate cu
privire la modul de soluționare și, dacă este cazul, cu privire la măsurile intermediare aplicate.
Art. 216. — C.N.V.M. poate solicita cooperarea unei autorități competente dintr-un stat
membru în activitatea de supraveghere, pentru o verificare la fața locului (la sediul entității) sau
pentru o investigare. În cazul intermediarilor care sunt membri ai unei piețe reglementate din
România având acces direct din statele membre de origine, C.N.V.M. poate alege să se adreseze
direct acestora, caz în care va informa în consecință autoritatea competentă din statul membru de
origine al membrului pieței.
Art. 217. — În situația în care C.N.V.M. primește din partea unei autorități competente
dintr-un stat membru o cerere pentru o verificare la fața locului sau cu privire la o investigare, în
limitele permise de puterile cu care a fost învestită:
a) va desfășura verificările și investigațiile, cu resurse proprii; sau
b) va permite autorității competente solicitante să efectueze verificările și investigațiile; sau

69

70

MONITORUL OFICIAL AL ROMÂNIEI, PARTEA I, Nr. 103 bis/12.II.2007
c) va permite auditorilor sau experților să efectueze verificările sau investigațiile.
Art. 218. — (1) Atunci când C.N.V.M. va schimba informații cu alte autorități competente,
conform prevederilor prezentului regulament, va indica la momentul comunicării că respectivele
informații pot fi dezvăluite numai cu acordul său expres și numai pentru cazurile pentru care
C.N.V.M. și-a exprimat acordul. În același sens, informațiile primite de C.N.V.M. din partea
autorităților competente din statele membre nu vor putea fi dezvăluite decât cu acordul expres al
acestora și numai în cazurile pentru care respectivele autorități și-au exprimat acordul.
(2) C.N.V.M. poate transmite informațiile primite conform alin. (1) și art. 225 și art. 226,
precum și informațiile primite conform art. 260 din Legea nr. 297/2004 altor autorități competente
din România cu care trebuie să coopereze în supravegherea și aplicarea prevederilor Legii
nr. 297/2004.
(3) Informațiile prevăzute la alin. (2) nu pot fi transmise altor entități, persoane fizice sau
juridice, fără acordul expres al autorității competente care le-a notificat. În cazul unui astfel de
acord, informațiile pot fi transmise numai pentru scopul pentru care acele autorități și-au exprimat
acordul, cu excepția circumstanțelor întemeiate, caz în care C.N.V.M. va informa imediat
autoritatea competentă corespondentă cu privire la transmiterea informațiilor.
(4) Entitățile menționate la alin. (2), precum și alte persoane fizice sau juridice care primesc
informații confidențiale le pot folosi numai în cursul desfășurării atribuțiilor lor, în special:
a) pentru a verifica dacă condițiile necesare prestării serviciilor de investiții financiare sunt
respectate de către intermediari și pentru a facilita monitorizarea pe bază consolidată sau
neconsolidată a modului în care sunt efectuate acele servicii, în special cu privire la cerințele de
adecvare a capitalului, procedurile administrative, de contabilitate și de control intern;
b) pentru a monitoriza funcționarea adecvată a locurilor de tranzacționare;
c) pentru a impune sancțiuni;
d) în procedurile administrative de contestare a deciziilor autorităților competente;
e) în procedurile inițiate în instanță în temeiul art. 2 alin. (3) din Legea nr. 297/2004; sau
f) în procedurile extrajudiciare pentru reclamațiile clienților, în temeiul art. 134 alin. (6) din
Legea nr. 297/2004 sau art. 7 alin. (11) din Ordonanța de urgență a Guvernului nr. 25/2002
privind aprobarea Statutului C.N.V.M., aprobată cu modificări și completări prin Legea
nr. 514/2002.
Art. 219. — Prevederile prezentului capitol nu vor împiedica C.N.V.M. să transmită băncilor
centrale, Sistemului European al Băncilor Centrale și Băncii Central Europene, în calitatea lor de
autorități monetare și, dacă este cazul, altor autorități publice responsabile cu supravegherea
sistemelor de plăți și decontare, informațiile confidențiale necesare pentru desfășurarea atribuțiilor
lor. În mod similar, C.N.V.M. poate solicita acestor autorități informațiile necesare pentru
desfășurarea atribuțiilor cu care a fost învestită potrivit Legii nr. 297/2004 și reglementărilor emise
în aplicarea acesteia.
Art. 220. — (1) C.N.V.M. poate refuza, atunci când i se solicită, să coopereze pentru
efectuarea unei investigații, a unei verificări la fața locului sau în activitățile de supraveghere
conform art. 217 sau poate refuza să schimbe informații conform art. 218 și art. 219 numai dacă:
a) respectiva investigare, verificare la fața locului, activitate de supraveghere sau schimb de
informații ar putea aduce prejudicii suveranității, securității sau politicii publice a statului;
b) procedurile judiciare cu privire la aceleași fapte și asupra acelorași persoane au fost
inițiate înainte de solicitarea autorității competente din statul membru;
c) o hotărâre judecătorească definitivă cu privire la aceleași persoane și la aceleași fapte a
fost deja pronunțată în România.
(2) În cazul unui astfel de refuz, C.N.V.M. va notifica în consecință autoritatea competentă
solicitantă, furnizând informații cât mai detaliate.
Art. 221. — În aplicarea art. 13 alin. (1) și (2) din Legea nr. 297/2004 și ale art. 12 alin. (5)
din prezentul regulament, C.N.V.M. va consulta și va schimba informații cu autoritățile competente
din statele membre relevante în special atunci când evaluează integritatea acționarilor sau
membrilor, reputația și experiența persoanelor care asigură conducerea efectivă a activității,
implicate în administrarea altei entități a aceluiași grup, informații care sunt importante pentru
C.N.V.M. sau pentru celelalte autorități competente implicate în schimbul de informații, în vederea
acordării autorizației, precum și pentru evaluarea continuă a respectării condițiilor de funcționare.
Art. 222. — (1) Atunci când C.N.V.M. are motive clare, care pot fi demonstrate, să creadă
că un intermediar activând pe teritoriul României în temeiul liberei circulații a serviciilor sau în
situația în care un intermediar care are o sucursală pe teritoriul României nu respectă obligațiile
ce decurg din prevederile Legii nr. 297/2004 și ale prezentului regulament, pentru supravegherea
și verificarea cărora C.N.V.M. nu are puteri conferite, aceasta va comunica acele date autorității
competente din statul membru de origine.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
(2) Dacă, deși au fost luate măsuri de către autoritatea competentă din statul membru de
origine sau dacă acele măsuri s-au dovedit inadecvate, intermediarul continuă să acționeze într-o
manieră care prejudiciază în mod clar interesele investitorilor din România sau funcționarea
ordonată a piețelor, C.N.V.M., după ce va informa autoritatea competentă din statul membru de
origine, va dispune măsurile necesare pentru protecția investitorilor și funcționarea corectă a
piețelor. Aceste măsuri vor include posibilitatea interzicerii intermediarului de a iniția orice alte
tranzacții pe teritoriul României. Comisia Europeană va fi informată în cel mai scurt timp în
legătură cu aceste măsuri.
Art. 223. — (1) În cazul în care C.N.V.M. constată că un intermediar care a înființat o
sucursală pe teritoriul României încalcă prevederile Legii nr. 297/2004 și ale reglementărilor emise
în aplicarea acesteia pentru verificarea și supravegherea cărora C.N.V.M. are puteri conferite,
aceasta va solicita intermediarului în cauză să remedieze situația de încălcare a respectivelor
reglementări.
(2) Dacă intermediarul nu remediază situația, C.N.V.M. va lua măsuri adecvate pentru a se
asigura că intermediarul respectiv nu mai încalcă reglementările în vigoare. Măsurile dispuse de
C.N.V.M. vor fi comunicate autorității competente din statul membru de origine.
(3) În situația în care, deși C.N.V.M. a dispus măsuri conform alin. (2), intermediarul persistă
în încălcarea reglementărilor prevăzute la alin. (1), C.N.V.M. poate, după informarea autorității din
statul membru de origine, să dispună măsuri pentru prevenirea și pentru penalizarea viitoarelor
nereguli și, dacă este necesar, să interzică acelui intermediar să mai inițieze alte tranzacții pe
teritoriul României. Comisia Europeană va fi informată în cel mai scurt timp în legătură cu aceste
măsuri.
Art. 224. — Orice măsură adoptată conform art. 222 și art. 223 implicând sancțiuni sau
restricții ale activității unui intermediar va fi justificată adecvat și va fi comunicată respectivului
intermediar.
CAPITOLUL II
Cooperarea cu autorități competente din statele nemembre
Art. 225. — (1) C.N.V.M. poate încheia acorduri de cooperare privind schimbul de informații
cu autoritățile competente din statele nemembre numai dacă informațiile ce vor fi dezvăluite sunt
subiect al garantării secretului profesional (de serviciu). Schimbul privind astfel de informații trebuie
să fie în legătură cu exercitarea atribuțiilor acelor autorități competente.
(2) Acordurile de cooperare încheiate cu autoritățile de supraveghere și reglementare din
statele nemembre trebuie să prevadă cel puțin următoarele:
a) schimbul de informații și asistență în procedura de autorizare;
b) schimbul de informații privind tranzacțiile desfășurate pe piețele de instrumente financiare
din statele respective;
c) furnizarea de copii ale documentelor aferente tranzacțiilor derulate de intermediarii din cele
două state;
d) acordarea de asistență în efectuarea investigațiilor.
(3) C.N.V.M. poate transmite unui stat nemembru informații privind datele personale ale
persoanelor fizice în conformitate cu Legea nr. 677/2001 pentru protecția persoanelor cu privire la
prelucrarea datelor cu caracter personal și libera circulație a acestor date.
(4) C.N.V.M. poate încheia acorduri de cooperare privind schimbul de informații cu
autoritățile unui stat nemembru, entități, persoane fizice sau juridice care sunt responsabile cu:
a) supravegherea instituțiilor de credit sau altor organisme financiare, societăților de
asigurare și a piețelor financiare;
b) lichidarea și falimentul intermediarilor sau cu alte proceduri similare;
c) auditarea conturilor intermediarilor, societăților de asigurare și altor instituții financiare, în
exercitarea atribuțiilor lor de supraveghere sau care administrează schemele de compensare, în
exercitarea funcțiilor lor;
d) supravegherea entităților implicate în lichidarea și falimentul intermediarilor sau în alte
proceduri similare;
e) supravegherea persoanelor care au ca atribuții auditarea conturilor intermediarilor,
societăților de asigurare sau altor instituții financiare.
(5) Acordurile de cooperare prevăzute la alin. (4) pot fi încheiate numai dacă informațiile
furnizate sunt subiect al garantării secretului profesional (de serviciu). Asemenea schimburi de
informații trebuie să aibă ca scop exercitarea atribuțiilor acelor autorități, entități sau persoane
fizice sau juridice.

71

72

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 226. — Atunci când informațiile ce urmează a fi furnizate de C.N.V.M. provin de la
autorități dintr-un alt stat membru sau nemembru, acestea pot fi dezvăluite numai cu acordul
expres al respectivelor autorități competente și, dacă este cazul, numai pentru scopul pentru care
respectivele autorități și-au exprimat acordul.

Titlul VII
Sancțiuni
Art. 227. — Încălcarea dispozițiilor prezentului regulament se sancționează potrivit
prevederilor titlului X din Legea nr. 297/2004.
Art. 228. — (1) Nerespectarea prevederilor prezentului regulament constituie contravenție și
se sancționează, după caz, cu:
a) sancțiuni contravenționale principale:
1. avertisment;
2. amendă.
b) sancțiuni contravenționale complementare:
1. suspendarea autorizației;
2. retragerea autorizației;
3. interzicerea temporară a desfășurării unor activități și servicii ce cad sub incidența Legii
nr. 297/2004.
(2) Sancțiunile prevăzute la alin. (1) se aplică, după caz, S.S.I.F., administratorilor și
conducătorilor S.S.I.F., reprezentantului compartimentului de control intern, agentului pentru servicii
de investiții financiare.
(3) La individualizarea sancțiunii se va ține seama de circumstanțele personale și reale ale
săvârșirii faptei și de conduita făptuitorului.
(4) Odată cu sancțiunea constând în suspendarea sau retragerea autorizației se poate aplica
și sancțiunea interzicerii temporare a desfășurării unor activități și servicii ce cad sub incidența
Legii nr. 297/2004, caz în care ordonanța de sancționare va cuprinde și termenul de interzicere a
desfășurării respectivelor activități și servicii.
Art. 229. — Nerespectarea condițiilor impuse la autorizare, pe parcursul desfășurării
activității, precum și modificarea documentelor ce au stat la baza acordării autorizației, fără a
notifica sau solicita, după caz, completarea și/sau modificarea autorizației de funcționare, se
sancționează cu avertisment sau cu amendă dacă abaterea poate fi corectată în maximum 5 zile
de la constatare ori cu suspendarea autorizației până la îndeplinirea condițiilor legale, dar nu mai
mult de 90 de zile.
Art. 230. — Nerespectarea prevederilor art. 13 alin. (5) privind notificarea înregistrărilor la
oficiul registrului comerțului se sancționează, după caz, cu avertisment sau amendă aplicată
conducătorilor S.S.I.F.
Art. 231. — Nerespectarea în mod intenționat de către intermediarii care prestează servicii
de investiții financiare pe teritoriul României a prevederilor privind informațiile privilegiate, precum
și săvârșirea cu intenție a unor operațiuni de manipulare a pieței constituie infracțiuni și se
sancționează conform prevederilor art. 279 din Legea nr. 297/2004.
Art. 232. — Nerespectarea cerințelor prevăzute la art. 235 se sancționează cu avertisment
sau cu amendă aplicată conducătorilor S.S.I.F. și reprezentanților compartimentului de control
intern și, după caz, cu suspendarea autorizației de funcționare până la îndeplinirea prevederilor
prezentului regulament, dar nu mai mult de 90 de zile.

Titlul VIII
Dispoziții tranzitorii și finale
Art. 233. — Prevederile titlului III, capitolul VIII, secțiunea 2, precum și orice tranzacții în
afara pieței reglementate și a sistemului alternativ de tranzacționare se aplică începând cu data
1 iunie 2007.
Art. 234. — S.S.I.F. va proceda la clasificarea clienților și va notifica clienții noi și clienții
existenți cu privire la încadrarea acestora în categoria clienților de retail, clienților profesionali sau
contrapărților eligibile în conformitate cu prevederile prezentului regulament.

MONITORUL OFICIAL AL ROMÂNIEI, PARTEA I, Nr. 103 bis/12.II.2007
Art. 235. — (1) S.S.I.F. va proceda la actualizarea regulilor și procedurilor proprii în vederea
respectării cerințelor organizatorice și de operare prevăzute în prezentul regulament până cel
târziu la data de 30 iunie 2007.
(2) În aplicarea alin. (1), S.S.I.F. are obligația notificării C.N.V.M., cel târziu la data de
15 iulie 2007, a următoarelor documente și informații:
a) organigrama societății și regulamentul de organizare și funcționare, care trebuie să
reflecte funcțiile și atribuțiile personalului S.S.I.F.;
b) regulile și procedurile interne întocmite în conformitate cu prevederile prezentului
regulament;
c) hotărârea organului statutar de aprobare a documentelor menționate la lit. a) și b);
d) lista persoanelor care asigură funcțiile de conducători, control intern, administrare a
riscului, audit intern, auditor financiar;
e) curriculum vitae, cu specificarea pregătirii și experienței profesionale, al persoanei
desemnate să asigure funcția de administrare a riscului;
f) declarația conducătorilor S.S.I.F. și a reprezentantului compartimentului de control cu
privire la faptul că S.S.I.F. respectă cerințele organizatorice și de operare prevăzute în prezentul
regulament.
Art. 236. — S.S.I.F. va supune aprobării C.N.V.M. modificarea obiectului de activitate în
conformitate cu anexa nr. 9 până cel târziu la data de 30 septembrie 2007.
Art. 237. — Anexele nr. 1—11*) fac parte integrantă din prezentul regulament, iar forma și
conținutul acestora pot fi modificate de C.N.V.M. prin decizie.
Art. 238. — Prezentul regulament și ordinul de aprobare al acestuia intră în vigoare în
termen de 15 zile de la publicarea în Monitorul Oficial al României, Partea I.
Art. 239. — Prevederile art. 2 alin. (10) și ale art. 30 din Regulamentul CE nr. 1.287/2006
se aplică începând cu data intrării în vigoare a prezentului regulament.
Art. 240. — Regulamentul C.N.V.M. nr. 2/2006 privind piețele reglementate și sistemele
alternative de tranzacționare, aprobat prin Ordinul președintelui C.N.V.M nr. 15/2006, publicat în
Monitorul Oficial al României, Partea I, nr. 228 din 14 martie 2006, se modifică după cum
urmează:
a) articolul 37 va avea următorul cuprins:
îArt. 37 — (1) În cazul încheierii unor tranzacții, participanții care au acces pe o piață
reglementată nu sunt obligați să aplice unul altuia cerințele prevăzute la art. 100, art. 102,
art. 103, art. 105, art. 106, art. 109, art. 110, art. 112 alin. (1) lit. c), art. 114 alin. (2), art. 115
alin. (1), art. 116—120, art. 122—125, art. 127, art. 130—135, art. 137—145 și art. 234 din
Regulamentul C.N.V.M. nr. 32/2006 privind serviciile de investiții financiare.
(2) Participanții piețelor reglementate trebuie să respecte condițiile stabilite cu privire la
obligațiile prevăzute la art. 100, art. 102, art. 103, art. 105, art. 106, art. 109, art. 110, art. 112
alin. (1) lit. c), art. 114 alin. (2), art. 115 alin. (1), art. 116—120, art. 122—125, art. 127,
art. 130—135, art. 137—145 și art. 234 din Regulamentul C.N.V.M. nr. 32/2006 privind serviciile
de investiții financiare, în relația cu clienții lor atunci când, acționând în numele clienților lor,
execută ordinele acestora pe piața reglementată.“;
b) la articolul 46, alineatele (2) și (3) vor avea următorul cuprins:
î(2) Operatorii de piață vor permite accesul la sistemul propriu folosit pentru transmiterea
publică a informațiilor, în termeni comerciali rezonabili și pe baze nediscriminatorii, intermediarilor
care acționează ca operatori independenți, în scopul publicării cotațiilor lor în conformitate cu
prevederile art. 155 din Regulamentul C.N.V.M. nr. 32/2006 privind serviciile de investiții financiare.
(3) Prin operator independent se înțelege intermediarul care efectuează operațiuni de
tranzacționare în conformitate cu prevederile titlului III, capitolul VIII, secțiunea 2 din Regulamentul
C.N.V.M. nr. 32/2006 privind serviciile de investiții financiare.“;
c) la articolul 48, alineatul (2) va avea următorul cuprins:
î(2) Operatorii de piață vor permite accesul la sistemul propriu folosit pentru transmiterea
publică a informațiilor prevăzute la alin. (1), în termeni comerciali rezonabili și pe baze
nediscriminatorii, intermediarilor care acționează ca operatori independenți, în scopul publicării
detaliilor tranzacțiilor efectuate de aceștia, în conformitate cu prevederile art. 162 alin. (2) din
Regulamentul C.N.V.M. nr. 32/2006 privind serviciile de investiții financiare.“;

*) Anexele nr. 1—11 sunt reproduse în facsimil.

73

74

MONITORUL OFICIAL AL ROMÂNIEI, PARTEA I, Nr. 103 bis/12.II.2007
d) la articolul 68, alineatul (1) va avea următorul cuprins:
îArt. 68 — (1) Participanții în cadrul sistemului alternativ de tranzacționare trebuie să
respecte obligațiile prevăzute la art. 100, art. 102, art. 103, art. 105, art. 106, art. 109, art. 110,
art. 112 alin. (1) lit. c), art. 114 alin. (2), art. 115 alin. (1), art. 116—120, art. 122—125, art. 127,
art. 130—135, art. 137—145 și art. 234 din Regulamentul C.N.V.M. nr. 32/2006 privind serviciile
de investiții financiare în relația cu clienții lor atunci când, acționând în numele clienților lor,
execută ordinele în cadrul sistemului alternativ de tranzacționare.“;
e) la articolul 79, partea introductivă și punctul 1 al literei e) vor avea următorul cuprins:
îArt. 79 — Entitățile autorizate de C.N.V.M. pot efectua tranzacții sau plasamente în
instrumente financiare tranzacționate pe piețele de instrumente financiare recunoscute de C.N.V.M.
și înscrise în Registrul C.N.V.M., după caz, după cum urmează:
............................................................................................................................................................
1. C.N.V.M. a încheiat un acord de colaborare (reciprocitate) cu autoritatea competentă de
autorizare și supraveghere a pieței de instrumente financiare din statul nemembru de origine
conform art. 225 din Regulamentul C.N.V.M. nr. 32/2006 privind serviciile de investiții financiare;“;
f) la articolul 80, alineatul (2) va avea următorul cuprins:
î(2) Intermediarii autorizați în statele nemembre nu se pot conecta direct la sistemele piețelor
reglementate și/sau la sistemele alternative de tranzacționare din România, cu excepția cazului în
care C.N.V.M. a autorizat sucursala unui intermediar din statul nemembru în condițiile prevăzute
de art. 43 din Legea nr. 297/2004 și art. 60 din Regulamentul C.N.V.M. nr. 32/2006 privind
serviciile de investiții financiare.“
Art. 241. — (1) La data intrării în vigoare a prezentului regulament se abrogă:
a) Regulamentul nr. 15/2005 privind serviciile de investiții financiare, aprobat prin Ordinul
președintelui C.N.V.M. nr. 70/2005, publicat în Monitorul Oficial al României, Partea I, nr. 1.097
din 6 decembrie 2005;
b) Regulamentul nr. 6/2006 de modificare a Regulamentului nr. 15/2005 privind serviciile de
investiții financiare, aprobat prin Ordinul președintelui C.N.V.M. nr. 18/2006, publicat în Monitorul
Oficial al României, Partea I, nr. 191 din 28 februarie 2006;
c) Secțiunea 3 din Regulamentul C.N.V.M. nr. 31/2006 privind completarea unor reglementări
ale Comisiei Naționale a Valorilor Mobiliare, în vederea implementării unor prevederi ale
directivelor europene, aprobat prin Ordinul președintelui C.N.V.M. nr. 106/2006, publicat în
Monitorul Oficial al României, Partea I, nr. 5 din 4 ianuarie 2007;
d) orice alte dispoziții contrare.
(2) Reglementările și dispunerile de măsuri menționate la art. 190 din Regulamentul
nr. 15/2005 privind serviciile de investiții financiare se mențin abrogate.
Art. 242. — Prezentul regulament transpune prevederile următoarelor directive:
a) Directiva nr. 39/2004 privind piețele de instrumente financiare, publicată în Jurnalul Oficial
al Uniunii Europene nr. L 145 din 30 aprilie 2004;
b) Directiva nr. 124/2003 de implementare a Directivei nr. 6/2003 cu privire la definirea și
publicarea informației privilegiate și definirea manipulării pieței, publicată în Jurnalul Oficial al
Uniunii Europene nr. L 339 din 24 decembrie 2003;
c) Directiva nr. 72/2004 de implementare a Directivei nr. 6/2003 cu privire la practici de
piață acceptate, definirea informației privilegiate referitoare la instrumentele financiare derivate pe
mărfuri, întocmirea listei cu persoanele care dețin informații privilegiate, notificarea tranzacțiilor
realizate de către conducere și notificarea tranzacțiilor suspecte, publicată în Jurnalul Oficial al
Uniunii Europene nr. L 162 din 30 aprilie 2004;
d) Directiva nr. 65/2002 privind prestarea serviciilor financiare la distanță, publicată în Jurnalul
Oficial al Comunităților Europene (JOCE) nr. L 271 din 9 octombrie 2002;
e) Directiva 2006/73 de implementare a Directivei 39/2004 cu privire la cerințele organizatorice
și de operare pentru firmele de investiții și definirea unor termeni, publicată în Jurnalul Oficial al
Uniunii Europene nr. L 241 din 2 septembrie 2006.

MONITORUL OFICIAL AL ROMÂNIEI, PARTEA I, Nr. 103 bis/12.II.2007

75

76

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

77

78

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

79

80

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

81

82

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

83

84

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

85

86

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

87

88

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

89

90

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

91

92

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

93

94

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

95

96

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

97

98

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

99

100

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

101

102

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

103

104

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

105

106

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

107

108

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

109

110

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

111

112

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

113

114

MONITORUL OFICIAL AL ROMÂNIEI, PARTEA I, Nr. 103 bis/12.II.2007

MONITORUL OFICIAL AL ROMÂNIEI, PARTEA I, Nr. 103 bis/12.II.2007

115

116

MONITORUL OFICIAL AL ROMÂNIEI, PARTEA I, Nr. 103 bis/12.II.2007

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 103 bis/12.II.2007 conține 116 pagini.

Prețul: 23,20 lei

Acest număr al Monitorului Oficial al României a fost tipărit în afara abonamentului.

&JUYDGY|148000]
ISSN 1453—4495

