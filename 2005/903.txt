PARTEA

Anul 173 (XVII) — Nr. 903

I

Luni, 10 octombrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

972.

LEGI ȘI DECRETE
261.

961.

— Lege pentru aprobarea Ordonanței de urgență
a Guvernului nr. 19/2005 privind realizarea
Ansamblului Arhitectural Catedrala Mântuirii
Neamului ....................................................................
— Decret privind promulgarea Legii pentru
aprobarea Ordonanței de urgență a Guvernului
nr. 19/2005 privind realizarea Ansamblului
Arhitectural Catedrala Mântuirii Neamului ...............

Nr.

275.

2

— Lege pentru ratificarea Acordului dintre
România și Uniunea Europeană privind procedurile
de securitate pentru schimbul de informații
clasificate, semnat la Bruxelles la 22 aprilie 2005

3

Acord între România și Uniunea Europeană privind
procedurile de securitate pentru schimbul de
informații clasificate ...................................................

3–5

969.

— Decret privind promulgarea Legii pentru
ratificarea Acordului dintre România și Uniunea
Europeană privind procedurile de securitate pentru
schimbul de informații clasificate, semnat la
Bruxelles la 22 aprilie 2005 .....................................

— Decret privind promulgarea Legii pentru
înființarea comunei Gura Ialomiței, județul Ialomița,
prin reorganizarea comunei Mihail Kogălniceanu ...

6

´

2

´
267.

Pagina

977.

5

— Lege privind aprobarea Ordonanței de urgență
a Guvernului nr. 62/2005 pentru completarea
Ordonanței de urgență a Guvernului nr. 90/2002
privind ratificarea Acordului de împrumut dintre
România și Banca Internațională pentru
Reconstrucție și Dezvoltare, semnat la București
la 3 aprilie 2002, pentru finanțarea Proiectului de
dezvoltare rurală ......................................................

7

— Decret pentru promulgarea Legii privind
aprobarea Ordonanței de urgență a Guvernului
nr. 62/2005 pentru completarea Ordonanței de
urgență a Guvernului nr. 90/2002 privind
ratificarea Acordului de împrumut dintre România
și Banca Internațională pentru Reconstrucție și
Dezvoltare, semnat la București la 3 aprilie 2002,
pentru finanțarea Proiectului de dezvoltare rurală

7

´

´
270.

276.

— Lege pentru înființarea comunei Gura Ialomiței,
județul Ialomița, prin reorganizarea comunei Mihail
Kogălniceanu ............................................................

— Lege pentru modificarea art. 3 din Legea
arendării nr. 16/1994 ...............................................

8

978.

— Decret privind promulgarea Legii pentru
modificarea art. 3 din Legea arendării nr. 16/1994

8

5–6

2

MONITORUL OFICIAL AL ROMÂNIEI, PARTEA I, Nr. 903/10.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 19/2005
privind realizarea Ansamblului Arhitectural Catedrala Mântuirii Neamului
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 19 din 17 martie 2005 privind realizarea
Ansamblului Arhitectural Catedrala Mântuirii Neamului,
publicată în Monitorul Oficial al României, Partea I, nr. 234
din 21 martie 2005, cu următoarea modificare:

— Alineatul (1) al articolului 1 va avea următorul
cuprins:
îArt. 1. — (1) Ansamblul Arhitectural Catedrala Mântuirii
Neamului, simbol al celor două mii de ani de credință
creștină pe pământul românesc, se va construi în
municipiul București, Calea 13 Septembrie, sectorul 5,
conform proiectului avizat cu respectarea normelor în
vigoare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 5 octombrie 2005.
Nr. 261.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 19/2005 privind realizarea
Ansamblului Arhitectural Catedrala Mântuirii Neamului
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 19/2005 privind realizarea Ansamblului Arhitectural
Catedrala Mântuirii Neamului și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 5 octombrie 2005.
Nr. 961.

´

MONITORUL OFICIAL AL ROMÂNIEI, PARTEA I, Nr. 903/10.X.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre România și Uniunea Europeană
privind procedurile de securitate pentru schimbul de informații clasificate,
semnat la Bruxelles la 22 aprilie 2005
Parlamentul României adoptă prezenta lege.
Articol unic. — Se ratifică Acordul dintre România și
Uniunea Europeană privind procedurile de securitate pentru

schimbul de informații clasificate, semnat la Bruxelles la
22 aprilie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 267.

A C O R D*)
între România și Uniunea Europeană privind procedurile de securitate pentru schimbul de informații clasificate
România și Uniunea Europeană, denumită în continuare UE, reprezentată de Președinția Consiliului Uniunii
Europene, denumite în continuare părți,
având în vedere că România și UE urmăresc obiectivul comun de întărire a propriei securități prin toate
mijloacele și pentru a oferi cetățenilor lor un grad înalt de siguranță în domeniul securității,
având în vedere că România și UE sunt de acord asupra organizării de consultări și asupra cooperării pe
probleme de interes comun legate de securitate,
având în vedere că în acest context este permanent nevoie să se schimbe informații clasificate între România și UE,
recunoscând faptul că o consultare și cooperare depline și eficiente pot necesita atât accesul la informațiile și
materialele clasificate ale României și UE, cât și schimbul de informații și materiale clasificate între România și UE,
înțelegând că accesul și schimbul de informații și materiale clasificate necesită măsuri de securitate
corespunzătoare,
au convenit următoarele:
ARTICOLUL 1

ARTICOLUL 4

În vederea îndeplinirii obiectivelor privind întărirea
securității fiecăreia dintre părți prin orice mijloace, prezentul
acord se aplică informațiilor sau materialelor clasificate sub
orice formă, furnizate sau schimbate între părți.

Fiecare parte:
a) va proteja și va păstra în siguranță informațiile ce fac
obiectul prezentului acord, furnizate de sau schimbate cu
cealaltă parte;
b) se va asigura că informațiile clasificate, furnizate sau
schimbate, care fac obiectul prezentului acord, își păstrează
nivelul de clasificare atribuit de partea emitentă. Partea
primitoare va asigura protecția informațiilor clasificate în
conformitate cu propriile reglementări de securitate pentru
informații sau materiale ce dețin o clasificare de securitate
echivalentă, conform dispozițiilor prevăzute în aranjamentele
de securitate ce vor fi încheiate în temeiul art. 11 și 12;
c) nu va folosi informațiile clasificate ce fac obiectul
prezentului acord în alte scopuri decât cele stabilite de
emitent sau pentru care informațiile sunt furnizate ori
schimbate;
d) nu va divulga informațiile clasificate ce fac obiectul
prezentului acord unor terți sau oricărei alte instituții UE ori
entități decât celor menționate în art. 3, fără acordul
prealabil al emitentului.

ARTICOLUL 2

În înțelesul prezentului acord, informații clasificate
înseamnă orice informații (respectiv cunoștințe care pot fi
comunicate sub orice formă) sau materiale care vor fi
protejate împotriva divulgării neautorizate ori care au fost
astfel desemnate printr-o clasificare de securitate (denumite
în continuare informații clasificate).
ARTICOLUL 3

În înțelesul prezentului acord, UE înseamnă Consiliul
Uniunii Europene (denumit în continuare: Consiliul ),
secretarul general/înaltul reprezentant și Secretariatul
General al Consiliului, precum și Comisia Comunităților
Europene (denumită în continuare Comisia Europeană).
*) Traducere.

4

MONITORUL OFICIAL AL ROMÂNIEI, PARTEA I, Nr. 903/10.X.2005
ARTICOLUL 5

1. Informațiile clasificate pot fi divulgate sau transmise,
în conformitate cu principiul controlului emitentului, de către
o parte, partea emitentă, celeilalte părți, partea primitoare.
2. Pentru transmiterea către alți destinatari decât cei
menționați la art. 3, partea primitoare va lua decizia privind
transmiterea sau divulgarea de informații clasificate după
obținerea acordului părții emitente, în conformitate cu
principiul controlului emitentului, definit în propriile
reglementări de securitate.
3. Pentru implementarea paragrafelor 1 și 2 nu este
posibilă transmiterea generală, dacă părțile nu au stabilit și
nu au convenit proceduri referitoare la anumite categorii de
informații, relevante pentru cerințele lor de operare.
ARTICOLUL 6

Fiecare dintre părți, precum și instituțiile prevăzute la
art. 3 vor avea structuri și programe de securitate bazate
pe acele principii fundamentale și standarde minime de
securitate ce vor fi implementate în sistemele de securitate
ale părților, elaborate în conformitate cu art. 11 și 12,
pentru a se asigura că informațiilor clasificate care fac
obiectul prezentului acord li se aplică un nivel de protecție
echivalent.
ARTICOLUL 7

1. Părțile se vor asigura că toate persoanele care, în
îndeplinirea îndatoririlor oficiale, necesită acces sau ale
căror îndatoriri ori funcții pot permite accesul la informațiile
clasificate furnizate sau schimbate în temeiul prezentului
acord sunt verificate corespunzător înainte de a li se
acorda accesul la astfel de informații.
2. Procedurile de verificare vor stabili dacă o persoană
poate avea acces la informații clasificate, ținând cont de
loialitatea, încrederea și onestitatea sa.
ARTICOLUL 8

Părțile se vor sprijini reciproc cu privire la securitatea
informațiilor clasificate care fac obiectul prezentului acord și
în probleme de securitate comune. Autoritățile vor efectua
consultări și inspecții reciproce de securitate conform
art. 11 pentru a evalua modul de implementare a
aranjamentelor de securitate în domeniul lor de
competență, stabilite în conformitate cu prevederile art. 11
și 12.
ARTICOLUL 9

1. În sensul prezentului acord:
a) în ceea ce privește UE, toată corespondența va fi
trimisă Consiliului la următoarea adresă:
Council of the European Union
Chief Registry Officer
175, Rue de la Loi/Wetstraat
B 1048, Brussels
Toată corespondența va fi trimisă de către șeful
Registrului Consiliului către statele membre și Comisia
Europeană, conform paragrafului b);
b) în ceea ce privește România, toată corespondența va
fi trimisă, când va fi necesar, prin Misiunea României pe
lângă Uniunea Europeană, la Oficiul Registrului Național al
Informațiilor Secrete de Stat (ORNISS), la următoarea
adresă:
Guvernul României
Oficiul Registrului Național al Informațiilor
Secrete de Stat (ORNISS)
str. Mureș nr. 4, sectorul 1
București, România
2. În cazuri excepționale, corespondența trimisă de o
parte, accesibilă numai unor persoane, organisme sau

servicii abilitate ale acelei părți, poate fi, din rațiuni
determinate de natura activității respective, adresată și
accesibilă numai acelor persoane, organisme sau servicii
abilitate ale celeilalte părți, desemnate în mod expres ca
destinatari, potrivit competențelor acestora și în conformitate
cu principiul necesității de a cunoaște. În ceea ce privește
Uniunea Europeană, această corespondență va fi trimisă
prin șeful Registrului Consiliului.
ARTICOLUL 10

Guvernul României și secretarii generali ai Consiliului și
ai Comisiei Europene vor urmări implementarea prezentului
acord.
ARTICOLUL 11

Pentru implementarea prezentului acord:
1. Oficiul Registrului Național al Informațiilor Secrete de
Stat (ORNISS), sub îndrumarea și din partea Guvernului
României, acționând în numele Guvernului României și sub
autoritatea sa, răspunde de elaborarea aranjamentelor de
securitate pentru protecția și păstrarea în siguranță a
informațiilor clasificate furnizate României conform
prezentului acord.
2. Secretariatul General al Oficiului de Securitate al
Consiliului (denumit în continuare Oficiul de Securitate al
SGC), sub îndrumarea și din partea secretarului general al
Consiliului, acționând în numele Consiliului și sub
autoritatea sa, răspunde de elaborarea aranjamentelor de
securitate pentru protecția și păstrarea în siguranță a
informațiilor clasificate furnizate către UE conform
prezentului acord.
3. Direcția de Securitate a Comisiei Europene,
acționând în numele Comisiei Europene și sub autoritatea
acesteia, răspunde de elaborarea aranjamentelor de
securitate pentru protecția informațiilor clasificate furnizate
sau schimbate conform prezentului acord în cadrul Comisiei
Europene și în interiorul locațiilor acesteia.
ARTICOLUL 12

Aranjamentele de securitate încheiate în conformitate cu
art. 11, ca urmare a acordului celor trei instituții implicate,
vor reglementa standardele pentru protecția de securitate
reciprocă a informațiilor clasificate care fac obiectul
prezentului acord. Pentru UE, aceste standarde vor fi
supuse aprobării de către Comitetul de Securitate al
Consiliului.
ARTICOLUL 13

Autoritățile definite în art. 11 vor stabili procedurile ce
se vor aplica în cazul compromiterii dovedite sau
suspectate a informațiilor clasificate ce fac obiectul
prezentului acord.
ARTICOLUL 14

Înainte de furnizarea între părți de informații clasificate
conform prezentului acord, autoritățile de securitate
responsabile, definite în art. 11, trebuie să confirme că
partea primitoare poate proteja și păstra în siguranță
informațiile ce fac obiectul prezentului acord în conformitate
cu măsurile stabilite în temeiul art. 11 și 12.
ARTICOLUL 15

Prezentul acord nu împiedică în nici un fel părțile să
încheie alte acorduri referitoare la furnizarea sau schimbul
de informații clasificate în sensul prezentului acord, cu
condiția ca acele acorduri să nu fie în contradicție cu
prevederile prezentului acord.

MONITORUL OFICIAL AL ROMÂNIEI, PARTEA I, Nr. 903/10.X.2005

5

ARTICOLUL 16

ARTICOLUL 18

Toate diferențele de interpretare sau apărute în
aplicarea prezentului acord între România și UE vor fi
rezolvate prin negocieri între părți.
1. Prezentul acord va intra în vigoare în prima zi a
primei luni după ce părțile și-au notificat reciproc încheierea
procedurilor interne necesare în acest scop.
2. Prezentul acord poate fi revăzut în vederea
amendării, la cererea oricăreia dintre părți.
3. Orice amendament la prezentul acord va fi adus doar
în scris și de comun acord între părți. Amendamentul va
intra în vigoare după notificarea reciprocă conform
paragrafului 1.

Prezentul acord poate fi denunțat de o parte prin
notificare scrisă de denunțare trimisă celeilalte părți.
Denunțarea va produce efecte la 6 luni după primirea
notificării de către cealaltă parte, dar nu va afecta
obligațiile deja contractate prin clauzele prezentului acord.
În special, toate informațiile clasificate furnizate sau
schimbate ca urmare a prezentului acord vor continua să
fie protejate în conformitate cu prevederile expuse în
prezentul acord.
Drept dovadă subsemnații, pe deplin autorizați, am
semnat prezentul acord.
Semnat la Bruxelles la 22 aprilie 2005, în două
exemplare în limba engleză.

Pentru România,
Lazăr Comănescu

Pentru Uniunea Europeană,
Javier Solana Madariaga

ARTICOLUL 17

PREȘEDINTELE ROMÂNIEI

DECRET
privind promulgarea Legii pentru ratificarea Acordului dintre România și Uniunea Europeană
privind procedurile de securitate pentru schimbul de informații clasificate,
semnat la Bruxelles la 22 aprilie 2005
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Acordului dintre România și Uniunea Europeană privind
procedurile de securitate pentru schimbul de informații

clasificate, semnat la Bruxelles la 22 aprilie 2005, și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 969.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Gura Ialomiței, județul Ialomița,
prin reorganizarea comunei Mihail Kogălniceanu
Parlamentul României

adoptă prezenta lege.

Art. 1. — (1) Se înființează comuna Gura Ialomiței,
județul Ialomița, având în componență satele Gura Ialomiței
și Luciu, prin reorganizarea comunei Mihail Kogălniceanu
din același județ.
(2) Reședința comunei Gura Ialomiței se stabilește în
satul Gura Ialomiței.

Art. 2. — (1) În urma reorganizării prevăzute la art. 1,
comuna Mihail Kogălniceanu are în componență satele
Mihail Kogălniceanu și Hagieni.
(2) Reședința comunei Mihail Kogălniceanu rămâne satul
Mihail Kogălniceanu.
Art. 3. — (1) Până la constituirea, potrivit legii, a
autorităților administrației publice locale în comuna Gura
Ialomiței, județul Ialomița, rezolvarea problemelor curente se

6

MONITORUL OFICIAL AL ROMÂNIEI, PARTEA I, Nr. 903/10.X.2005

va asigura de 2 delegați, numiți prin ordin al prefectului, cu
atribuții de primar și viceprimar, precum și de un secretar
numit de prefect, în condițiile legii, care vor reprezenta
autoritățile locale.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Mihail Kogălniceanu.
Art. 4. — (1) Consiliul Județean Ialomița și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului
Ialomița și Consiliul Local al Comunei Mihail Kogălniceanu,
repartizează veniturile și cheltuielile și patrimoniul actual al
comunei Mihail Kogălniceanu între comunele Mihail
Kogălniceanu și Gura Ialomiței.
(2) Veniturile și cheltuielile care, în condițiile legii, revin
de drept comunei Gura Ialomiței se administrează și se
gestionează prin autoritățile locale ale acestei comune, iar
echilibrarea bugetului local se realizează pe seama sumelor
defalcate din impozitul pe venit, în limitele prevederilor
aprobate pentru anul 2005 pe ansamblul județului Ialomița.
(3) Bugetul comunei Gura Ialomiței pe anul 2005 se
elaborează de către delegații prevăzuți la art. 3 alin. (1),

cu avizul Direcției Generale a Finanțelor Publice a
Județului Ialomița.
(4) Operațiunile de predare-preluare se fac pe bază de
protocol încheiat între primarul comunei Mihail
Kogălniceanu și delegatul desemnat prin ordin al
prefectului, cu atribuții de primar al comunei Gura Ialomiței.
Art. 5. — Alegerile pentru autoritățile administrației
publice locale în comuna nou-înființată, potrivit art. 1, se
organizează în termen de cel mult 6 luni de la data intrării
în vigoare a prezentei legi.
Art. 6. — Până la noile alegeri locale, autoritățile
administrației publice locale din comuna Gura Ialomiței,
județul Ialomița, funcționează în condițiile legii, în
componența avută la data intrării în vigoare a prezentei legi.
Art. 7. — Anexele la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările ulterioare, se modifică în mod
corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 270.

PREȘEDINTELE ROMÂNIEI

DECRET
privind promulgarea Legii pentru înființarea
comunei Gura Ialomiței, județul Ialomița, prin reorganizarea
comunei Mihail Kogălniceanu
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea comunei Gura
Ialomiței, județul Ialomița, prin reorganizarea comunei Mihail Kogălniceanu și
se dispune publicarea acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 5 octombrie 2005.
Nr. 972.

´

MONITORUL OFICIAL AL ROMÂNIEI, PARTEA I, Nr. 903/10.X.2005

7

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 62/2005 pentru completarea Ordonanței
de urgență a Guvernului nr. 90/2002 privind ratificarea Acordului de împrumut
dintre România și Banca Internațională pentru Reconstrucție și Dezvoltare,
semnat la București la 3 aprilie 2002, pentru finanțarea Proiectului de dezvoltare rurală
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 62 din 23 iunie 2005 pentru completarea
Ordonanței de urgență a Guvernului nr. 90/2002 privind
ratificarea Acordului de împrumut dintre România și Banca

Internațională pentru Reconstrucție și Dezvoltare, semnat la
București la 3 aprilie 2002, pentru finanțarea Proiectului de
dezvoltare rurală, publicată în Monitorul Oficial al României,
Partea I, nr. 562 din 30 iunie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 5 octombrie 2005.
Nr. 275.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 62/2005 pentru completarea
Ordonanței de urgență a Guvernului nr. 90/2002
privind ratificarea Acordului de împrumut dintre România
și Banca Internațională pentru Reconstrucție și Dezvoltare,
semnat la București la 3 aprilie 2002, pentru finanțarea
Proiectului de dezvoltare rurală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 62/2005 pentru completarea Ordonanței de urgență
a Guvernului nr. 90/2002 privind ratificarea Acordului de împrumut dintre
România și Banca Internațională pentru Reconstrucție și Dezvoltare, semnat
la București la 3 aprilie 2002, pentru finanțarea Proiectului de dezvoltare
rurală și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 977.
´

8

MONITORUL OFICIAL AL ROMÂNIEI, PARTEA I, Nr. 903/10.X.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru modificarea art. 3 din Legea arendării nr. 16/1994
Parlamentul României adoptă prezenta lege.
Art. I. — Articolul 3 din Legea arendării nr. 16/1994,
publicată în Monitorul Oficial al României, Partea I, nr. 91
din 7 aprilie 1994, cu modificările și completările ulterioare,
se modifică după cum urmează:
1. Alineatele 2, 21 și 3 vor avea următorul cuprins:
îArendașii, persoane fizice, pot fi cetățeni români sau
cetățeni străini.
Persoanele fizice prevăzute la alin. 2 trebuie să aibă
pregătire de specialitate agricolă sau un atestat de
cunoștințe agricole ori de practică agricolă și să prezinte
garanțiile solicitate de arendatori. Atestatul este eliberat de
organele abilitate de Ministerul Agriculturii, Pădurilor și
Dezvoltării Rurale, iar în cazul persoanelor fizice străine, de

autoritatea competentă din statul de origine sau de
proveniență.
Arendașii, persoane juridice, pot fi de naționalitate
română sau străină și trebuie să aibă ca obiect de
activitate exploatarea bunurilor agricole și să prezinte
garanțiile solicitate de arendator.“
2. Alineatul 31 se abrogă.
Art. II. — Prevederile art. 3 din Legea arendării
nr. 16/1994, cu modificările și completările ulterioare,
referitoare la posibilitatea dobândirii calității de arendaș de
către cetățenii străini și persoanele juridice străine intră în
vigoare la data aderării României la Uniunea Europeană.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 octombrie 2005.
Nr. 276.
PREȘEDINTELE ROMÂNIEI

DECRET
privind promulgarea Legii pentru modificarea art. 3
din Legea arendării nr. 16/1994
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea art. 3 din Legea
arendării nr. 16/1994 și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 978.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 903/10.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063150]
ISSN 1453—4495

