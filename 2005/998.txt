Anul 173 (XVII) — Nr. 998

PARTEA

I

LEGI, DECRETE, HOTĂRÂRI ȘI ALTE ACTE

Joi, 10 noiembrie 2005

SUMAR
Nr.

Pagina

Nr.

Pagina
HOTĂRÂRI ALE GUVERNULUI ROMÂNIEI

LEGI ȘI DECRETE

1–2

1.025. — Decret pentru promulgarea Legii privind
aprobarea Ordonanței de urgență a Guvernului
nr. 60/2005 pentru modificarea Legii nr. 80/1995
privind Statutul cadrelor militare...............................

2

DECIZII ALE CURȚII CONSTITUȚIONALE
Decizia nr. 523 din 11 octombrie 2005 referitoare la
excepția de neconstituționalitate a dispozițiilor
art. 1602 alin. 3 și ale art. 16010 alin. 1 lit. b) și
alin. 3 din Codul de procedură penală...................

LEGI

2–5

ȘI

1.318. — Hotărâre pentru modificarea și completarea
Hotărârii Guvernului nr. 1.211/2001 privind
înființarea Fondului Național de Garantare a
Creditelor pentru Întreprinderile Mici și Mijlocii.......

5–6

1.363. — Hotărâre privind eliberarea domnului Hărdău
Mihail din funcția de prefect al județului Cluj.........

310. — Lege privind aprobarea Ordonanței de urgență
a Guvernului nr. 60/2005 pentru modificarea Legii
nr. 80/1995 privind Statutul cadrelor militare..........

7

1.364. — Hotărâre privind numirea domnului Tișe AlinPăunel în funcția de prefect al județului Cluj.........

7

1.365. — Hotărâre pentru propunerea Preasfințitului
Episcop dr. Laurențiu (Liviu Streza) în funcția de
Arhiepiscop al Sibiului și Mitropolit al Ardealului în
vederea recunoașterii prin decret al Președintelui
României ....................................................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 60/2005
pentru modificarea Legii nr. 80/1995 privind Statutul cadrelor militare
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 60 din 23 iunie 2005 pentru
modificarea Legii nr. 80/1995 privind Statutul cadrelor

militare, publicată în Monitorul Oficial al României,
Partea I, nr. 555 din 29 iunie 2005, cu următoarea
modificare:

2

MONITORUL OFICIAL AL ROMÂNIEI, PARTEA I, Nr. 998/10.XI.2005

La articolul I punctul 1, litera d) a articolului 36 va avea
următorul cuprins:
îd) ofițeri în rezervă care au promovat testele de
aptitudini și îndeplinesc celelalte condiții stabilite prin ordin

al miniștrilor sau al șefilor instituțiilor componente ale
sistemului apărării naționale, ordinii publice și securității
naționale, în vederea chemării sau rechemării în
activitate;“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 8 noiembrie 2005.
Nr. 310.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 60/2005 pentru modificarea
Legii nr. 80/1995 privind Statutul cadrelor militare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 60/2005 pentru modificarea Legii nr. 80/1995
privind Statutul cadrelor militare și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 noiembrie 2005.
Nr. 1.025.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 523
din 11 octombrie 2005

referitoare la excepția de neconstituționalitate a dispozițiilor art. 1602 alin. 3
și ale art. 16010 alin. 1 lit. b) și alin. 3 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1602 alin. 3 și ale art. 16010 alin. 1 lit. b)
și alin. 3 din Codul de procedură penală, excepție ridicată
de Fazekaș Mikloș în Dosarul nr. 3.346/2005 al
Judecătoriei Satu Mare.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece revocarea măsurii liberării provizorii
nu reprezintă o sancțiune pentru o nouă faptă penală, ci o
consecință a împrejurării că inculpatul nu a respectat

MONITORUL OFICIAL AL ROMÂNIEI, PARTEA I, Nr. 998/10.XI.2005
condițiile prevăzute de lege. Practic, prin revocarea liberării
se ajunge la situația inițială, nefiind vorba de emiterea unui
nou mandat de arestare preventivă, deoarece nu existența
vinovăției pentru o nouă faptă penală determină revocarea
măsurii preventive, ci schimbarea condițiilor care au fost
avute în vedere la data dispunerii liberării provizorii.
C U R T E A,

având în vedere actele și lucrările dosarului, constată
următoarele:
Prin Încheierea din 30 iunie 2005, pronunțată în Dosarul
nr. 3.346/2005, Judecătoria Satu Mare a sesizat Curtea
Constituțională cu excepția de neconstituționalitate a
prevederilor art. 1602 alin. 3 și ale art. 16010 alin. 1 lit. b) și
alin. 3 din Codul de procedură penală.
Excepția a fost ridicată de Fazekaș Mikloș în dosarul cu
numărul de mai sus, având ca obiect soluționarea unei
propuneri de revocare a liberării provizorii sub control
judiciar.
În motivarea excepției de neconstituționalitate, autorul
acesteia susține că dispozițiile art. 1602 alin. 3 din Codul
de procedură penală sunt neconstituționale în măsura în
care durata liberării provizorii sub control judiciar nu are o
limită de timp determinată și nu este supusă controlului
judecătoresc la aceleași intervale de timp ca și măsura
arestării preventive. A interpreta textul de lege atacat în
sensul că măsura liberării provizorii sub control judiciar
durează până la soluționarea definitivă a cauzei ar
însemna să se lase lipsit de protecție dreptul la libera
circulație, deoarece obligațiile impuse sunt chiar mai
drastice decât măsurile preventive prevăzute de art. 145 și
art. 1451 din Codul de procedură penală, având în vedere
că acestea din urmă sunt supuse controlului judecătoresc
din 30 în 30 de zile.
În ceea ce privește dispozițiile art. 16010 alin. 1 lit. b)
din Codul de procedură penală, autorul arată că acestea
încalcă prevederile constituționale ale art. 23 alin. (11)
referitoare la prezumția de nevinovăție, deoarece, în
situația în care învinuitul sau inculpatul săvârșește o nouă
infracțiune, instanța sesizată cu revocarea liberării nu are
competența de a se pronunța asupra acesteia din urmă,
cu toate că există totuși posibilitatea ca organul de
urmărire penală sau instanța de judecată să facă aplicarea
art. 11 din Codul de procedură penală pentru această
nouă faptă.
Dispozițiile art. 16010 alin. 3 din Codul de procedură
penală aduc atingere prevederilor constituționale ale art. 23
alin. (13), deoarece oferă instanței posibilitatea emiterii
unui nou mandat de arestare preventivă pentru simpla
nerespectare a obligațiilor prevăzute de art. 1602 alin. 3
din același cod, fără ca învinuitul sau inculpatul să fi
săvârșit o nouă infracțiune. Chiar și în varianta comiterii
unei noi fapte penale este posibil ca aceasta din urmă să
nu îndeplinească condițiile și cazurile prevăzute de art. 148
din Codul de procedură penală, ajungându-se astfel la
situația emiterii unui mandat de arestare în lipsa unei fapte
penale.
Judecătoria Satu Mare opinează că excepția de
neconstituționalitate este neîntemeiată, deoarece măsura
liberării provizorii sub control judiciar nu face parte din
categoria măsurilor preventive enumerate de art. 136
alin. 1 din Codul de procedură penală și, spre deosebire

3

de măsura arestării preventive, învinuitul sau inculpatul nu
este privat de libertate.
De asemenea, dispozițiile art. 16010 alin. 1 lit. b) din
Codul de procedură penală nu încalcă prezumția de
nevinovăție, deoarece instanța are posibilitatea revocării
liberării provizorii doar când există probe că învinuitul cu
rea-credință nu își îndeplinește obligațiile ce îi revin.
Nici alin. 3 al art. 160 10 din Codul de procedură
penală nu contravine art. 23 alin. (13) din Constituție,
deoarece reglementează, în situația nerespectării obligațiilor
impuse de art. 1602 alin. 3 și art. 1604 alin. 2 din același
cod, posibilitatea revenirii la măsura arestării preventive,
care a fost înlocuită la cerere cu liberarea provizorie,
revenire care vizează însă infracțiunea pentru care s-a
emis inițial mandatul de privare de libertate, și nu noua
faptă comisă.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere al Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece, dacă în cazul privării de
libertate constituantul român a dorit să impună cât mai
riguros în Legea fundamentală condițiile în care se poate
dispune, pentru alte măsuri luate de organul judiciar în
cursul procesului penal a lăsat la aprecierea legiuitorului
reglementarea modului și a condițiilor prin care acestea se
pot dispune, câtă vreme sunt respectate cerințele art. 53
din Constituție. Prin urmare, reglementarea diferită în Codul
de procedură penală a condițiilor de arestare preventivă,
față de cea referitoare la liberarea provizorie, nu reprezintă
o încălcare a prevederilor constituționale, întrucât și
măsurile sunt diferite.
De asemenea, revocarea măsurii liberării provizorii
pentru săvârșirea unei noi infracțiuni nu reprezintă o
sancționare a făptuitorului pentru noua faptă penală
comisă, ci o simplă constatare că persoana care inițial
fusese arestată preventiv și ulterior liberată provizoriu nu a
îndeplinit condițiile în baza cărora fusese dispusă liberarea.
Prin emiterea unui nou mandat de arestare se revine
practic la situația anterioară dispunerii liberării și nu se
poate pune în discuție emiterea unui mandat privativ de
libertate pentru noua infracțiune.
În sfârșit, prevederile art. 16010 alin. 3 din Codul de
procedură penală nu ridică problema dispunerii unui mandat
de arestare în afara cadrului procesual penal.
Avocatul Poporului consideră că excepția de
neconstituționalitate este neîntemeiată, deoarece dreptul
constituțional al persoanei arestate preventiv de a cere
punerea sa în libertate provizorie sub control judiciar sau
pe cauțiune nu se poate realiza decât în condițiile
prevăzute de Codul de procedură penală. Restrângerea
exercițiului drepturilor constituționale menționate se face în
baza prevederilor art. 53, care impun necesitatea asigurării
desfășurării instrucției penale.
Nu se poate susține că prevederile art. 16010 alin. 1
lit. b) din Codul de procedură penală încalcă prezumția de
nevinovăție, deoarece nu existența vinovăției inculpatului
pentru săvârșirea unei noi infracțiuni determină revocarea
liberării, ci schimbarea condițiilor care au fost avute în
vedere la data dispunerii ei, situație de natură să justifice
temerea că, datorită comportamentului infracțional, acesta

4

MONITORUL OFICIAL AL ROMÂNIEI, PARTEA I, Nr. 998/10.XI.2005

ar putea comite și alte fapte penale. Astfel, revocarea
liberării provizorii nu reprezintă o prejudecare a cauzei și
nu aduce atingere art. 23 alin. (11) din Constituție.
De asemenea, așa cum orice persoană arestată are
dreptul constituțional de a cere punerea în libertate
provizorie sub control judiciar sau pe cauțiune, tot așa și
neîndeplinirea condițiilor legale impuse de Codul de
procedură penală justifică revocarea măsurii liberării.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1602 alin. 3 și ale art. 16010 alin. 1 lit. b) și
alin. 3 din Codul de procedură penală, cu următorul
conținut:
Art. 1602 alin. 3 — Condițiile liberării:
îOrganul judiciar dispune ca, pe timpul liberării provizorii,
inculpatul să respecte una sau mai multe din următoarele
obligații:
a) să nu depășească limita teritorială fixată decât în
condițiile stabilite de organul judiciar;
b) să comunice organului judiciar orice schimbare de
domiciliu sau reședință;
c) să nu meargă în locuri anume stabilite;
d) să se prezinte la organul de urmărire penală sau, după
caz, la instanța de judecată ori de câte ori este chemat;
e) să nu intre în legătură cu anumite persoane determinate;
f) să nu conducă nici un autovehicul sau anumite
autovehicule;
g) să nu exercite o profesie de natura aceleia de care s-a
folosit la săvârșirea faptei.“
Art. 16010 alin. 1 lit. b) și alin. 3 — Revocarea liberării:
îLiberarea provizorie poate fi revocată dacă: [...]
b) învinuitul sau inculpatul nu îndeplinește, cu rea-credință,
obligațiile ce-i revin potrivit art. 1602 alin. 3 și art. 1604 alin. 2
sau încearcă să zădărnicească aflarea adevărului ori
săvârșește din nou, cu intenție, o infracțiune pentru care este
urmărit sau judecat. [...]
În caz de revocare a liberării provizorii, instanța dispune
arestarea preventivă a învinuitului sau inculpatului și emite un
nou mandat de arestare.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 23 referitoare la Libertatea
individuală, ale art. 25 referitoare la Libera circulație,
precum și ale art. 53 referitoare la Restrângerea exercițiului
unor drepturi sau al unor libertăți.
Examinând excepția de neconstituționalitate, Curtea
constată că nu poate fi primită susținerea autorului
excepției, în sensul că pe calea măsurii liberării provizorii
se ajunge să i se restrângă libertatea individuală, dreptul

său la libera circulație și alte drepturi, căci măsura liberării
provizorii prevăzute de art. 1601 și următoarele din Codul
de procedură penală nu este o măsură restrictivă de
drepturi, ci, dimpotrivă, o măsură prin care inculpatul
arestat preventiv este pus în libertate, în condițiile legii.
Astfel, condițiile liberării prevăzute de art. 1602 alin. 3
din Codul de procedură penală, care formează obiectul
excepției, nu instituie o stare de restrângere a libertății
inculpatului, suplimentară în raport cu starea rezultată din
arestarea preventivă a acestuia, ci instituie, la cererea
acestuia, o alternativă restrictivă, evident mai ușoară,
indispensabilă bunei desfășurări a procesului penal.
Restrângerea, în formele prevăzute de textul de lege
amintit, are, așadar, caracterul unei obligații asumate de
inculpat în schimbul liberării sale, iar nu al unei măsuri de
constrângere impuse de stat împotriva voinței acestuia.
În ceea ce privește critica referitoare la prevederile
art. 16010 alin. 1 lit. b) și alin. 3 din Codul de procedură
penală, Curtea constată că asupra constituționalității
acestora s-a mai pronunțat prin Decizia nr. 40 din
16 martie 1999, publicată în Monitorul Oficial al României,
Partea I, nr. 216 din 17 mai 1999, prilej cu care a statuat
că acestea sunt constituționale. Astfel, posibilitatea
organului de urmărire penală sau, după caz, a instanței de
judecată de a revoca măsura liberării provizorii se
interpretează în legătură cu dispozițiile art. 1602 alin. 2 și
ale art. 160 4 alin. 3, care prevăd, printre altele, că
liberarea provizorie nu se acordă în cazul în care există
date ce justifică temerea că inculpatul va săvârși o altă
infracțiune ori va încerca să zădărnicească aflarea
adevărului prin influențarea unor martori sau experți,
alterarea ori distrugerea mijloacelor materiale de probă. Pe
cale de consecință este firesc ca această condiție negativă,
prevăzută de lege pentru acordarea liberării provizorii a
inculpatului arestat preventiv, să fie cerută, deopotrivă, și
pentru menținerea ei. Cu alte cuvinte, dacă prin
neîndeplinirea ei se împiedică acordarea liberării provizorii
sub control judiciar sau pe cauțiune, existența ulterioară a
acesteia în comportamentul inculpatului liberat provizoriu
justifică revocarea măsurii.
Potrivit art. 148 lit. d) din Codul de procedură penală,
măsura arestării inculpatului poate fi luată dacă îsunt date
suficiente că inculpatul a încercat să zădărnicească aflarea
adevărului, prin influențarea vreunui martor sau expert,
distrugerea ori alterarea mijloacelor materiale de probă sau
prin alte asemenea fapte“, iar conform lit. e) a aceluiași
articol, dacă îinculpatul a comis din nou o infracțiune ori din
datele existente rezultă necesitatea împiedicării săvârșirii unei
alte infracțiuni“. Aceste condiții legale de arestare a
inculpatului corespund cazurilor de revocare a liberării
provizorii din textul atacat, fiind totodată o aplicare a
dispozițiilor art. 23 alin. (2) din Constituție, potrivit cărora
arestarea unei persoane este permisă numai în cazurile și
cu procedura prevăzute de lege. Prin urmare, este firesc
ca o identitate cauzală să producă efecte identice.
Invocarea principiului constituțional al prezumției de
nevinovăție nu are nici o legătură cu prevederile legale
criticate. Potrivit art. 23 alin. (11) din Constituție, îPână la
rămânerea definitivă a hotărârii judecătorești de condamnare,
persoana este considerată nevinovată.“ Nu însă existența
vinovăției inculpatului pentru săvârșirea unei noi infracțiuni
determină revocarea măsurii preventive, ci schimbarea
condițiilor care au fost avute în vedere la data dispunerii
liberării provizorii, situație de natură să justifice temerea că,

5

MONITORUL OFICIAL AL ROMÂNIEI, PARTEA I, Nr. 998/10.XI.2005
datorită comportamentului infracțional, acesta ar putea
comite și alte fapte penale.
Deoarece până în prezent nu au intervenit elemente
noi care să determine schimbarea jurisprudenței Curții
Constituționale, considerentele deciziei mai sus

amintite își păstrează valabilitatea și în prezenta
cauză.
În sfârșit, Curtea constată că prevederile art. 25 din
Legea fundamentală, referitoare la Libera circulație, nu au
incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1602 alin. 3 și ale art. 16010 alin. 1 lit. b) și alin. 3
din Codul de procedură penală, excepție ridicată de Fazekaș Mikloș în Dosarul nr. 3.346/2005 al Judecătoriei Satu Mare.
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.211/2001
privind înființarea Fondului Național de Garantare a Creditelor pentru Întreprinderile Mici și Mijlocii
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatele (1) și (2) ale articolului 2 din
Hotărârea Guvernului nr. 1.211/2001 privind înființarea
Fondului Național de Garantare a Creditelor pentru
Întreprinderile Mici și Mijlocii, publicată în Monitorul Oficial
al României, Partea I, nr. 785 din 11 decembrie 2001, cu
modificările și completările ulterioare, se modifică și vor
avea următorul cuprins:
îArt. 2. — (1) Fondul are ca obiect principal de
activitate garantarea creditelor sau a altor instrumente de
finanțare care pot fi obținute de întreprinderile mici și
mijlocii, persoane fizice sau juridice, de la bănci sau din
alte surse, în condițiile legii.
(2) Fondul poate desfășura, în condițiile legii, toate
activitățile conexe necesare și subordonate realizării
obiectului principal de activitate și misiunii sale, prevăzute
în actul constitutiv.“
Art. II. — Anexa îAct constitutiv al Fondului Național de
Garantare a Creditelor pentru Întreprinderile Mici și
Mijlocii — S.A.“ la Hotărârea Guvernului nr. 1.211/2001, cu
modificările și completările ulterioare, se modifică și se
completează după cum urmează:

1. La articolul 5, alineatul (2) va avea următorul cuprins:
î(2) F.N.G.C.I.M.M. — S.A. poate desfășura și
următoarele activități conexe, exclusiv pentru întreprinderile
mici și mijlocii și subordonate obiectului său principal de
activitate:
a) consultanță pentru afaceri și management (cod CAEN
7414);
b) administrarea programelor de finanțare destinate
întreprinderilor mici și mijlocii (cod CAEN

6713);

c) intermedieri financiare pentru finanțarea activităților
economice prestate de întreprinderile mici și mijlocii și alte
activități de finanțare pentru acestea (cod CAEN

6522);

d) orice alte tipuri de activități compatibile cu scopul
pentru care a fost înființată societatea.“
2. După articolul 5 1 se introduce un nou articol,
articolul 52, cu următorul cuprins:
îArt. 52. — F.N.G.C.I.M.M. — S.A. poate acorda garanții
reale, garanții personale, precum și cogaranții, în condițiile
prevăzute de normele și procedurile interne de lucru.“

6

MONITORUL OFICIAL AL ROMÂNIEI, PARTEA I, Nr. 998/10.XI.2005

3. La articolul 11 alineatul (2), literele c) și g) vor avea
următorul cuprins:
îc) numește membrii consiliului de administrație,
desemnând pe unul dintre ei ca președinte al acestuia;
............................................................................................
g) aprobă situațiile financiare anuale, pe baza raportului
administratorilor și a raportului de audit financiar;“.
4. La articolul 12, alineatul (2) va avea următorul
cuprins:
î(2) Administratorii F.N.G.C.I.M.M. — S.A. nu vor putea
fi, fără autorizarea consiliului de administrație,
administratori, membri în comitetul de direcție, cenzori sau
asociați cu răspundere nelimitată în alte fonduri de
garantare, sub sancțiunea revocării și a răspunderii pentru
daune.“
5. Alineatul (7) al articolului 12 se abrogă.
6. La articolul 13, alineatul (2) va avea următorul
cuprins:
î(2) Garanția nu poate fi mai mică decât dublul
indemnizației lunare cuvenite acestora. Garanția nu va
putea fi restituită decât după ce A.N.I.M.M.C. a aprobat
situațiile financiare ale ultimului exercițiu financiar în care
administratorul a îndeplinit această funcție și i s-a dat
descărcare de gestiune.“
7. La articolul 14, punctele 5 și 17 vor avea următorul
cuprins:
î5. analizează și își însușește situațiile financiare anuale
și le înaintează spre aprobare A.N.I.M.M.C., împreună cu
raportul administratorilor și raportul de audit financiar;
...........................................................................................
17. aprobă desființarea garanțiilor a căror acordare a
aprobat-o;“.
8. La articolul 15, alineatul (2) va avea următorul
cuprins:
î(2) La ședințele consiliului de administrație, dacă
problemele aflate pe ordinea de zi o impun, pot fi invitați și
directorii executivi.“
9. La articolul 18, alineatul (3) va avea următorul
cuprins:
î(3) Directorii executivi din Centrala F.N.G.C.I.M.M. —
S.A. și directorii unităților teritoriale nu pot fi, fără
autorizarea consiliului de administrație, administratori,
membri în comitetul de direcție, cenzori sau asociați cu
răspundere nelimitată în alte fonduri de garantare, sub
sancțiunea revocării și a răspunderii pentru daune.“

10. Articolul 20 va avea următorul cuprins:
îArt. 20. — (1) Situațiile financiare anuale ale
F.N.G.C.I.M.M. — S.A. vor fi auditate de auditori financiari,
persoane juridice autorizate de Camera Auditorilor
Financiari din România, pe bază de contract aprobat de
consiliul de administrație.
(2) Raportul de audit financiar va fi prezentat
A.N.I.M.M.C. și va fi publicat împreună cu situațiile
financiare anuale, conform legii.“
11. Articolul 21 va avea următorul cuprins:
îArt. 21. — Auditorul financiar:
a) întocmește un raport, împreună cu opinia sa, din
care să rezulte dacă situațiile financiare anuale prezintă o
imagine fidelă a poziției financiare, a performanței
financiare și a fluxurilor de trezorerie ale F.N.G.C.I.M.M. —
S.A. pentru respectivul exercițiu financiar;
b) analizează practicile și procedurile controlului și
auditului intern și, dacă consideră că acestea nu sunt
corespunzătoare, va face recomandări pentru remedierea
lor;
c) furnizează, la solicitarea A.N.I.M.M.C., orice detalii,
clarificări, explicații referitoare la datele cuprinse în situațiile
financiare anuale ale F.N.G.C.I.M.M. — S.A.“
12. Articolele 22—25 se abrogă.
13. La articolul 29, alineatul (1) va avea următorul
cuprins:
îArt. 29. — (1) Personalul F.N.G.C.I.M.M. — S.A. va
păstra confidențialitatea asupra faptelor, datelor și
informațiilor referitoare la activitatea desfășurată, care,
potrivit normelor interne, nu sunt destinate publicității,
precum și asupra oricăror fapte, date sau informații aflate
la dispoziția sa, care sunt calificate de legislația bancară
drept confidențiale ori cu caracter de secret profesional.“
Art. III. — Hotărârea Guvernului nr. 1.211/2001 privind
înființarea Fondului Național de Garantare a Creditelor
pentru Întreprinderile Mici și Mijlocii, publicată în Monitorul
Oficial al României, Partea I, nr. 785 din 11 decembrie
2001, cu modificările și completările ulterioare, precum și
cu cele aduse prin prezenta hotărâre, va fi republicată în
Monitorul Oficial al României, Partea I, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Președintele Agenției Naționale
pentru Întreprinderi Mici și Mijlocii și Cooperație,
Gabriela Vasile
p. Ministrul finanțelor publice,
Claudiu Doltu,
secretar de stat

București, 27 octombrie 2005.
Nr. 1.318.

MONITORUL OFICIAL AL ROMÂNIEI, PARTEA I, Nr. 998/10.XI.2005
GUVERNUL ROMÂNIEI

HOTĂRÂRE
privind eliberarea domnului Hărdău Mihail
din funcția de prefect al județului Cluj
În temeiul art. 108 alin. (1) din Constituția României, republicată, și al
art. 1 alin. (2) din Legea privind instituția prefectului nr. 340/2004,
Guvernul României adoptă prezenta hotărâre.
Articol unic. — Domnul Hărdău Mihail se eliberează din funcția de
prefect al județului Cluj.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 10 noiembrie 2005.
Nr. 1.363.

GUVERNUL ROMÂNIEI

HOTĂRÂRE
privind numirea domnului Tișe Alin-Păunel
în funcția de prefect al județului Cluj
În temeiul art. 108 alin. (1) din Constituția României, republicată, și al
art. 1 alin. (2) din Legea privind instituția prefectului nr. 340/2004,
Guvernul României adoptă prezenta hotărâre.
Articol unic. — Domnul Tișe Alin-Păunel se numește în funcția de
prefect al județului Cluj.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 10 noiembrie 2005.
Nr. 1.364.

7

8

MONITORUL OFICIAL AL ROMÂNIEI, PARTEA I, Nr. 998/10.XI.2005
GUVERNUL ROMÂNIEI

HOTĂRÂRE
pentru propunerea Preasfințitului Episcop dr. Laurențiu
(Liviu Streza) în funcția de Arhiepiscop al Sibiului
și Mitropolit al Ardealului în vederea recunoașterii
prin decret al Președintelui României
În temeiul art. 108 din Constituția României, republicată, și al art. 21
alin. (1) din Decretul nr. 177/1948 pentru regimul general al cultelor
religioase, cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României recunoașterea, prin
decret, în funcția de Arhiepiscop al Sibiului și Mitropolit al Ardealului, a
Preasfințitului Episcop dr. Laurențiu (Liviu Streza).
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 10 noiembrie 2005.
Nr. 1.365.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 998/10.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064102]
ISSN 1453—4495

