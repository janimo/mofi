PARTEA

Anul 173 (XVII) — Nr. 800

I

Vineri, 2 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

930.

— Hotărâre pentru aprobarea Normelor speciale
privind caracterul și mărimea zonelor de protecție
sanitară și hidrogeologică .........................................

1–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
320.

HOTĂRÂRI

— Ordin al ministrului comunicațiilor și tehnologiei
informației pentru abrogarea Ordinului ministrului
comunicațiilor și tehnologiei informației nr. 298/2003
privind procedura de acordare a avizelor necesare
pentru înființarea și funcționarea asociațiilor și
fundațiilor....................................................................

8

ALE

ROMÂNIEI

GUVERNULUI
GUVERNUL ROMÂNIEI

HOTĂRÂRE
pentru aprobarea Normelor speciale privind caracterul și mărimea zonelor de protecție sanitară
și hidrogeologică
În temeiul art. 108 din Constituția României, republicată, și al art. 5 alin. (1) și (4) din Legea apelor nr. 107/1996,
cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele speciale privind caracterul
și mărimea zonelor de protecție sanitară și hidrogeologică,
prevăzute în anexa care face parte integrantă din prezenta
hotărâre.
Art. 2. — (1) Documentațiile tehnice întocmite pentru
executarea captărilor, construcțiilor și instalațiilor destinate
alimentării centralizate cu apă potabilă/minerală terapeutică
sau pentru îmbutelierea apei potabile/minerale naturale
cuprind și măsurile pentru instituirea zonelor de protecție
sanitară conform normelor prevăzute la art. 1, ca o condiție
obligatorie pentru obținerea avizului de gospodărire a apelor.
(2) Zonele de protecție sanitară se instituie în teren cel
târziu odată cu punerea în funcțiune a captărilor,
construcțiilor și instalațiilor respective, aceasta constituind o

condiție obligatorie a eliberării autorizației de gospodărire a
apelor.
Art. 3. — (1) Deținătorii și/sau operatorii cu orice titlu ai
captărilor, construcțiilor și instalațiilor prevăzute la art. 2,
aflate în funcțiune, pentru care nu s-au dimensionat și
instituit zonele de protecție sanitară conform normelor
prevăzute la art. 1, vor întreprinde aceste acțiuni în termen
de maximum un an de la intrarea în vigoare a prezentei
hotărâri.
(2) Perimetrele de protecție hidrogeologică se instituie în
jurul surselor de ape minerale, al lacurilor și nămolurilor
terapeutice prin aviz al Agenției Naționale pentru Resurse
Minerale.
(3) Zonele de protecție sanitară se instituie în jurul
surselor de ape minerale, al lacurilor și nămolurilor

2

MONITORUL OFICIAL AL ROMÂNIEI, PARTEA I, Nr. 800/2.IX.2005

terapeutice prin ordin al ministrului sănătății, cu avizul
Agenției Naționale pentru Resurse Minerale.
Art. 4. — Deținătorii și/sau operatorii cu orice titlu ai
captărilor destinate alimentării cu apă potabilă, care
furnizează în medie peste 100 m 3 de apă pe zi, vor
efectua programul de monitorizare conform normelor
prevăzute la art. 1, începând cel mai târziu cu data de
1 ianuarie 2007.
Art. 5. — (1) Prezenta hotărâre intră în vigoare la
30 de zile de la data publicării în Monitorul Oficial al
României, Partea I.

(2) Pe data intrării în vigoare a prezentei hotărâri se
abrogă Hotărârea Guvernului nr. 101/1997 pentru
aprobarea Normelor speciale privind caracterul și mărimea
zonelor de protecție sanitară, publicată în Monitorul Oficial
al României, Partea I, nr. 62 din 10 aprilie 1997, iar
Instrucțiunile Ministerului Sănătății, Comitetului de Stat al
Apelor și Comitetului pentru Problemele Administrative
Locale nr. 51/1968 pentru aplicarea prevederilor Decretului
nr. 1.059/1967 al Consiliului de Stat privind protecția
sanitară a surselor, construcțiilor și instalațiilor centrale de
alimentare cu apă potabilă și a apelor minerale pentru cura
internă își încetează aplicabilitatea.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Attila Korodi,
secretar de stat
Ministrul economiei și comerțului,
Codruț Ioan Șereș
p. Ministrul administrației și internelor,
Paul Victor Dobre,
secretar de stat
București, 11 august 2005.
Nr. 930.
ANEXĂ

NORME SPECIALE
privind caracterul și mărimea zonelor de protecție sanitară și hidrogeologică
CAPITOLUL I
Dispoziții generale
Art. 1. — În jurul lucrărilor de captare, construcțiilor și
instalațiilor destinate alimentării cu apă potabilă, surselor de
apă potabilă destinate îmbutelierii, surselor de ape minerale
utilizate pentru cura internă sau pentru îmbuteliere, lacurilor
și nămolurilor terapeutice, în conformitate cu art. 5 alin. (1)
din Legea apelor nr. 107/1996, cu modificările și
completările ulterioare, se instituie zone de protecție
sanitară și perimetre de protecție hidrogeologică, în scopul
prevenirii pericolului de alterare a calității surselor de apă
și, respectiv, a lacurilor și a nămolurilor terapeutice.
Art. 2. — Sunt supuse prevederilor Normelor speciale
privind caracterul și mărimea zonelor de protecție sanitară
și hidrogeologică, denumite în continuare norme,
următoarele obiective:
a) sursele de ape subterane sau de suprafață, precum
și captările aferente acestora folosite pentru alimentarea
centralizată cu apă potabilă a populației, a agenților
economici din industria alimentară și farmaceutică, a
unităților sanitare și social-culturale, construcțiile și
instalațiile componente ale sistemelor pentru alimentare cu
apă potabilă;
b) zăcămintele de ape minerale și captările aferente
acestora utilizate pentru cura internă sau pentru
îmbuteliere, instalațiile de îmbuteliere și instalațiile de
exploatare a nămolurilor terapeutice;
c) lacurile și nămolurile terapeutice;
d) captările de ape subterane sau de suprafață folosite
pentru îmbutelierea apei potabile, alta decât apa minerală
naturală.
Art. 3. — Protecția sanitară a obiectivelor prevăzute la
art. 2 se realizează prin aplicarea măsurilor de protecție a
calității apelor, stabilite prin actele normative în vigoare,
precum și prin instituirea în teren a următoarelor zone de

protecție, cu grade diferite de risc față de factorii de
poluare, și anume:
a) zona de protecție sanitară cu regim sever;
b) zona de protecție sanitară cu regim de restricție;
c) perimetrul de protecție hidrogeologică.
Art. 4. — În zonele de protecție sanitară și
hidrogeologică, instituite pentru obiectivele prevăzute la
art. 2, se impun, diferențiat, măsuri specifice în scopul
evitării contaminării sau impurificării apelor și, respectiv, a
lacurilor și nămolurilor terapeutice.
Art. 5. — Zona de protecție sanitară cu regim sever
cuprinde terenul din jurul tuturor obiectivelor prevăzute la
art. 2, unde este interzisă orice amplasare de folosință sau
activitate care ar putea conduce la contaminarea sau
impurificarea surselor de apă.
Art. 6. — Zona de protecție sanitară cu regim de
restricție cuprinde teritoriul din jurul zonei de protecție
sanitară cu regim sever, astfel delimitat încât, prin aplicarea
de măsuri de protecție, în funcție de condițiile locale, să se
elimine pericolul de alterare a calității apei.
Art. 7. — Perimetrul de protecție hidrogeologică cuprinde
arealul dintre domeniile de alimentare și de descărcare la
suprafață și/sau în subteran a apelor subterane prin
emergențe naturale (izvoare), drenuri și foraje și are rolul
de a asigura protecția față de substanțe poluante greu
degradabile sau nedegradabile și regenerarea debitului
prelevat prin lucrările de captare.
Art. 8. — (1) Măsurile pentru instituirea zonelor de
protecție sanitară și hidrogeologică, incluse în documentațiile
tehnice prevăzute la art. 2 alin. (1) din hotărâre, întocmite
pentru obiectivele prevăzute la art. 2, sunt:
a) planuri de situație cu zonele de protecție delimitate
conform prezentelor norme și, după caz, instrucțiunilor
prevăzute la art. 12, fundamentate printr-o notă explicativă,
în cazul captărilor de ape de suprafață, sau printr-un studiu
hidrogeologic, în cazul captărilor de ape subterane și în
cazul lacurilor și nămolurilor terapeutice;

MONITORUL OFICIAL AL ROMÂNIEI, PARTEA I, Nr. 800/2.IX.2005
b) lucrările de construcții-montaj necesare instituirii în
teren a acestor zone de protecție, inclusiv costul acestora,
care va fi cuprins în costul total al investiției;
c) o listă-îndrumar cu măsurile ce trebuie respectate în
interiorul zonelor de protecție în conformitate cu prevederile
prezentelor norme.
(2) În cazul captărilor de ape subterane, înainte de
instituirea în teren a zonelor de protecție, proiectantul va
face obligatoriu o verificare finală și, dacă este cazul, o
corectare a planurilor de situație prevăzute la alin. (1) lit. a),
în funcție de datele rezultate din execuția lucrărilor de
captare și din testele de pompare.
(3) Documentațiile de urbanism elaborate și aprobate
potrivit legii vor cuprinde obligatoriu planuri de situație cu
marcarea zonelor de protecție sanitară și a perimetrelor de
protecție hidrogeologică. Regulamentele de urbanism
aferente acestor documentații, ce se întocmesc potrivit legii,
vor include și protecția sanitară și hidrogeologică a
obiectivelor cuprinse la art. 2, în vederea atingerii
scopurilor specifice de conservare.
(4) Documentațiile de urbanism existente, în care nu au
fost luate în considerare și marcate zonele de protecție
sanitară și hidrogeologică, vor fi refăcute cu respectarea
prezentelor norme, în termen de un an de la intrarea în
vigoare a acestora.
CAPITOLUL II
Factorii ce reprezintă riscuri de poluare
a apei potabile și mecanismul poluării
Art. 9. — Procesul de poluare a apei potabile poate
avea loc ca urmare a activității umane, economice și
sociale, principalele riscuri fiind:
1. poluarea cu agenți patogeni: bacterii, virusuri sau alte
organisme vii;
2. poluarea chimică cu:
a) substanțe fitofarmaceutice provenite din combaterea
dăunătorilor în agricultură și silvicultură, precum și compuși
ai azotului, fosforului și potasiului rezultați din aplicarea
îngrășămintelor în agricultură;
b) substanțe chimice provenite din activitatea industrială
sau din utilizarea produșilor chimici ca: fenoli, gudroane,
detergenți, petrol și reziduuri de petrol, uleiuri, combustibili
lichizi, coloranți, cianuri, metale grele și altele asemenea;
c) substanțe radioactive;
3. poluarea termică cu ape cu temperatura ridicată
evacuate de la instalațiile de răcire ale unităților industriale.
Art. 10. — Micșorarea sau evitarea influenței factorilor
de poluare se face prin fenomenele de autopurificare și
diluție, precum și prin măsuri speciale de interdicție a unor
activități, de utilizare cu restricții a terenurilor în zonele de
protecție sanitară și de folosire a tuturor mijloacelor și
tehnologiilor de prevenire a poluării solului și a apelor
subterane în realizarea lucrărilor și activităților situate în
perimetrele de protecție hidrogeologică.
CAPITOLUL III
Indicații tehnice pentru dimensionarea zonelor
de protecție sanitară a captărilor de apă potabilă
din subteran și de ape minerale utilizate
pentru cura internă și pentru îmbuteliere
Art. 11. — În vederea evitării oricărei posibilități de
impurificare a apei, dimensionarea zonelor de protecție se va
face luându-se în considerare toți factorii locali, naturali și
antropici, care pot interveni în impurificarea apei, și anume:
a) caracteristicile geomorfologice, geotectonice și
geotehnice ale zonei;

3

b) structura și parametrii hidrogeologici ai stratelor
situate deasupra acviferului captat;
c) structura și parametrii hidrogeologici ai acviferului
captat;
d) calitatea apelor de suprafață, în cazurile când
acestea sunt în legătură hidraulică cu acviferul captat;
e) regimul de exploatare a captărilor;
f) sursele punctuale și difuze de poluare existente;
g) alte aspecte constatate în teren.
Art. 12. — (1) Dimensiunile și configurația zonelor de
protecție se stabilesc de către unitățile atestate de
autoritatea publică centrală din domeniul apelor, prin studii
hidrogeologice elaborate în conformitate cu instrucțiunile
privind delimitarea zonelor de protecție sanitară și a
perimetrului de protecție hidrogeologică, aprobate prin ordin
al conducătorului autorității publice centrale din domeniul
apelor; zonele de protecție astfel stabilite se reprezintă
cartografic pe planul de situație în sistem Stereo 70 al
lucrărilor respective, la o scară corespunzătoare, cu
precizarea măsurilor de protecție impuse în conformitate cu
prezentele norme.
(2) Deținătorii și/sau operatorii cu orice titlu ai captărilor
de ape subterane destinate alimentării centralizate cu apă
potabilă vor supune studiile hidrogeologice prevăzute la
alin. (1) expertizei efectuate în cadrul Institutului Național
de Hidrologie și Gospodărire a Apelor. Fac excepție de la
această prevedere captările care furnizează debite medii de
până la 10 m3/zi sau care deservesc mai puțin de 50 de
persoane.
Art. 13. — Principiile de dimensionare a zonelor de
protecție au la bază aplicarea selectivă a criteriilor de
dimensionare, în funcție de condițiile specifice fiecărei
captări, astfel încât suprafețele delimitate să asigure
protecția corespunzătoare gradului lor de risc:
a) la dimensionarea zonelor de protecție sanitară cu
regim sever și cu regim de restricție se utilizează, de
regulă, criteriul timpului de tranzit în subteran al unei
particule de apă hidrodinamic active, folosindu-se în calcule
parametrii hidrogeologici ai acviferului;
b) mărimea zonei de protecție sanitară cu regim sever
se determină astfel încât să fie asigurat un timp de tranzit
în subteran de minimum 20 de zile pentru orice particule
de apă presupuse contaminate care s-ar infliltra la limita
acestei zone și ar ajunge la locul de captare a apei. În
cazul captărilor care exploatează acvifere freatice la care
nu există suficiente date pentru aplicarea metodelor de
dimensionare cuprinse în instrucțiunile prevăzute la art. 12
alin. (1), dimensiunile zonei de protecție sanitară cu regim
sever vor fi de minimum 50 m amonte, 20 m aval de
captare și 20 m lateral, de o parte și de alta a captării, pe
direcția de curgere a apelor subterane, în cazul forajelor și
drenurilor, iar în cazul captărilor de izvoare, de minimum
50 m amonte și 20 m lateral, de o parte și de alta a captării;
c) mărimea zonei de protecție cu regim de restricție se
determină luând în considerare un timp de tranzit în
subteran de minimum 50 de zile de la punctul de infiltrare
până la locul captării;
d) dimensionarea perimetrului de protecție hidrogeologică
se face pentru captările de izvoare, pentru drenuri și
pentru forajele la freatic; această dimensionare necesită o
analiză detaliată a situației hidrogeologice, având în vedere
aria de regenerare a resurselor de apă exploatate.
Art. 14. — În cazul forajelor care exploatează acvifere
de adâncime sub presiune și care sunt executate astfel
încât să realizeze condițiile de izolare a stratului captat față
de suprafața terenului și față de stratele acvifere
superioare vulnerabile la poluare, se instituie numai zona

4

MONITORUL OFICIAL AL ROMÂNIEI, PARTEA I, Nr. 800/2.IX.2005

de protecție sanitară cu regim sever, care va fi circulară,
cu centrul pe poziția forajului și raza de 10 m; în acest
caz zona de protecție sanitară cu regim de restricție
coincide cu zona de protecție sanitară cu regim sever, iar
perimetrul de protecție hidrogeologică, situat în zona de
alimentare a acviferului, se instituie simultan pentru toate
captările care exploatează aceeași structură acviferă
regională. Zonele de alimentare ale structurilor acvifere
regionale se declară zone protejate prin ordin al
conducătorului autorității publice centrale din domeniul
apelor, stabilindu-se totodată și măsurile de protecție
necesare.
Art. 15. — Terenurile pe care s-au executat lucrări
deschise pentru aducțiunea apei, precum și bazine de
infiltrare sau alte amenajări realizate în scopul realimentării
artificiale a acviferului exploatat vor fi incluse integral în
zona de protecție sanitară cu regim sever a lucrărilor de
captare.
Art. 16. — (1) Zona de protecție sanitară cu regim
sever, cu excepția celei instituite pentru aducțiuni și rețele
de distribuție, se va împrejmui și se va marca prin plăcuțe
avertizoare. Înălțimea și tipul împrejmuirii, marcajele și
distanța între acestea se stabilesc de către deținătorul
și/sau operatorul captării, construcțiilor și instalațiilor, de
comun acord cu autoritatea de gospodărire a apelor, astfel
încât să fie oprit accesul populației, animalelor și utilajelor
de orice fel. Pot fi exceptate de la împrejmuire și acele
zone care se găsesc în locuri greu accesibile persoanelor
fizice datorită configurației terenului.
(2) Limitele zonei de protecție sanitară cu regim de
restricție vor fi marcate de către deținătorul și/sau
operatorul captării prin borne sau semne vizibile, cu
mențiunea: zonă de protecție sanitară. Tipul și înălțimea
marcajelor, precum și distanța dintre ele se stabilesc de
către deținătorul și/sau operatorul captării, de comun acord
cu autoritatea de gospodărire a apelor. Marcajele se
amplasează pe teren de către deținătorul și/sau operatorul
captării, împreună cu reprezentanții consiliului local și cu
deținătorii terenurilor, astfel încât de la fiecare marcaj să
se vadă celelalte două marcaje învecinate.
CAPITOLUL IV
Mărimea zonei de protecție sanitară
cu regim sever pentru captările din surse de suprafață
și pentru lacurile și nămolurile terapeutice
Art. 17. — (1) Pentru captările din cursurile de apă
zona de protecție sanitară cu regim sever va fi determinată
după caracteristicile locale ale albiei. Dimensiunile minime
ale acesteia vor fi de:
a) 100 m, pe direcția amonte de priză.
b) 25 m, pe direcția aval de ultimele lucrări componente
ale prizei;
c) 25 m lateral, de o parte și de alta a prizei.
(2) Când dimensiunea laterală nu poate fi respectată,
vor fi executate lucrări compensatorii.
(3) Pentru captările din lacuri zona de protecție sanitară
cu regim sever va avea următoarele dimensiuni minime,
măsurate la nivelul minim de exploatare al captării:
a) 100 m radial, pe apă, față de locul în care este
situat punctul de captare;
b) 25 m radial, pe malul unde este situată priza.
(4) Pentru lacurile și nămolurile terapeutice zona de
protecție sanitară cu regim sever cuprinde toată suprafața
apei lacului, iar pe mal are 5 m lățime în jurul lacului.
Art. 18. — Zona de protecție sanitară cu regim sever
se va marca pe suprafața apei prin geamanduri sau prin

alte semne convenționale vizibile și se va împrejmui pe
maluri, împrejmuirea fiind marcată cu plăcuțe avertizoare.
Suprafața astfel delimitată va fi păstrată curată prin grija
deținătorului captării, care va lua măsurile de protecție
corespunzătoare, prevăzute în capitolul VII al prezentelor
norme.
CAPITOLUL V
Măsuri referitoare la utilizarea terenurilor cuprinse
în perimetrele de protecție hidrogeologică
Art. 19. — (1) În perimetrele de protecție hidrogeologică
măsurile de protecție au drept scop păstrarea regimului de
alimentare a acviferelor cât mai aproape de cel natural,
precum și evitarea poluării apelor subterane și a lacurilor și
nămolurilor terapeutice cu substanțe poluante greu
degradabile sau nedegradabile, în special cu substanțe
radioactive și cu substanțe periculoase și prioritar
periculoase prevăzute în anexa A la Programul de
eliminare treptată a evacuărilor, emisiilor și pierderilor de
substanțe prioritar periculoase, aprobat prin Hotărârea
Guvernului nr. 351/2005.
(2) În cadrul procedurii de reglementare din punct de
vedere a gospodăririi apelor a tuturor lucrărilor situate în
perimetrele de protecție hidrogeologică, se vor lua în
considerare posibilele efecte ale acestor lucrări asupra
captărilor de ape subterane și a lacurilor și nămolurilor
terapeutice, impunându-se toate măsurile de precauție
necesare pentru prevenirea poluării acestora cu substanțe
greu degradabile sau nedegradabile, precum și pentru
prevenirea sau compensarea modificărilor semnificative a
regimului de regenerare a resurselor de apă exploatate.
Art. 20. — (1) Pentru toate lucrările și activitățile de pe
terenurile situate în perimetrele de protecție hidrogeologică
este necesară evaluarea impactului asupra mediului în
cadrul procedurii de reglementare din punct de vedere al
protecției mediului.
(2) Studiul de evaluare a impactului asupra mediului
trebuie să prevadă toate măsurile necesare pentru
prevenirea pătrunderii oricăror substanțe poluante greu
degradabile sau nedegradabile în apele subterane sau în
lacurile și nămolurile terapeutice, măsuri care vor constitui
condiții impuse prin actul de reglementare.
CAPITOLUL VI
Măsuri cu privire la exploatarea și amenajarea
terenurilor incluse în zonele de protecție sanitară
cu regim de restricție
Art. 21. — (1) Terenurile cuprinse în zona de protecție
sanitară cu regim de restricție pot fi exploatate agricol de
către deținătorii acestora, dar cu interzicerea:
a) utilizării îngrășămintelor naturale și chimice;
b) utilizării substanțelor fitosanitare;
c) irigării cu ape uzate, chiar epurate complet;
d) amplasării grajdurilor și cotețelor de animale și a
depozitării de gunoi animalier;
e) pășunatului și însilozării nutrețurilor;
f) amplasării de sere și de iazuri piscicole.
(2) În vederea respectării prevederilor alin. (1) deținătorii
și/sau operatorii captărilor de ape subterane, cu excepția
celor prevăzute la art. 14, vor întocmi și vor ține la zi un
inventar al folosinței terenurilor aflate în zona de protecție
sanitară cu regim de restricție a captărilor respective.
Art. 22. — În afara măsurilor restrictive prevăzute la
art. 21 alin. (1), pe aceste terenuri sunt interzise:
a) amplasarea de abatoare, triaje de cale ferată, baze
auto;

MONITORUL OFICIAL AL ROMÂNIEI, PARTEA I, Nr. 800/2.IX.2005
b) amplasarea de bazine neetanșe pentru ape reziduale,
puțuri absorbante, haznale cu groapă simplă;
c) amplasarea de locuințe, spitale, aeroporturi, unități
militare, dacă nu dispun de un sistem de canalizare care
să transporte apele reziduale și pluviale, în condiții de
deplină siguranță, în afara zonei de protecție sanitară cu
regim de restricție;
d) amplasarea de cimitire umane și de animale, cimitire
de mașini, containere de deșeuri;
e) vidanjarea și spălarea cisternelor care transportă ape
fecaloid-menajere;
f) infiltrarea sau injectarea de ape de zăcământ și/sau
de răcire;
g) efectuarea de manevre militare, amplasarea de
balastiere, exploatări de turbă, cariere de piatră, execuția
lucrărilor de drenaj sau a oricăror alte lucrări prin care se
diminuează stratul acoperitor, protector al acviferului;
h) executarea de construcții pentru activități industriale
și agricole, precum: grajduri, silozuri, depozite de
îngrășăminte și de substanțe fitosanitare, depozite de
carburanți, lubrifianți, combustibili solizi;
i) amplasarea de campinguri și de ștranduri, dacă nu
dispun de un sistem de canalizare care să transporte
apele reziduale și pluviale, în condiții de deplină siguranță,
în afara zonei de protecție sanitară cu regim de restricție;
j) spălarea mașinilor și efectuarea schimburilor de ulei;
k) transportul pe conducte al substanțelor poluante de
orice fel, cu excepția conductelor de canalizare a
obiectivelor situate în interiorul zonei de protecție sanitară
cu regim de restricție, pentru care trebuie prevăzute măsuri
stricte de asigurare a etanșeității.
Art. 23. — Pentru captările existente și în cazuri bine
justificate se admit exceptări de la prevederile art. 22
lit. b), i) și k), cu avizul unităților de sănătate publică și cu
respectarea următoarelor condiții:
a) asigurarea cu sisteme complete de canalizare a
clădirilor de locuit și a obiectivelor economice și socialculturale;
b) captarea apelor de șiroire prin canale adecvate și
dirijarea lor în afara zonei de protecție sanitară cu regim
de restricție;
c) desființarea puțurilor absorbante, a haznalelor și a
latrinelor.
CAPITOLUL VII
Măsuri cu privire la utilizarea suprafețelor incluse
în zonele de protecție sanitară cu regim sever
Art. 24. — Terenurile cuprinse în zona de protecție
sanitară cu regim sever vor putea fi folosite numai pentru
asigurarea exploatării și întreținerii sursei, construcției și
instalației de alimentare cu apă.
Art. 25. — În zonele de protecție sanitară cu regim
sever instituite pentru captările de ape subterane, precum
și în partea de pe mal a zonelor de protecție sanitară cu
regim sever instituite pentru sursele de apă de suprafață,
sunt interzise toate activitățile prevăzute pentru zona de
protecție sanitară cu regim de restricție, precum și:
a) amplasarea de construcții sau amenajări care nu
sunt legate direct de exploatarea sursei și a instalațiilor;
b) efectuarea de explozii, săpături și excavații de orice fel;
c) depozitarea de materiale, cu excepția celor strict
necesare exploatării sursei și a instalațiilor. În aceste cazuri
se vor lua măsuri pentru a preîntâmpina pătrunderea în sol
a oricăror substanțe poluante;

5

d) traversarea zonei de către sisteme de canalizare
pentru ape uzate, cu excepția celor ce se colectează prin
canalizarea aferentă obiectivului protejat. În aceste cazuri
se vor lua măsuri de asigurare a etanșeității sistemelor de
canalizare.
Art. 26. — În zonele de protecție sanitară cu regim
sever, instituite pentru apele de suprafață, sunt, de
asemenea, interzise:
a) deversarea de ape uzate, chiar dacă sunt epurate;
b) navigarea și acostarea de ambarcațiuni, oprirea
acestora și acostarea plutelor și a lemnului flotant, în alte
condiții decât cele stabilite la instituirea zonei de protecție
sanitară cu regim sever;
c) pescuitul și scăldatul;
d) recoltatul gheții și morăritul pe apă, precum și
adăparea animalelor.
Art. 27. — În zona de protecție sanitară cu regim sever
se vor lua următoarele măsuri de protecție:
a) nu sunt permise nici un fel de intervenții asupra
stratului de sol activ și depozitelor acoperitoare ale
acviferului;
b) terenul aferent zonei de protecție sanitară cu regim
sever va fi protejat împotriva eroziunii și inundațiilor, toate
lucrările vechi de excavații deschise și galerii, canale,
puțuri, foraje, pâlnii de explozii vor fi asigurate pentru
prevenirea infiltrării apelor cu potențial poluant.
Art. 28. — (1) Terenurile agricole cuprinse în zonele de
protecție sanitară cu regim sever vor putea fi exploatate
numai pentru culturi de plante perene, de plante păioase
și de pomi fructiferi, în condiții care să nu provoace
degradarea lucrărilor de alimentare cu apă.
(2) Pe terenurile agricole din zona de protecție sanitară
cu regim sever sunt interzise:
a) utilizarea îngrășămintelor animale sau chimice și a
substanțelor fitofarmaceutice;
b) irigarea cu ape care nu au caracteristici de
potabilitate;
c) culturile care necesită lucrări de îngrijire frecventă
sau folosirea tracțiunii animale;
d) pășunatul.
Art. 29. — Lucrările și instalațiile de captare a apei vor
fi apărate împotriva inundațiilor prin lucrări specifice,
conform normelor tehnice în vigoare, iar în cazul captărilor
de mal întreaga arie aferentă zonei de protecție sanitară
cu regim sever va fi îndiguită, cu respectarea normelor
tehnice specifice.
CAPITOLUL VIII
Măsuri referitoare la protecția sanitară a construcțiilor
și instalațiilor
Art. 30. — Dimensionarea zonei de protecție sanitară cu
regim sever pentru stațiile de pompare, instalațiile de
îmbunătățire a calității apei — deznisipatoare, decantoare,
filtre, stați de dezinfecție și altele asemenea —, stațiile de
îmbuteliere a apelor minerale, rezervoarele îngropate,
aducțiunile și rețelele de distribuție se va face cu
respectarea următoarelor limite minime:
a) stații de pompare, 10 m de la zidurile exterioare ale
clădirilor;
b) instalații de tratare, 20 m de la zidurile exterioare ale
instalației;
c) rezervoare îngropate, 20 m de la zidurile exterioare
ale clădirilor;
d) aducțiuni, 10 m de la generatoarele exterioare ale
acestora;
e) alte conducte din rețelele de distribuție, 3 m.

6

MONITORUL OFICIAL AL ROMÂNIEI, PARTEA I, Nr. 800/2.IX.2005

Art. 31. — (1) La intersecția aducțiunilor de apă
potabilă sau de ape minerale pentru cura internă ori pentru
îmbuteliere cu canalele sau conductele de canalizare a
apelor uzate ori meteorice, aducțiunile de apă potabilă,
respectiv de ape minerale, se vor amplasa deasupra
canalului sau conductei, asigurându-se o distanță între ele
de minimum 0,40 m pe verticală.
(2) În zonele de traversare prevăzute la alin. (1)
aducțiunile se vor executa din tuburi metalice, pe o
lungime de 5 m, de o parte și de alta a punctului de
intersecție.
Art. 32. — (1) În cazul în care rețelele de apă potabilă
se intersectează cu canale sau conducte de ape uzate
menajere ori industriale sau când sunt situate la mai puțin
de 3 m de acestea, rețeaua de apă potabilă se va așeza
totdeauna mai sus decât aceste canale ori conducte, cu
condiția de a se realiza adâncimea minimă pentru
prevenirea înghețului.
(2) Atunci când, din cauze obiective, nu se pot îndeplini
condițiile prevăzute la alin. (1), se vor lua măsuri speciale
care să prevină exfiltrarea apelor din canalele sau
conductele de canalizare a apelor uzate.
Art. 33. — La proiectarea și execuția rețelelor de apă
potabilă se vor avea în vedere evitarea oricăror legături
între acestea și rețelele de apă nepotabilă, precum și
realizarea și menținerea în timp a etanșeității.
Art. 34. — Se interzice trecerea conductelor de apă
potabilă sau de ape minerale prin cămine de vizitare a
rețelei de canalizare, prin canale de evacuare a apelor
uzate, prin haznale etc.
CAPITOLUL IX
Supravegherea comportării acviferelor în exploatare
Art. 35. — (1) Pentru asigurarea folosirii raționale și a
protecției resurselor de apă subterană împotriva
supraexploatării și poluării, în cazul captărilor destinate
alimentării cu apă potabilă care furnizează în medie peste
100 m3 de apă pe zi, deținătorii acestora au obligația de a
efectua în forajele captării observații și măsurători privind
evoluția debitelor exploatate și evoluția nivelurilor apelor
subterane și a calității acestora, pe baza unui program
stabilit prin autorizația de gospodărire a apelor, de a ține o
evidență la zi a datelor obținute în cadrul programului și
de a transmite aceste date unității bazinale de gospodărire
a apelor, în conformitate cu prevederile art. 35 din Legea
nr. 107/1996, cu modificările și completările ulterioare.
(2) În cazul lucrărilor de captare destinate alimentării cu
apă potabilă care furnizează în medie peste 5.000 m3 de
apă pe zi, deținătorii acestora vor amplasa și executa, în
interiorul zonei de protecție sanitară cu regim de restricție,
un număr de foraje de monitorizare dependent de
dimensiunile captării, foraje ale căror amplasament și
caracteristici tehnice vor fi aprobate prin avizul, respectiv
autorizația de gospodărire a apelor; programul de observații
și măsurători prevăzut la alin. (1) va fi efectuat atât în
forajele captării, cât și în forajele de monitorizare.
(3) Administrația Națională îApele Române“ întocmește
și ține la zi evidența computerizată a zonelor de protecție
sanitară și a perimetrelor de protecție hidrogeologică din
fiecare bazin hidrografic și o transmite la sfârșitul fiecărui
an calendaristic direcției de specialitate din cadrul autorității
publice centrale din domeniul apelor, în vederea înscrierii
acestora în Registrul zonelor protejate.
Art. 36. — Supravegherea modificărilor regimului
cantitativ și calitativ al apelor subterane în perimetrele de
protecție hidrogeologică a lucrărilor de captare se face prin

rețeaua hidrogeologică națională, parte componentă a
rețelei naționale de observații și măsurători pentru
gospodărirea apelor.
CAPITOLUL X
Sancțiuni
Art. 37. — Constituie contravenții la prezentele norme
următoarele fapte:
a) proiectarea și executarea obiectivelor prevăzute la
art. 2 lit. a) și b), fără a avea în vedere protecția sanitară
a acestora pe baza documentației prevăzute la art. 8
alin. (1);
b) punerea în funcțiune, respectiv exploatarea
obiectivelor prevăzute la art. 2 lit. a) și b), fără instituirea
în teren a zonelor de protecție sanitară prevăzute de
prezentele norme, delimitate conform documentației
prevăzute la art. 8 alin. (1);
c) refuzul deținătorilor obiectivelor prevăzute la art. 2
lit. a) și b) de a pune la dispoziția persoanelor cu drept
de control documentația de instituire a zonelor de protecție
sanitară și/sau accesul la obiective și terenuri în scopul
verificării concordanței între zonele instituite propriu-zis în
teren și cele prevăzute în documentație;
d) inexistența împrejmuirii și a plăcuțelor avertizoare la
limita zonei de protecție sanitară cu regim sever a unei
captări, precum și nerespectarea măsurilor prevăzute pentru
această zonă;
e) inexistența bornării și semnalizării zonei de protecție
sanitară cu regim de restricție, prevăzute în documentația
întocmită conform prezentelor norme;
f) refuzul deținătorului captărilor de ape subterane, cu
excepția celor prevăzute la art. 14, de a prezenta
inventarul folosinței terenurilor aflate în zona de protecție
sanitară cu regim de restricție în vederea respectării
măsurilor corespunzătoare prevăzute de prezentele norme,
precum și lipsa acestor documente;
g) nerealizarea forajelor de monitorizare prevăzute la
art. 35 și 43, conform condițiilor prevăzute în avizul,
respectiv autorizația de gospodărire a apelor;
h) nerealizarea programului de observații și măsurători
prevăzut la art. 35 și 42, netransmiterea datelor către
unitățile bazinale de gospodărire a apelor, în conformitate
cu prevederile autorizației de gospodărire a apelor, lipsa
unei evidențe la zi a datelor obținute în cadrul programului
sau refuzul de a prezenta această evidență persoanelor cu
drept de control.
Art. 38. — (1) Contravențiile prevăzute la art. 37 se
sancționează după cum urmează:
a) cu amendă de la 6.000 lei (RON) la 12.000 lei
(RON), faptele prevăzute la art. 37 lit. b), d) și g);
b) cu amendă de la 3.000 lei (RON) la 6.000 lei
(RON), faptele prevăzute la art. 37 lit. a), c), e), f) și h).
(2) Contravenientul poate achita în termen de cel mult
48 de ore de la data încheierii procesului-verbal de
constatare ori, după caz, de la data comunicării acestuia
jumătate din minimul amenzii prevăzute la alin. (1) pentru
fapta săvârșită.
Art. 39. — Constatarea contravențiilor și aplicarea
sancțiunilor se fac de către:
a) inspectorii Inspecției de stat a apelor din cadrul
autorității publice centrale din domeniul apelor și inspectorii
din cadrul Administrației Naționale îApele Române“;
b) comisarii Gărzii Naționale de Mediu;

MONITORUL OFICIAL AL ROMÂNIEI, PARTEA I, Nr. 800/2.IX.2005
c) inspectorii compartimentelor de inspecție teritorială
pentru resurse minerale ale Agenției Naționale pentru
Resurse Minerale;
d) alte persoane împuternicite de conducătorul autorității
publice centrale din domeniul apelor sau al autorității
administrației publice locale.
Art. 40. — Dispozițiile referitoare la contravențiile
prevăzute la art. 38 și 39 se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
CAPITOLUL XI
Dispoziții tranzitorii și finale
Art. 41. — (1) În situația restrângerii sau încetării
funcționării unor lucrări existente de captare a apelor
subterane, abandonarea acestora se va face numai după
închiderea lor conform instrucțiunilor aprobate prin ordin al
conducătorului autorității publice centrale din domeniul
apelor, pentru a se evita utilizarea acestor lucrări la
evacuarea de reziduuri în subteran și pentru a se reface
continuitatea acviferului.
(2) Pentru avizarea de către autoritățile de gospodărire
a apelor a unor noi lucrări de captare ale aceluiași
beneficiar documentația va conține obligatoriu costul și
operațiunile necesare închiderii lucrărilor de captare
abandonate conform instrucțiunilor prevăzute la alin. (1).

7

(3) Autorizația de gospodărire a apelor pentru noile
lucrări de captare nu poate fi eliberată fără realizarea
efectivă a operațiunilor de închidere a vechilor lucrări de
captare, prevăzute în documentația avizată.
Art. 42. — În cazurile în care se va constata că, din
cauze neprevăzute, zonele instituite conform prevederilor
prezentelor norme nu conferă protecția necesară, la
cererea unităților de sănătate publică și a celor pentru
gospodărirea apelor, cei care exploatează obiectivele
prevăzute la art. 2 vor lua măsuri pentru redimensionarea
zonelor de protecție.
Art. 43. — Captările de ape subterane destinate
alimentării centralizate cu apă potabilă pentru care nu
poate fi asigurată protecția sanitară, în conformitate cu
prezentele norme, având în vedere situația preexistentă în
zona de amplasament, vor primi avizul, respectiv autorizația
de gospodărire a apelor, numai dacă documentația de
fundamentare a acestora demonstrează că nu este fezabilă
nici o altă soluție de alimentare cu apă. În acest caz
documentația trebuie să prevadă lucrări suplimentare pentru
supravegherea calității apei în amonte de captare, precum
și programul de monitoring pe care deținătorul captării
urmează să îl efectueze în lucrările respective, în vederea
avertizării în timp util a consumatorilor asupra oricărei
eventuale poluări a apei.
Art. 44. — Termenii și expresiile tehnice folosite în
prezentele norme au semnificațiile stabilite în anexa care
face parte integrantă din prezentele norme.
ANEXĂ
la norme

DEFINIȚIILE

termenilor tehnici folosiți în cuprinsul normelor
1. acvifer — unul sau mai multe strate geologice cu o
porozitate și o permeabilitate suficiente pentru a permite fie
trecerea unui curent important de apă, fie captarea unor
cantități importante de apă subterană;
2. aducțiune — ansamblul construcțiilor și instalațiilor
care asigură transportul apei între obiectele principale ale
sistemului de alimentare cu apă situate în amonte de
rezervor;
3. apă pluvială — apă din precipitații care se scurge la
suprafața terenului spre depresiuni naturale, canale de
coastă, rigole sau alte sisteme constructive prevăzute
pentru evacuare;
4. apă potabilă — apă care poate fi consumată de om,
direct sau indirect, timp îndelungat, fără a-i prejudicia
sănătatea, îndeplinind condițiile prevăzute de Legea
nr. 458/2002 privind calitatea apei potabile, modificată și
completată prin Legea nr. 311/2004;
5. apă uzată (reziduală) — orice apă care a făcut
obiectul unei folosiri și căreia în procesul de utilizare i s-au
modificat caracteristicile fizice, chimice, biologice sau
microbiologice;
6. captare de apă — ansamblu de construcții și instalații
care servesc la preluarea apei dintr-o sursă naturală, în
vederea satisfacerii necesarului unei folosințe;
7. dren — construcție hidrotehnică cu dimensiunea
principală dezvoltată pe orizontală, realizată în scopul
captării apei dintr-un strat acvifer de mică adâncime sau în
scopul coborârii nivelului apei subterane;

8. epurarea apei — succesiune de procedee tehnologice
prin care sunt reținute, neutralizate și îndepărtate
elementele impurificatoare din apele uzate;
9. foraj — puț executat prin forare și definitivat prin
tubarea unei coloane prevăzute cu filtre, în scopul captării
apelor subterane sau al efectuării de observații asupra
acestora;
10. puț absorbant — puț cu fund și pereți perforați,
executat până la nivelul unui strat permeabil, în scopul
introducerii în acesta a unor cantități de apă uzată;
11. realimentare artificială a acviferului — introducerea
voluntară de apă în acviferul respectiv, pentru mărirea
afluxului de apă sau pentru ridicarea nivelului apelor
subterane, reprezentând aportul de apă în acvifer
suplimentar alimentării sale naturale;
12. rețea de canalizare — parte din sistemul de
canalizare alcătuită din canale, construcții-anexă, stații de
pompare etc., care asigură colectarea și transportul apelor
uzate și pluviale în afara incintelor utilizatorilor;
13. rețea de distribuție — parte din sistemul de
alimentare cu apă alcătuită din conducte, armături și
construcții-anexă, prin care apa este distribuită utilizatorilor;
14. sistem de alimentare cu apă — ansamblu de
construcții și instalații prin care apa este preluată dintr-o
sursă naturală, este tratată, transportată, înmagazinată și
distribuită utilizatorilor;
15. sistem de canalizare — ansamblu de canale,
construcții-anexă, stații de pompare etc., prin care apele
uzate și pluviale sunt colectate, transportate, epurate și
evacuate într-un receptor.

8

MONITORUL OFICIAL AL ROMÂNIEI, PARTEA I, Nr. 800/2.IX.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
pentru abrogarea Ordinului ministrului comunicațiilor și tehnologiei informației nr. 298/2003
privind procedura de acordare a avizelor necesare pentru înființarea și funcționarea
asociațiilor și fundațiilor
Având în vedere prevederile Hotărârii Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările și completările ulterioare,
având în vedere prevederile Legii nr. 213/2005 privind respingerea Ordonanței Guvernului nr. 37/2003 pentru
modificarea și completarea Ordonanței Guvernului nr. 26/2000 cu privire la asociații și fundații,
ministrul comunicațiilor și tehnologiei informației emite următorul ordin:
Art. 1. — Se abrogă Ordinul ministrului comunicațiilor și
tehnologiei informației nr. 298/2003 privind procedura de
acordare a avizelor necesare pentru înființarea și
funcționarea asociațiilor și fundațiilor, cu modificările și

completările ulterioare, publicat în Monitorul Oficial al
României, Partea I, nr. 689 din 1 octombrie 2003.
Art. 2. — Prezentul ordin se publică în Monitorul Oficial
al României, Partea I.

Ministrul comunicațiilor și tehnologiei informației,
Zsolt Nagy
București, 30 august 2005.
Nr. 320.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 800/2.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047853]
ISSN 1453—4495

