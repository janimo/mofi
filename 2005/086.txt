Anul 173 (XVII) — Nr. 86

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 26 ianuarie 2005

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Nr.

Pagina

757/2004. — Ordin al ministrului mediului și gospodăririi
apelor pentru aprobarea Normativului tehnic privind
depozitarea deșeurilor ...............................................

4

5–15

16

99/2004. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind condițiile suplimentare pentru transportul,
depozitarea, comercializarea și controlul sanitar
veterinar al laptelui și produselor lactate ................

1–3

1.711/2004. — Ordin al ministrului finanțelor publice
pentru aprobarea Normelor metodologice privind
finanțarea acțiunilor de pregătire a economiei
naționale și a teritoriului pentru apărare și
întocmirea bugetului de stat pentru război .............

756/2004. — Ordin al ministrului mediului și gospodăririi
apelor pentru aprobarea Normativului tehnic privind
incinerarea deșeurilor ................................................

4

Rectificări ...............................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind condițiile suplimentare pentru transportul,
depozitarea, comercializarea și controlul sanitar veterinar al laptelui și produselor lactate
În temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004,
în baza Hotărârii Guvernului nr. 308/2004 privind organizarea și funcționarea Agenției Veterinare și pentru Siguranța
Alimentelor și a unităților din subordinea acesteia, modificată și completată prin Hotărârea Guvernului nr. 1.557/2004,
în baza prevederilor art. 30 din Norma sanitară veterinară privind condițiile de sănătate pentru producerea și
comercializarea laptelui crud, a laptelui tratat termic și a produselor pe bază de lapte, aprobată prin Ordinul ministrului
agriculturii, alimentației și pădurilor nr. 389/2002,
văzând Referatul de aprobare nr. 23.035 din 21 octombrie 2004, întocmit de Direcția generală veterinară din
structura Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
condițiile suplimentare pentru transportul, depozitarea,
comercializarea și controlul sanitar veterinar al laptelui și
produselor lactate, prevăzută în anexa care face parte
integrantă din prezentul ordin.

Art. 2. — Norma sanitară veterinară privind condițiile
suplimentare pentru transportul, depozitarea, comercializarea
și controlul sanitar veterinar al laptelui și produselor lactate
este elaborată în scopul implementării pct. 2 și 8 din
cap. V al anexei nr. 3 la Norma sanitară veterinară privind

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 86/26.I.2005

condițiile de sănătate pentru producerea și comercializarea
laptelui crud, a laptelui tratat termic și a produselor pe
bază de lapte, aprobată prin Ordinul ministrului agriculturii,
alimentației și pădurilor nr. 389/2002, publicat în Monitorul
Oficial al României, Partea I, nr. 860 din 28 noiembrie
2002.
Art. 3. — Institutele centrale de profil, direcțiile sanitare
veterinare și pentru siguranța alimentelor județene și a

municipiului București vor duce la îndeplinire prevederile
prezentului ordin.
Art. 4. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan
București, 9 noiembrie 2004.
Nr. 99.
ANEXĂ

NORMĂ SANITARĂ VETERINARĂ
privind condițiile suplimentare pentru transportul, depozitarea, comercializarea și controlul sanitar veterinar
al laptelui și produselor lactate
CAPITOLUL I
Condiții suplimentare pentru transportul laptelui și al
produselor lactate
Art. 1. — Pentru transportul laptelui trebuie create
asemenea condiții încât salubritatea acestuia să nu fie
influențată de temperatura mediului exterior (căldură,
îngheț), de praf, insecte, rozătoare, impurități sau să nu fie
supus deprecierii calitative. În acest scop se vor respecta
următoarele măsuri:
a) laptele și produsele lactate se vor transporta cu
respectarea principiilor generale de igienă, cu următoarele
specificații:
— toate produsele lactate se vor transporta numai în
ambalaje curate și astfel condiționate încât să nu permită
contaminarea sau degradarea produselor;
— brânzeturile se vor transporta în ambalaje care să
asigure stabilitatea și integritatea produselor în timpul
transportului;
— untul se va transporta ambalat în hârtie
neabsorbantă de grăsimi sau folii metalizate, în pachete,
tuburi sau bloc, introduse în cartoane sau lăzi rezistente la
transport;
b) vehiculele care transportă lapte sau produse lactate
trebuie să aibă pe foaia de parcurs sau pe o dovadă
(etichetă) certificarea că vehiculul a fost spălat și
dezinfectat, purtând data și semnătura celui care a efectuat
dezinfecția și ștampila cu inscripția îDEZINFECTAT“;
c) conducătorii vehiculelor care transportă lapte sau
produse lactate răspund de încărcarea corectă a
produselor, de starea de curățenie a vehiculelor, cât și de
existența documentelor de dezinfecție și vor fi instruiți în
vederea cunoașterii normelor de igienă în vigoare;
d) transportul laptelui tratat termic și al produselor
lactate se realizează la temperaturile stabilite de către
producător și specificate pe eticheta produsului.
CAPITOLUL II
Depozitarea produselor lactate
Art. 2. — În spațiile în care se depozitează laptele sau
produsele lactate, pentru maturare sau păstrare mai
îndelungată, trebuie asigurate următoarele condiții:
a) spațiile trebuie să aibă pardoseala și pereții netezi și
impermeabili, curați și lipsiți de mucegaiuri; totuși, pentru
depozitarea sau maturarea anumitor tipuri de produse

lactate, autoritatea veterinară competentă poate acorda
derogări generale sau individuale de la condițiile
constructive pentru spațiile de depozitare sau maturare;
b) în dotare vor fi prevăzute grătarele și rafturile
necesare pentru așezarea produselor sau a ambalajelor,
nefiind permis contactul direct al acestora cu pardoseala;
c) să fie asigurat microclimatul (temperatură, umiditate,
ventilație) optim pentru produsul respectiv; în scopul
controlului permanent al acestuia, depozitele vor fi
prevăzute cu termometre și higrometre cu înregistrare;
d) produsele trebuie să fie așezate în mod ordonat, pe
sortimente, loturi sau șarje, iar acestea trebuie să fie
marcate vizibil prin mijloace pe care să se înscrie în mod
obligatoriu sortimentul, cantitatea, data intrării produsului și
data expirării termenului de valabilitate;
e) așezarea produselor se va face astfel încât fiecare
grup să fie accesibil în vederea efectuării controlului sau,
după caz, a recoltării probelor pentru examene de
laborator;
f) să se efectueze periodic, dar cel puțin de două ori
pe an, o curățenie generală, urmată de dezinfecție; ori de
câte ori va fi nevoie se va face dezinfecție sau deratizare.
CAPITOLUL III
Comercializarea laptelui și a produselor lactate
de către producătorii individuali
Art. 3. — Deținătorii de animale din sectorul
gospodăriilor populației pot valorifica din producția
animalelor proprietate personală laptele și produsele lactate
în următoarele condiții:
a) să respecte condițiile de igienă în adăposturile
animalelor;
b) să aplice corect măsurile de igienă corporală a
animalelor;
c) să execute mulsul în condițiile normelor sanitare
veterinare în vigoare;
d) să strecoare și să răcească laptele imediat după
muls;
e) să respecte normele de igienă personală (mâini și
haine curate) în timpul mulsului și al manipulării laptelui și
produselor lactate;
f) să supună animalele controlului și acțiunilor de
depistare a bolilor și de profilaxie sanitară veterinară;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005
g) să nu folosească laptele de la animale bolnave,
animale aflate în diferite tratamente sau în perioada de
așteptare după folosirea anumitor medicamente și să
anunțe imediat medicul veterinar despre cazurile de
îmbolnăvire;
h) să nu adauge în lapte apă, substanțe conservante,
antiseptice sau orice alte substanțe și să nu valorifice
laptele de la care s-a extras grăsimea;
i) laptele și produsele lactate puse în vânzare de către
producătorii individuali trebuie să prezinte aceleași
caractere organoleptice cu ale celor puse în vânzare în
unitățile de desfacere.
Art. 4. — Deținătorii de animale din sectorul
gospodăriilor populației, care valorifică pentru consum
public lapte sau produse lactate, vor avea în mod
obligatoriu asupra lor un carnet de sănătate a animalelor,
eliberat și vizat trimestrial de către un medic veterinar pe
baza verificării stării de sănătate a animalelor și a
respectării condițiilor de igienă în adăposturi, în timpul
mulsului și după muls.
Art. 5. — În cazul în care deținătorii de animale din
sectorul gospodăriilor populației valorifică produsele în
orașe sau municipii, aceștia sunt obligați să se prezinte de
fiecare dată, în prealabil, la circumscripția sanitară
veterinară și pentru siguranța alimentelor teritorială pentru
examenul sanitar veterinar al produselor aduse spre
comercializare.
CAPITOLUL IV
Controlul sanitar veterinar al laptelui și produselor lactate
în unitățile de desfacere și consum
Art. 6. — Laptele și produsele lactate nu se pot
desface decât în unități sau raioane speciale, autorizate în
acest scop de către autoritatea veterinară competentă.
Aceste unități și raioane speciale, în afara condițiilor
generale de igienă, trebuie să îndeplinească următoarele
condiții:
— să fie dotate cu spații frigorifice pentru depozitarea
laptelui și produselor lactate, prevăzute cu termometre și
higrometre cu înregistrare;
— laptele și produsele lactate se vor expune pentru
comercializare numai în vitrine frigorifice;
— să fie dotate cu ustensilele necesare comercializării
laptelui și produselor lactate, confecționate din materiale
netede, rezistente, necorodabile, ușor de igienizat și
dezinfectat.
Art. 7. — Se interzice comercializarea laptelui și a
produselor lactate în locuri neamenajate corespunzător
prevederilor prezentei norme sanitare veterinare, autorizate
de către autoritatea sanitară veterinară competentă.
Cu avizul autorității sanitare veterinare competente se
poate admite comercializarea produselor lactate
preambalate în centre volante.
Art. 8. — În unitățile și raioanele de desfacere a
laptelui sau a produselor lactate se vor respecta
următoarele condiții:
a) laptele și produsele lactate se vor păstra până la
comercializare la temperatura stabilită de către producător
și specificată pe eticheta produsului;
b) în spațiile frigorifice în care se păstrează laptele sau
produsele lactate este interzisă păstrarea altor alimente sau
obiecte;
c) este interzisă expunerea laptelui sau a produselor
lactate în vitrine exterioare.

3

Art. 9. — În unitățile de desfacere a laptelui sau a
produselor lactate sunt interzise:
a) prelucrarea și comercializarea laptelui sau a
produselor lactate provenite direct de la producătorii
individuali;
b) comercializarea laptelui și a produselor lactate
insalubre sau ambalate necorespunzător;
c) comercializarea laptelui și a produselor lactate cu
termen de valabilitate expirat;
d) prelungirea termenului de valabilitate la lapte și
produse lactate;
e) comercializarea laptelui și a produselor lactate
recuperate din ambalaje incomplet închise;
f) comercializarea laptelui și a produselor lactate
etichetate necorespunzător; în scopul asigurării trasabilității
produselor, eticheta va cuprinde în mod obligatoriu numele
și adresa producătorului.
Art. 10. — La desfacerea de către producătorii
individuali din sectorul gospodăriilor populației a laptelui și
produselor lactate în piețele agroalimentare sau în spațiile
special destinate și autorizate în acest scop, se vor
respecta următoarele norme:
a) laptele și smântâna se vor păstra numai în ambalaje
confecționate din materiale netede, rezistente, necorodabile,
ușor de igienizat și dezinfectat, curate și acoperite;
b) laptele și produsele lactate se vor expune spre
comercializare numai în sectoarele rezervate acestui scop,
pe tăvi emailate sau din material plastic și numai sub
vitrină protectoare;
c) pentru ambalarea produselor se va folosi numai
hârtie albă, curată și neimprimată, folie de polietilenă sau
folie metalizată;
d) producătorii individuali vor purta în timpul desfacerii
produselor lactate, în mod obligatoriu, echipament de
protecție corespunzător, curat, de culoare albă, compus din
halat, șorț și bonetă care să acopere tot părul; rănile de
pe piele trebuie acoperite cu materiale impermeabile;
e) producătorii individuali vor avea asupra lor carnetul
de sănătate al animalelor vizat de către medicul veterinar
de la locul unde se află animalele și documentul prin care
se face dovada stării personale de sănătate cu viza
medicului;
f) laptele și produsele lactate se comercializează de
către producătorii individuali pe propria răspundere, iar
calitatea și salubritatea acestora vor fi controlate
randomizat de către circumscripția sanitară veterinară și
pentru siguranța alimentelor teritorială.
Art. 11. — Controlul sanitar veterinar al laptelui și
produselor lactate în unități de desfacere și consum are
drept scop:
a) verificarea existenței autorizației sanitare veterinare
de funcționare și a respectării condițiilor de igienă din
spațiile de desfacere, de depozitare și din anexe;
b) verificarea igienei personalului;
c) condițiile de păstrare, de depozitare și de
comercializare a laptelui și produselor lactate;
d) controlul laptelui și produselor lactate, care cuprinde
verificarea următoarelor aspecte:
1. stabilirea originii produsului prin actele de însoțire;
2. starea ambalajelor, respectiv integritatea, sistemul de
închidere, salubritatea, etichetarea, stabilirea datei fabricației
și a termenului de valabilitate, caracterele organoleptice ale
produsului; la nici unul dintre produse nu se admit
impurități, prezența de mucegaiuri, cu excepția celor
tehnologice, consistență filantă, gust sau miros străin;
e) în toate situațiile în care este necesară completarea
examenului organoleptic prin examene de laborator se vor
preleva probe în acest scop, potrivit instrucțiunilor în
vigoare.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 86/26.I.2005

MINISTERUL MEDIULUI ȘI GOSPODĂRIRII APELOR

ORDIN
pentru aprobarea Normativului tehnic privind incinerarea deșeurilor
În temeiul prevederilor art. 54 pct. 2 lit. a) din Ordonanța de urgență a Guvernului nr. 78/2000 privind regimul
deșeurilor, aprobată cu modificări și completări prin Legea nr. 426/2001,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Normativul tehnic privind
incinerarea deșeurilor, prevăzut în anexa*) care face parte
integrantă din prezentul ordin.
Art. 2. — Normativul tehnic prevăzut la art. 1 va fi
revizuit în funcție de modificările cerințelor legislative
naționale și europene și ale condițiilor tehnico-economice.
Art. 3. — Direcția gestiunea deșeurilor și substanțelor
chimice periculoase din cadrul autorității centrale pentru
protecția mediului și agențiile competente pentru protecția
mediului duc la îndeplinire prezentul ordin.

Art. 4. — Pe data intrării în vigoare a prezentului ordin
se abrogă Ordinul ministrului apelor și protecției mediului
nr. 1.215/2003 pentru aprobarea Normativului tehnic privind
incinerarea deșeurilor, publicat în Monitorul Oficial al
României, Partea I, nr. 150 și 150 bis din 7 martie 2003.
Art. 5. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la publicare.

Ministrul mediului și gospodăririi apelor,
Speranța Maria Ianculescu
București, 26 noiembrie 2004.
Nr. 756.

MINISTERUL MEDIULUI ȘI GOSPODĂRIRII APELOR

ORDIN
pentru aprobarea Normativului tehnic privind depozitarea deșeurilor
În temeiul prevederilor art. 54 pct. 2 lit. b) din Ordonanța de urgență a Guvernului nr. 78/2000 privind regimul
deșeurilor, aprobată cu modificări și completări prin Legea nr. 426/2001, al art. 7 din Hotărârea Guvernului nr. 162/2002
privind depozitarea deșeurilor,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Normativul tehnic privind
depozitarea deșeurilor, prevăzut în anexa*) care face parte
integrantă din prezentul ordin.
Art. 2. — Normativul tehnic prevăzut la art. 1 va fi
revizuit în funcție de modificările cerințelor legislative
naționale și europene și ale condițiilor tehnico-economice.
Art. 3. — Direcția gestiunea deșeurilor și substanțelor
chimice periculoase din cadrul autorității centrale pentru
protecția mediului și agențiile competente pentru protecția
mediului duc la îndeplinire prezentul ordin.

Art. 4. — Pe data intrării în vigoare a prezentului ordin
se abrogă Ordinul ministrului apelor și protecției mediului
nr. 1.147/2002 pentru aprobarea Normativului tehnic privind
depozitarea deșeurilor — construirea, exploatarea,
monitorizarea și închiderea depozitelor de deșeuri, publicat
în Monitorul Oficial al României, Partea I, nr. 150 și
150 bis din 7 martie 2003.
Art. 5. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la publicare.

Ministrul mediului și gospodăririi apelor,
Speranța Maria Ianculescu

București, 26 noiembrie 2004.
Nr. 757.
*) Anexa se publică ulterior în Monitorul Oficial al României, Partea I, nr. 86 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005

5

MINISTERUL FINANȚELOR PUBLICE

ORDIN
pentru aprobarea Normelor metodologice privind finanțarea acțiunilor de pregătire
a economiei naționale și a teritoriului pentru apărare și întocmirea bugetului de stat pentru război
În baza prevederilor art. 39 din Legea nr. 477/2003 privind pregătirea economiei naționale și a teritoriului pentru
apărare, ale art. 3 alin. (2) și ale art. 10 alin. (6) din Hotărârea Guvernului nr. 1.574/2003 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
ministrul finanțelor publice emite următorul ordin:
Art. 1. — Se aprobă Normele metodologice privind
finanțarea acțiunilor de pregătire a economiei naționale și a
teritoriului pentru apărare și întocmirea bugetului de stat
pentru război, prevăzute în anexa care face parte
integrantă din prezentul ordin.
Art. 2. — Pe data intrării în vigoare a prezentului ordin
se abrogă Precizările metodologice privind elaborarea

bugetului de stat pentru primul an de război
nr. 60.365/1996, Normele metodologice privind finanțarea
acțiunilor de pregătire a economiei naționale și a teritoriului
pentru apărare nr. 50.248/1997, emise de Ministerul
Finanțelor, precum și orice alte prevederi contrare.
Art. 3. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.711.

ANEXĂ

NORME METODOLOGICE
privind finanțarea acțiunilor de pregătire a economiei naționale și a teritoriului pentru apărare
și întocmirea bugetului de stat pentru război
CAPITOLUL I
Sistemul de finanțare a acțiunilor de pregătire a
economiei naționale și a teritoriului pentru apărare
1. Pregătirea economiei naționale și a teritoriului pentru
apărare cuprinde ansamblul de măsuri și acțiuni care se
stabilesc și se realizează din timp de pace pentru
satisfacerea nevoilor de apărare și asigurarea continuității
activităților economico-sociale în caz de mobilizare sau de
război.
Măsurile de pregătire a economiei naționale pentru
apărare se referă la identificarea capacităților pentru
apărare, stabilirea, crearea și păstrarea rezervelor de
mobilizare, precum și la alte acțiuni care vor fi apreciate ca
necesare, în condițiile legii.
Potrivit art. 38 din Legea nr. 477/2003 privind pregătirea
economiei naționale și a teritoriului pentru apărare,
finanțarea pregătirii economiei naționale și a teritoriului
pentru apărare se asigură de la bugetul de stat.
În acest scop, agenții economici și instituțiile publice,
cărora le revin sarcini prin planul de mobilizare a
economiei naționale pentru apărare, au obligația ca până la
data de 1 mai a fiecărui an să transmită Oficiului Central
de Stat pentru Probleme Speciale propuneri fundamentate
privind fondurile necesare realizării acestor sarcini pentru
anul următor, în vederea finanțării lor de la bugetul de stat.

Pe baza măsurilor și acțiunilor prevăzute în planul de
mobilizare a economiei naționale pentru apărare și a
propunerilor ministerelor, ale celorlalte autorități ale
administrației publice centrale și locale, ale altor instituții și
ale agenților economici cu atribuții în domeniu, Oficiul
Central de Stat pentru Probleme Speciale elaborează
proiectul planului de pregătire a economiei naționale pentru
apărare și propune, la termenele stabilite prin Legea
nr. 500/2002 privind finanțele publice, cuprinderea în
bugetul propriu a fondurilor necesare în vederea finanțării
măsurilor și acțiunilor pentru anul pentru care se
elaborează proiectul de buget.
După aprobarea legii bugetare anuale, Oficiul Central de
Stat pentru Probleme Speciale definitivează proiectul
planului de pregătire a economiei naționale pentru apărare,
corelat cu fondurile alocate de la bugetul de stat, și îl
supune aprobării prin hotărâre a Guvernului, potrivit art. 18
alin. (1) din Normele metodologice de aplicare a Legii
nr. 477/2003 privind pregătirea economiei naționale și a
teritoriului pentru apărare, aprobate prin Hotărârea
Guvernului nr. 370/2004.
Pe baza planului de pregătire a economiei naționale
pentru apărare, aprobat de către Guvern, Oficiul Central de
Stat pentru Probleme Speciale încheie, în limita fondurilor
alocate de la bugetul de stat, contracte cu agenții
economici și instituțiile publice cu atribuții în realizarea

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 86/26.I.2005

măsurilor aprobate privind pregătirea economiei naționale
pentru apărare.
În vederea asigurării finanțării programului de pregătire
a teritoriului pentru apărare, autoritățile administrației
publice centrale și locale, precum și instituțiile cu atribuții
în domeniul apărării, siguranței naționale și ordinii publice
au obligația ca, anual, la termenele stabilite prin Legea
nr. 500/2002, să propună includerea în programele de
investiții proprii, cu prioritate, a fondurilor aferente realizării
obiectivelor aprobate de Consiliul Suprem de Apărare a
Țării și comunicate acestora de către Oficiul Central de
Stat pentru Probleme Speciale.
Propunerile menționate, precum și modificările care
intervin în procesul de elaborare a legii bugetare anuale,
comparativ cu solicitările inițiale privind fondurile necesare
pregătirii teritoriului pentru apărare, vor fi avizate în
prealabil de Oficiul Central de Stat pentru Probleme
Speciale.
2. Fundamentarea fondurilor ce se alocă anual de la
bugetul de stat pentru finanțarea pregătirii economiei
naționale și a teritoriului pentru apărare se face pe baza
datelor și elementelor justificative prezentate de ordonatorii
principali de credite, potrivit responsabilităților și sarcinilor
rezultate din planurile de pregătire a economiei naționale
pentru apărare și programele de pregătire a teritoriului
pentru apărare, aprobate în condițiile legii.
În bugetele ordonatorilor principali de credite cu atribuții
în domeniu sunt înscrise în acest scop următoarele naturi
de cheltuieli:
a) La cheltuielile curente vor fi înscrise fondurile care se
referă la:
— cheltuieli materiale și servicii, legate de:
— asigurarea transportului, manipulării, depozitării,
conservării, împrospătării, efectuării probelor de
calitate, valorificării, casării, inventarierii și
evidenței contabile a materialelor și produselor
din rezerva de mobilizare;
— contravaloarea
prestațiilor
legate
de
administrarea și paza depozitelor ce sunt
evidențiate separat de cele destinate producției
curente a agenților economici (personal de
deservire și întreținere depozite, reparații,
încălzire, iluminat, chirii etc.);
— trecerea în conservare a utilajelor, instalațiilor,
liniilor tehnologice și stațiilor pirotehnice din
componența capacităților pentru apărare,
potrivit art. 25 din Normele metodologice de
aplicare a Legii nr. 477/2003 privind pregătirea
economiei naționale și a teritoriului pentru
apărare, aprobate prin Hotărârea Guvernului
nr. 370/2004;
păstrarea
și
actualizarea
— elaborarea,
documentațiilor tehnice, tehnologice și a
S.D.V.-urilor, conform prevederilor cap. VI
îDocumentația tehnică, tehnologică și S.D.V.“
din Normele metodologice de aplicare a Legii
nr. 477/2003 privind pregătirea economiei
naționale și a teritoriului pentru apărare,
aprobate
prin
Hotărârea
Guvernului
nr. 370/2004;
— alte cheltuieli materiale prevăzute de lege.
b) La cheltuielile de capital vor fi înscrise fondurile care
se referă la:
— finanțarea acumulării, reîntregirii și împrospătării
produselor din rezerva de mobilizare, potrivit

dispozițiilor art. 27 din Legea nr. 477/2003 privind
pregătirea economiei naționale și a teritoriului
pentru apărare;
— finanțarea obiectivelor cuprinse în planul de
pregătire a teritoriului pentru apărare, în condițiile
art. 53 din Normele metodologice de aplicare a
Legii nr. 477/2003 privind pregătirea economiei
naționale și a teritoriului pentru apărare, aprobate
prin Hotărârea Guvernului nr. 370/2004;
— finanțarea altor acțiuni de pregătire a economiei și
a teritoriului pentru apărare prevăzute de lege, de
natura cheltuielilor de capital.
Propunerile de credite bugetare se vor fundamenta,
avându-se în vedere realizările exercițiului bugetar anterior,
sarcinile nou-intervenite, precum și propunerile de reducere
a cheltuielilor neeconomicoase din domeniul pregătirii
economiei naționale și a teritoriului pentru apărare.
3. Fondurile necesare finanțării acțiunilor de pregătire a
economiei naționale și a teritoriului pentru apărare se
aprobă și se utilizează în condițiile Legii nr. 500/2002.
4. Cheltuielile se efectuează în limita creditelor bugetare
aprobate, deschise și repartizate cu această destinație, de
la capitolul 69.01 îAlte acțiuni economice“, titlul 20
îCheltuieli materiale și servicii“ sau titlul 70 îCheltuieli de
capital“, după caz, potrivit clasificației indicatorilor privind
finanțele publice, aprobată prin Ordinul ministrului finanțelor
nr. 1.394/1995, cu modificările și completările ulterioare.
5. Pentru prestarea unor servicii în domeniul pregătirii
economiei naționale și a teritoriului pentru apărare,
ordonatorii principali de credite încheie contracte ferme, în
condițiile legii, cu instituțiile publice sau cu agenții
economici prestatori, care includ atât cheltuielile cu munca
vie stabilite potrivit dispozițiilor legale pentru angajații
proprii, cât și cheltuielile materiale aferente activităților
privind pregătirea economiei naționale și a teritoriului pentru
apărare, dimensionate la strictul necesar.
Materialele, produsele și serviciile prevăzute în planul de
pregătire a economiei naționale pentru apărare sau în
programul cu obiectivele de pregătire operativă a teritoriului
pentru apărare și contractate în exercițiul bugetar curent se
plătesc din creditele bugetare aprobate numai pe bază de
documente justificative întocmite în conformitate cu
dispozițiile legale.
CAPITOLUL II
Finanțarea și decontarea produselor ce se scot
din rezerva de mobilizare pentru împrospătare,
preschimbare sau scoatere definitivă
1. Agenții economici la care se constituie rezerve de
mobilizare sunt obligați să preîntâmpine deteriorarea
acestora din punct de vedere calitativ, pe calea
împrospătărilor ce trebuie efectuate conform Hotărârii
Guvernului nr. 370/2004 pentru aprobarea Normelor
metodologice de aplicare a Legii nr. 477/2003 privind
pregătirea economiei naționale și a teritoriului pentru
apărare.
Împrospătarea produselor din rezervele de mobilizare se
realizează prin vânzarea acestora și reîntregirea
corespunzătoare a stocurilor cu produse similare noi.
În situația în care scoaterea la împrospătare a unor
produse nu se poate realiza datorită conjuncturii de piață,
vânzarea produselor din rezerva de mobilizare se poate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005
face la prețuri reduse față de valoarea de inventar,
aprobate în condițiile legii.
Sumele încasate se fac venit la bugetul de stat.
2. Scoaterea produselor din rezerva de mobilizare sub
formă de împrumut se efectuează, în mod excepțional, la
solicitarea agenților economici interesați, prin hotărâri ale
Guvernului, inițiate de Oficiul Central de Stat pentru
Probleme Speciale, în care sunt stipulate condițiile de
restituire a produselor respective, după depunerea unei
garanții în contul Oficiului Central de Stat pentru Probleme
Speciale, al cărei cuantum să asigure reîntregirea
stocurilor.
Garanția depusă de către agenții economici pentru care
se scot sub formă de împrumut materiale și produse din
rezerva de mobilizare se virează în contul îDisponibil din
sume de mandat și în depozit“, deschis la unitățile
Trezoreriei Statului pe seama Oficiului Central de Stat
pentru Probleme Speciale care administrează rezerva de
mobilizare.
3. Utilizarea aparaturii, autospecialelor, utilajelor sau
altor echipamente păstrate în exploatare la agenții
economici se efectuează în condițiile tehnice și financiare
cuprinse în contractele încheiate între Oficiul Central de
Stat pentru Probleme Speciale și utilizatori.
4. Scoaterea cu caracter definitiv și valorificarea unor
produse din rezerva de mobilizare se efectuează ca
urmare a modificării nomenclatorului, a nivelului de
constituire, a atingerii limitei de valabilitate a termenului de
serviciu sau a duratei normale de funcționare.
Sumele încasate din garanții reținute definitiv, penalități,
cote de adaos sau din valorificarea produselor scoase din
rezerva de mobilizare se constituie ca venituri ale bugetului
de stat.
CAPITOLUL III
Contabilitatea, gestionarea și inventarierea
rezervelor de mobilizare
1. Potrivit alin. (1) al art. 30 din Normele metodologice
de aplicare a Legii nr. 477/2003 privind pregătirea
economiei naționale și a teritoriului pentru apărare,
aprobate prin Hotărârea Guvernului nr. 370/2004, rezervele
de mobilizare se constituie și se păstrează la agenții
economici și la instituțiile publice care au sarcini pentru
mobilizare, precum și în spațiile de depozitare a rezervelor
de stat, pe baza contractelor încheiate cu Oficiul Central
de Stat pentru Probleme Speciale.
Agenții economici care gestionează rezerve de
mobilizare, organizează și conduc contabilitatea în
conformitate cu prevederile Legii contabilității nr. 82/1991,
republicată, și cu Planul de conturi pentru instituțiile publice
și instrucțiunile de aplicare a acestuia, aprobat prin Ordinul
ministrului finanțelor publice nr. 324/1984, cu modificările și
completările ulterioare.
Evidența contabilă a rezervelor de mobilizare se ține
separat de evidența contabilă a agenților economici
respectivi.
Evidența contabilă a încasării veniturilor și efectuării
cheltuielilor bugetare pentru rezerva de mobilizare se
organizează potrivit Planului de conturi pentru instituțiile
publice și instrucțiunilor de aplicare a acestuia, aprobat prin
Ordinul ministrului finanțelor publice nr. 324/1984, cu
modificările și completările ulterioare. Pentru evidența

7

rezervelor de mobilizare se utilizează conturile specifice cu
aplicare la instituțiile publice și agenții economici cu sarcini
în domeniu, prezentate în anexa nr. 1.
Completarea sau dezvoltarea în continuare a acestui
plan de conturi, precum și a monografiei contabile a
principalelor operațiuni privind constituirea și utilizarea
rezervelor de mobilizare, prezentată în anexa nr. 2, se face
cu aprobarea Ministerului Finanțelor Publice, la propunerea
instituțiilor în cauză.
2. Referitor la regulile generale privind inventarierea
rezervelor de mobilizare, se vor aplica Normele privind
organizarea și efectuarea inventarierii elementelor de activ
și de pasiv, aprobate prin Ordinul ministrului finanțelor
publice nr. 1.753/2004, publicat în Monitorul Oficial al
României, Partea I, nr. 1.174 din 13 decembrie 2004.
Rezultatele inventarierii se transmit Oficiului Central de Stat
pentru Probleme Speciale, care asigură măsurile
corespunzătoare pentru valorificarea acestora.
Potrivit pct. 50 din normele menționate mai sus, unitățile
aparținând Ministerului Apărării Naționale, Ministerului
Administrației și Internelor și altor instituții cu caracter
special prevăzute prin lege efectuează inventarierea
patrimoniului pe bază de norme proprii avizate de
Ministerul Finanțelor Publice.
Oficiul Central de Stat pentru Probleme Speciale
întocmește și înaintează la Ministerul Finanțelor Publice, la
termenele stabilite, situații financiare trimestriale și anuale
centralizate privind activitatea financiar-contabilă a sectorului
privind rezerva de mobilizare, potrivit normelor metodologice
privind închiderea conturilor contabile, întocmirea și
depunerea situațiilor financiare privind execuția bugetară,
elaborate pentru instituțiile publice.
Situațiile financiare trimestriale și anuale pentru rezerva
de mobilizare vor fi cuprinse în cele ale ordonatorului
principal de credite.
CAPITOLUL IV
Elaborarea bugetului de stat pentru război
În conformitate cu prevederile art. 10 alin. (5) din Legea
nr. 477/2003, Ministerul Finanțelor Publice, pe baza
planului de mobilizare a economiei naționale pentru apărare
transmis de Oficiul Central de Stat pentru Probleme
Speciale și a propunerilor ministerelor și ale celorlalte
instituții cu atribuții în caz de mobilizare sau de război,
avizate de Oficiul Central de Stat pentru Probleme
Speciale, elaborează proiectul bugetului de stat pentru
război.
În scopul asigurării echilibrului dintre cerințele cuprinse
în planul de mobilizare a economiei naționale și resursele
financiare ce urmează a fi prevăzute în bugetul de stat
pentru război, ministerele și celelalte organe de specialitate
ale administrației publice centrale și locale vor avea în
vedere următoarele:
1. Luându-se în considerare noul statut al României de
membru NATO, la elaborarea propunerilor pentru bugetul
de stat pentru război se va avea în vedere asigurarea
fondurilor care să permită participarea la apărarea
colectivă, bazată pe o reevaluare radicală a cerințelor
operaționale în funcție de capabilități și resurse, în
concordanță cu regulile ce guvernează această organizație,
obligațiile României față de Alianța Nord-Atlantică și
responsabilitățile naționale ale Armatei.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 86/26.I.2005

2. La stabilirea fondurilor ce urmează a fi cuprinse în
bugetul de stat pentru război, baza de calcul o constituie
bugetul de stat pe anul pentru care se elaborează, detaliat
pe ordonatorii principali de credite și în cadrul acestora pe
capitole de cheltuieli bugetare.
În baza acestor date și a sarcinilor ce le revin din
planul de mobilizare, ministerele și celelalte organe ale
administrației publice centrale și locale vor proceda la
cuantificarea influențelor și a modificărilor care se produc
în volumul și structura activităților ce se desfășoară în
economie pentru starea de mobilizare, conform anexei
nr. 3, cu sumele rezultate urmând a fi ajustate fondurile
prevăzute în bugetul de stat pe anul în curs aprobat de
către Parlamentul României.
Pentru punerea de acord a sarcinilor cuprinse în planul
de mobilizare cu posibilitățile de asigurare a resurselor
legate de condițiile specifice și prioritățile economiei la
război, propunerile transmise de ministere și celelalte
organe ale administrației publice centrale și locale vor fi
analizate în prealabil și avizate de către Oficiul Central de
Stat pentru Probleme Speciale — organism guvernamental
cu atribuții în domeniul pregătirii economiei naționale și a
teritoriului pentru apărare.
3. În ceea ce privește dimensionarea propunerilor de
cheltuieli ce urmează a fi înscrise în bugetul de stat pentru
război, ținându-se seama de volumul restrâns al resurselor
financiare pe care statul le poate mobiliza în asemenea
situații pe seama veniturilor ce pot fi atrase la bugetul de
stat sau la bugetele locale, după caz, ministerele și
celelalte instituții publice cu sarcini la mobilizare, precum și
agenții economici care asigură în mod direct cerințele
economiei de război vor definitiva aceste propuneri pe
baza unor măsuri și programe specifice unui buget de
austeritate, între care se pot menționa:
— utilizarea integrală a capacităților de producție
specializate în fabricația de tehnică și materiale militare,
asigurându-se prioritate în alocarea și dirijarea resurselor
bugetare către sectoarele și ramurile producătoare de
armament, muniții și tehnică de luptă;
— fondurile destinate investițiilor publice vor fi dirijate cu
preponderență pentru investițiile legate de extinderea
capacităților de producție în domeniul fabricației de tehnică
și materiale militare, admițându-se continuarea lucrărilor
numai la obiectivele care contribuie nemijlocit la susținerea
efortului de apărare, precum și lucrări pentru prevenirea și
înlăturarea efectelor produse de un eventual conflict militar,
acțiuni accidentale și calamități naturale;
— asigurarea și completarea nivelului stocurilor
intangibile de materii prime, materiale și produse strategice
existente în rezervele de stat și de mobilizare pentru
intervenții operative determinate de trecerea la realizarea
producției de tehnică militară și armament;
— măsuri de raționalizare și limitare a numărului de
personal din sectorul administrației publice, reconversia și
dirijarea forței de muncă disponibile către sectorul
producției de apărare;
— eliminarea cheltuielilor în scopuri administrative și
gospodărești și raționalizarea în acest sens a cheltuielilor
de întreținere și funcționare a sectorului public;
— alte măsuri impuse de restrângerea unor activități și
sectoare în concordanță cu nevoile sistemului național de
apărare.
4. Propunerile de cheltuieli ce urmează a fi înscrise în
proiectul bugetului de stat pentru război se vor stabili în
condițiile prețurilor avute în vedere la elaborarea proiectului
bugetului de stat pe anul respectiv.

La definitivarea influențelor rezultate ca urmare a
actualizării unor indicatori valorici prevăzuți în planul de
mobilizare ce a fost elaborat în prețurile anilor anteriori,
este necesar ca acestea să se bazeze pe date certe
consemnate în situațiile financiare ale agenților economici
(de exemplu: cifra de afaceri, valoarea producției industriale
și agricole pe ramuri și sectoare, valoarea investițiilor,
volumul desfacerilor de mărfuri etc.).
În baza datelor actualizate prezentate de către ministere
și celelalte organe de specialitate ale administrației publice
centrale și locale, Oficiul Central de Stat pentru Probleme
Speciale va proceda la modificarea și actualizarea tuturor
indicatorilor valorici prevăzuți în planul de mobilizare
aprobat de Consiliul Suprem de Apărare a Țării.
5. La fundamentarea propunerilor de modificare a
cheltuielilor prevăzute în bugetul de stat pe anul în curs în
vederea determinării cheltuielilor bugetare pentru război, se
vor avea în vedere toate modificările intervenite în nivelul
și structura indicatorilor specifici fiecărei categorii de
cheltuieli, astfel:
— în cadrul cheltuielilor de personal, definitivarea
fondurilor bugetare se va efectua pornindu-se de la
numărul de salariați propus a se finanța de la bugetul de
stat în anul curent, corectat cu reducerile corespunzătoare
impuse de cerințele redistribuirii și asigurării cu personal a
ramurilor și sectoarelor implicate direct în producția de
armament și tehnică militară;
— la dimensionarea cheltuielilor materiale și servicii se
va ține seama de reducerea substanțială a volumului de
activitate al instituțiilor publice și de prioritățile legate de
asigurarea fondurilor pentru cheltuielile specifice privind
hrana, medicamentele și materialele sanitare, echipament și
cazarmament și a altor cheltuieli de război;
— la definitivarea cheltuielilor de capital se vor avea în
vedere prioritățile stabilite prin planul de mobilizare,
fondurile alocate pentru investiții urmând a fi dirijate cu
preponderență în industria de apărare, precum și pentru
lucrările de pregătire operativă a teritoriului pentru apărare.
Pentru asigurarea unor priorități specifice economiei de
război, listele sinteză a obiectivelor de investiții stabilite
pentru fiecare minister sau organ al administrației centrale
ori locale, după caz, vor fi analizate și avizate și de către
Ministerul Apărării Naționale, potrivit modelului din anexa
nr. 4.
6. În baza art. 41 din Legea nr. 477/2003, prin care se
stabilesc atribuții în domeniul pregătirii economiei naționale
și a teritoriului pentru apărare, inclusiv pentru autoritățile
administrației publice locale, acestea vor elabora propuneri
corespunzătoare privind proiectul bugetului de stat pentru
război.
În ceea ce privește propunerile de cheltuieli din
bugetele locale, la stabilirea necesarului de fonduri se
impune asigurarea cu prioritate a cheltuielilor legate de
pregătirea teritoriului pentru apărare, a celor privind
acordarea asistenței medicale, precum și a măsurilor de
protecție a populației civile în condiții de război.
Proiectele bugetelor locale pe ansamblul județului și al
municipiului București vor fi analizate și avizate în prealabil
de către serviciile descentralizate ale Oficiului Central de
Stat pentru Probleme Speciale, după care vor fi transmise
Ministerului Finanțelor Publice, prin direcțiile generale ale
finanțelor publice județene și a municipiului București.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005

9
ANEXA Nr. 1*)

CONTURI SPECIFICE

utilizate în evidența rezervelor de mobilizare

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 86/26.I.2005

PDF compression, OCR, web-optimization with CVISION's PdfCompressor

*) Anexa nr. 2 este reprodusă în facsimil.

a principalelor operațiuni privind constituirea și utilizarea rezervelor de mobilizare

MONOGRAFIA CONTABILĂ

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 86/26.I.2005
11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 86/26.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005

13

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 86/26.I.2005

1)

Anexa nr. 3 este reprodusă în facsimil.

ANEXA Nr. 31)

14

PDF compression, OCR, web-optimization with CVISION's PdfCompressor

15

*) Anexa nr. 4 este reprodusă în facsimil.

ANEXA Nr. 4*)

MONITORUL OFICIAL AL ROMÂNIEI, PARTEA I, Nr. 86/26.I.2005

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 86/26.I.2005
RECTIFICĂRI
În Legea nr. 593/2004 pentru modificarea și completarea Legii bibliotecilor nr. 334/2002, publicată în
Monitorul Oficial al României, Partea I, nr. 1.240 din 22 decembrie 2004, se face următoarea rectificare (care
nu aparține Redacției îMonitorul Oficial“, Partea I):
— la art. II, în loc de: îLegea bibliotecilor nr. 334/2004...“ se va citi: îLegea bibliotecilor nr. 334/2002...“.

La Decretul nr. 1.151/2004 pentru numirea membrilor Colegiului național al Institutului Revoluției
Române din Decembrie 1989, publicat în Monitorul Oficial al României, Partea I, nr. 1.224 din 20 decembrie
2004, se face următoarea rectificare (care nu aparține Redacției îMonitorul Oficial“, Partea I):
— anexa se completează cu poziția 25 cu următorul cuprins: î25. Vlădesan Emil“.

În anexa la Ordinul ministrului finanțelor publice nr. 19/2005 privind aprobarea deducerilor personale
lunare pentru contribuabilii care realizează venituri din salarii la funcția de bază începând cu luna ianuarie
2005, potrivit prevederilor art. 56 alin. (2) din Legea nr. 571/2003 privind Codul fiscal, publicat în Monitorul
Oficial al României, Partea I, nr. 39 din 12 ianuarie 2005, se fac următoarele rectificări (care nu aparțin
Redacției îMonitorul Oficial“, Partea I):

•

în tabelele prevăzute la pct. 2, 3, 4 și 5:

— în loc de: î14.000.000“ se va citi: î13.999.999“;
— în loc de: î14.000.001“ se va citi: î14.000.000“;
— în loc de: î18.000.000“ se va citi: î17.999.999“;
— în loc de: î18.000.001“ se va citi: î18.000.000“;
— în loc de: î22.000.000“ se va citi: î21.999.999“;
— în loc de: î22.000.001“ se va citi: î22.000.000“;
— în loc de: î26.000.000“ se va citi: î25.999.999“;
— în loc de: î26.000.001“ se va citi: î26.000.000“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 86/26.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

