PARTEA

Anul 173 (XVII) — Nr. 700

I

LEGI, DECRETE, HOTĂRÂRI ȘI ALTE ACTE

Miercuri, 3 august 2005

SUMAR

Nr.

Pagina

Nr.
obligativității vizelor pentru titularii de pașapoarte
diplomatice și oficiale/de serviciu, semnate la
București la 14 iulie 2004 ........................................

4

Acord între Guvernul României și Consiliul de Miniștri al
Serbiei și Muntenegrului privind condițiile de
călătorie a cetățenilor................................................

4–5

Acord între Guvernul României și Consiliul de Miniștri al
Serbiei și Muntenegrului cu privire la eliminarea
obligativității vizelor pentru titularii de pașapoarte
diplomatice și oficiale/de serviciu.............................

5–6

DECIZII ALE CURȚII CONSTITUȚIONALE
Decizia nr. 385 din 7 iulie 2005 referitoare la excepția
de neconstituționalitate a dispozițiilor art. IX pct. 5
teza finală din Legea nr. 281/2003 privind
modificarea și completarea Codului de procedură
penală și a unor legi speciale .................................

1–3

HOTĂRÂRI ALE GUVERNULUI ROMÂNIEI
799.

— Hotărâre pentru aprobarea Acordului dintre
Guvernul României și Consiliul de Miniștri al
Serbiei și Muntenegrului privind condițiile de
călătorie a cetățenilor și a Acordului dintre
Guvernul României și Consiliul de Miniștri al
Serbiei și Muntenegrului cu privire la eliminarea

DECIZII

ALE

Pagina

806.

CURȚII

— Hotărâre pentru aprobarea Strategiei de
privatizare a Casei de Economii și Consemnațiuni
C.E.C. — S.A............................................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 385
din 7 iulie 2005

referitoare la excepția de neconstituționalitate a dispozițiilor art. IX pct. 5 teza finală
din Legea nr. 281/2003 privind modificarea și completarea Codului de procedură penală
și a unor legi speciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. IX pct. 5 teza finală din
Legea nr. 281/2003 privind modificarea și completarea
Codului de procedură penală și a unor legi speciale,
excepție ridicată din oficiu de instanță în Dosarul
nr. 1.800/P/F/2004 al Curții de Apel Brașov — Secția
penală.
La apelul nominal se prezintă partea Mihaela Ceapă
(Benko anterior căsătoriei), față de care procedura de
citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 700/3.VIII.2005

Partea prezentă arată că prevederile legale criticate
aduc atingere principiului constituțional al liberului acces la
justiție, deoarece nu poate contesta în fața judecătorului o
soluție de netrimitere în judecată pentru netemeinicie. Or,
deși această soluție a produs consecințe de natură a-i
afecta în mod ireparabil cariera profesională și deși are un
interes real pentru a formula contestație, prin împlinirea
termenului de prescripție a răspunderii penale este
împiedicată să facă demersuri în vederea valorificării
drepturilor sale.
Reprezentantul Ministerului Public pune concluzii de
respingere a excepției ca neîntemeiată, deoarece
prescripția răspunderii penale nu împiedică exercitarea
drepturilor care, la rândul lor, sunt supuse limitării în timp.
De altfel, hotărârea Consiliului Superior al Magistraturii nu
face obiectul prezentei cauze, iar partea interesată a avut
posibilitatea contestării soluției de netrimitere în judecată
dispuse de procuror încă din anul 1997, odată cu
pronunțarea Deciziei nr. 486 prin care Curtea
Constituțională a admis excepția de neconstituționalitate a
dispozițiilor art. 278 din Codul de procedură penală.
C U R T E A,

având în vedere actele și lucrările dosarului, constată
următoarele:
Prin Încheierea din 18 aprilie 2005, pronunțată în
Dosarul nr. 1.800/P/F/2004, Curtea de Apel Brașov —
Secția penală a sesizat Curtea Constituțională cu excepția
de neconstituționalitate a prevederilor art. IX pct. 5 teza
finală din Legea nr. 281/2003 privind modificarea și
completarea Codului de procedură penală și a unor legi
speciale.
Excepția a fost ridicată din oficiu de instanța de
judecată în dosarul cu numărul de mai sus, având ca
obiect soluționarea unei plângeri formulate împotriva soluției
de netrimitere în judecată dispuse de procuror.
În motivarea excepției de neconstituționalitate Curtea
de Apel Brașov — Secția penală susține că teza potrivit
căreia persoana interesată nu se mai poate adresa justiției
împotriva unei soluții de netrimitere în judecată dispuse de
procuror, dacă s-a împlinit termenul de prescripție a
răspunderii penale, aduce atingere dispozițiilor
constituționale ale art. 21, deoarece acest termen se
constituie într-un obstacol instituit prin lege și într-o
îngrădire nepermisă adusă liberului acces la justiție. Astfel,
accesul neîngrădit la justiție se justifică tocmai pentru
apărarea drepturilor și libertăților oricărei persoane și
reprezintă un drept constituțional, iar instanța de judecată
este singura în măsură să hotărască cu privire la vinovăția
ori nevinovăția unei persoane, chiar în ipoteza aplicării, în
faza de urmărire penală, a unei sancțiuni cu caracter
administrativ. Învinuitul sau inculpatul trebuie să aibă
deschisă calea de a se adresa justiției atunci când se
consideră vătămat în drepturile sale printr-o astfel de
soluție.
Instanța de judecată mai arată că dispozițiile art. IX
pct. 5 teza finală din Legea nr. 281/2003 sunt în
contradicție cu art. 13 din Codul de procedură penală, care

permite învinuitului sau inculpatului să ceară continuarea
procesului penal pentru a i se stabili nevinovăția, chiar
dacă a intervenit prescripția răspunderii penale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece legiuitorul a creat celui
interesat posibilitatea de a ataca actul procurorului de
netrimitere în judecată, urmărind, după caz, începerea sau
redeschiderea urmăririi penale ori desființarea soluției
procurorului și reținerea spre rejudecare a cauzei.
Instituirea, în textul legal criticat, a termenului de prescripție
ca una dintre cauzele de înlăturare a răspunderii penale
constituie o consecință firească a înțelegerii infracțiunii ca o
faptă antisocială și a răspunderii penale ca o ripostă
publică la infracțiune. Or, tragerea la răspundere penală
este utilă și necesară numai dacă se produce într-un
interval de timp în care pedeapsa aplicată infractorului își
poate îndeplini funcțiile preventive și educative pentru care
a fost instituită.
Prin urmare, textul de lege atacat nu contravine art. 21
din Constituție, deoarece persoana vătămată are acces
liber la justiție. Prin faptul că un infractor nu mai poate fi
pedepsit după împlinirea termenului de prescripție a
răspunderii penale nu se încalcă drepturile și interesele
legitime ale persoanei vătămate, întrucât tragerea la
răspundere penală constituie un drept exclusiv al societății.
De altfel, persoanei vătămate prin infracțiune îi rămâne
deschisă în continuare calea unei acțiuni civile împotriva
autorului, cu condiția ca, și în acest caz, acțiunea să se
exercite în interiorul termenului de prescripție extinctivă
prevăzut de lege.
Avocatul Poporului consideră că excepția de
neconstituționalitate este neîntemeiată, deoarece stabilirea
prin dispozițiile legale criticate a termenului pentru
introducerea plângerii împotriva soluțiilor de netrimitere în
judecată nu îngrădește liberul acces la justiție, ci,
dimpotrivă, asigură realizarea acestui drept în conformitate
cu art. 21 din Legea fundamentală.
Stabilirea acestui termen este determinată de
succesiunea obiectivă a legilor penale în timp, respectiv de
introducerea prin acest act normativ a prevederilor
art. 2781 din Codul de procedură penală. În acest sens
Avocatul Poporului face trimitere la Decizia Curții
Constituționale nr. 72/2005.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 700/3.VIII.2005
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. IX pct. 5 teza finală din Legea nr. 281/2003
privind modificarea și completarea Codului de procedură
penală și a unor legi speciale, publicată în Monitorul Oficial
al României, Partea I, nr. 468 din 1 iulie 2003, cu
următorul conținut: îÎn cazul rezoluțiilor de neîncepere a
urmăririi penale, al ordonanțelor ori, după caz, al rezoluțiilor de
clasare, de scoatere de sub urmărire penală sau de încetare a
urmăririi penale, date de procuror până la intrarea în vigoare a
prezentei legi, termenul de introducere a plângerii prevăzute în
art. 2781 din Codul de procedură penală este de un an și curge
de la intrarea în vigoare a prezentei legi, dacă nu s-a împlinit
termenul de prescripție a răspunderii penale.“
Instanța de judecată susține că prin dispozițiile legale
criticate sunt încălcate prevederile constituționale ale art. 21
alin. (1) referitoare la garantarea liberului acces la justiție.
Examinând excepția de neconstituționalitate, Curtea
constată că stabilirea unui termen pentru introducerea unei
acțiuni în justiție nu constituie o limitare a accesului liber la
justiție în condițiile în care termenul menționat a fost
comunicat în timp util subiectelor de drept interesate.
În cauza de față, Legea nr. 281/2003 privind modificarea
și completarea Codului de procedură penală și a unor legi
speciale a fost publicată în Monitorul Oficial al României,
Partea I, nr. 468 din 1 iulie 2003 — dată la care legea a
intrat în vigoare —, iar partea interesată s-a adresat
instanței cu plângere împotriva ordonanței de scoatere de
sub urmărire penală la data de 30 august 2004, după
expirarea termenului de un an prevăzut de art. IX pct. 5
din lege.
În ce privește condiția — prevăzută în textul de lege
atacat — ca plângerea să fie introdusă în limitele
termenului de prescripție a răspunderii penale, aceasta nu

3

contravine dreptului unei persoane de a se adresa justiției
pentru apărarea drepturilor și intereselor sale, ținând seama
de scopul procesului penal care, potrivit art. 1 din Codul
de procedură penală, îl constituie îconstatarea la timp și în
mod complet a faptelor care constituie infracțiuni, astfel ca
orice persoană care a săvârșit o infracțiune să fie pedepsită
potrivit vinovăției sale și nici o persoană nevinovată să nu fie
trasă la răspundere penală“. În raport cu această finalitate a
procesului penal, restricția privind introducerea plângerii
prevăzute de art. 2781 din Codul de procedură penală,
întemeiată pe împlinirea termenului de prescripție, nu
contravine principiului liberului acces la justiție, fiind exclusă
posibilitatea ca o persoană nevinovată să fie trasă la
răspundere penală și să-i fie încălcate pe această cale
drepturile și interesele.
Încetarea dreptului unei persoane de a se plânge
împotriva ordonanței procurorului de netrimitere în judecată
nu o lipsește pe aceasta de posibilitatea de a se adresa
justiției pentru apărarea unor interese legitime care au
legătură cu faptele și împrejurările constatate prin
ordonanța procurorului care, nefiind hotărâre judecătorească,
nu are putere de lucru judecat.
Astfel, petenta din cauza de față s-a plâns împotriva
unei ordonanțe din anul 1998 prin care s-a dispus
scoaterea sa de sub urmărire penală în baza art. 181 din
Codul penal, pentru unele abateri comise în calitate de
procuror stagiar, iar în punctul de vedere adresat Curții
Constituționale a arătat că faptele reținute în sarcina sa
prin acea ordonanță au stat la baza înlăturării ei din
magistratură prin Hotărârea nr. 138 din 8 septembrie 2004
a Consiliului Superior al Magistraturii, pentru neîndeplinirea
condiției îbunei reputații“. În aceste împrejurări, împotriva
hotărârii Consiliului Superior al Magistraturii petenta poate
introduce acțiune în justiție prin care să dovedească și
netemeinicia imputărilor aduse în cauza penală în care s-a
dat ordonanța de netrimitere în judecată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. IX pct. 5 teza finală din Legea nr. 281/2003 privind
modificarea și completarea Codului de procedură penală și a unor legi speciale, excepție ridicată din oficiu de instanță în
Dosarul nr. 1.800/P/F/2004 al Curții de Apel Brașov — Secția penală.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 700/3.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Acordului dintre Guvernul României și Consiliul de Miniștri al Serbiei
și Muntenegrului privind condițiile de călătorie a cetățenilor și a Acordului dintre Guvernul
României și Consiliul de Miniștri al Serbiei și Muntenegrului cu privire la eliminarea obligativității
vizelor pentru titularii de pașapoarte diplomatice și oficiale/de serviciu, semnate la București
la 14 iulie 2004
În temeiul art. 108 din Constituția României, republicată, al art. 19 alin. (1) din Ordonanța de urgență a
Guvernului nr. 194/2002 privind regimul străinilor în România, republicată, cu modificările și completările ulterioare, și al
art. 20 din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Acordul dintre Guvernul României
și Consiliul de Miniștri al Serbiei și Muntenegrului privind
condițiile de călătorie a cetățenilor, semnat la București la
14 iulie 2004.
Art. 2. — Se aprobă Acordul dintre Guvernul României
și Consiliul de Miniștri al Serbiei și Muntenegrului cu privire
la eliminarea obligativității vizelor pentru titularii de

pașapoarte diplomatice și oficiale/de serviciu, semnat la
București la 14 iulie 2004.
Art. 3. — Pe data intrării în vigoare a prezentei hotărâri
se abrogă Hotărârea Guvernului nr. 979/2004 privind
regimul călătoriilor în România ale cetățenilor Serbiei și
Muntenegrului, publicată în Monitorul Oficial al României,
Partea I, nr. 592 din 1 iulie 2004.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Anghel Andreescu,
secretar de stat
București, 14 iulie 2005.
Nr. 799.
ACORD
între Guvernul României și Consiliul de Miniștri al Serbiei și Muntenegrului privind condițiile de călătorie a cetățenilor
Guvernul României și Consiliul de Miniștri al Serbiei și Muntenegrului, denumite în continuare părți contractante,
în dorința de a promova relațiile bilaterale și de a facilita circulația cetățenilor statelor părților contractante, titulari
de documente de călătorie valabile,
au convenit după cum urmează:
ARTICOLUL 1

(1) Cetățenii statului uneia dintre părțile contractante pot
intra și rămâne pe teritoriul statului celeilalte părți
contractante numai pe baza documentelor prevăzute în
anexa la prezentul acord.
(2) Părțile contractante vor face schimb de specimene
ale documentelor de călătorie valabile, cât de curând
posibil, pe canale diplomatice, dar nu mai târziu de 30 de
zile de la data intrării în vigoare a prezentului acord.
(3) În cazul introducerii unor noi tipuri de documente de
călătorie sau în cazul înlocuirii celor existente, părțile
contractante vor face schimb de specimene, pe canale
diplomatice, cu 30 de zile înainte de introducerea acestora.
ARTICOLUL 2

Cetățenii statului uneia dintre părțile contractante,
membri ai echipajelor civile ale navelor, aeronavelor și

căilor ferate, care efectuează transporturi internaționale,
titulari de documente de călătorie valabile, pot intra și
rămâne fără viză pe teritoriul statului celeilalte părți
contractante, până la încheierea îndatoririlor profesionale.
ARTICOLUL 3

Cetățenii statelor părților contractante, membri ai
echipajelor și însoțitori de zbor care participă la misiuni de
asistență sau de salvare, precum și personalul care
participă la misiuni de intervenție în cazul catastrofelor și
accidentelor pot intra fără viză pe teritoriul statului celeilalte
părți contractante, până la încheierea misiunii.
ARTICOLUL 4

Cetățenii statului uneia dintre părțile contractante pot
tranzita fără viză teritoriul statului celeilalte părți
contractante, pentru o perioadă care să nu depășească

MONITORUL OFICIAL AL ROMÂNIEI, PARTEA I, Nr. 700/3.VIII.2005
5 zile de la data intrării, dacă sunt în posesia unui permis
de ședere valabil, emis de un stat membru al Uniunii
Europene sau de Elveția, Norvegia, Islanda, Canada,
Statele Unite ale Americii, Japonia sau Australia, cu
condiția ca durata tranzitului să nu depășească termenul
de valabilitate a permisului de ședere.

5

obligate să respecte legislația statului părții contractante
respective.
ARTICOLUL 9

Modificări ale prezentului acord pot fi efectuate cu
acordul ambelor părți contractante, prin schimb de note
verbale, pe canale diplomatice.

ARTICOLUL 5

Cetățenii statelor părților contractante, care participă la
evenimente sportive, culturale și științifice, precum și
grupurile organizate de studenți, care participă la excursii
școlare sau iau parte la evenimente cu caracter științific,
sportiv sau cultural, pot obține viza prin intermediul unei
proceduri accelerate, pe bază de reciprocitate.
ARTICOLUL 6

Cetățenii statelor părților contractante, cu excepția
persoanelor menționate la art. 2—4, vor obține viza de la
una dintre misiunile diplomatice și/sau oficiile consulare ale
celeilalte părți contractante, cu perceperea taxelor
consulare.
ARTICOLUL 7

(1) În vederea facilitării cooperării economice dintre
entitățile comerciale din cele două state, părțile
contractante vor elibera vize cu intrări multiple, valabile pe
o perioadă de până la un an, reprezentanților economici,
oamenilor de afaceri cu activități deja stabilite pe teritoriul
statului celeilalte părți contractante, precum și transportatorilor, cu condiția prezentării documentelor
corespunzătoare.
(2) Vizele pentru persoanele menționate la paragraful (1) vor fi emise prin intermediul unei proceduri
accelerate.

ARTICOLUL 10

Oricare parte contractantă poate suspenda temporar, în
totalitate sau parțial, aplicarea prezentului acord din motive
de siguranță națională, sănătate și ordine publică.
Suspendarea temporară a prezentului acord sau încetarea
suspendării va intra în vigoare de la data la care cealaltă
parte contractantă primește notificarea de suspendare sau
de încetare a suspendării, pe canale diplomatice.
ARTICOLUL 11

Oricare parte contractantă poate denunța prezentul
acord dacă notifică în scris cealaltă parte contractantă, pe
canale diplomatice. În acest caz prezentul acord va înceta
să se aplice la 90 de zile de la primirea de către cealaltă
parte contractantă a notificării de denunțare.
ARTICOLUL 12

Persoanele cărora li s-au permis intrarea și șederea pe
teritoriul statului uneia dintre părțile contractante sunt

(1) Prezentul acord se încheie pe durată nelimitată.
(2) Prezentul acord intră în vigoare în a 15-a zi de la
data primirii ultimei note verbale prin care părțile
contractante se informează reciproc cu privire la
îndeplinirea procedurilor prevăzute de legislația lor internă
pentru intrarea în vigoare a prezentului acord.
(3) Prezentul acord se aplică provizoriu de la data
semnării.
Semnat la București la 14 iulie 2004, în două
exemplare originale, fiecare în limbile română, sârbă și
engleză, toate textele fiind egal autentice. În cazul unor
diferențe de interpretare, va prevala textul în limba engleză.

Pentru Guvernul României,

Pentru Consiliul de Miniștri al Serbiei și Muntenegrului,

Mircea Geoană

Vuk Draskovic

ARTICOLUL 8

ANEXĂ

Lista documentelor de călătorie utilizate de către
cetățenii României:
a) pașaport simplu;
b) pașaport diplomatic;
c) pașaport de serviciu;
d) pașaport consular/titlu de călătorie;
e) carnet de marinar.

Lista documentelor de călătorie utilizate de către
cetățenii Serbiei și Muntenegrului:
a) pașaport diplomatic;
b) pașaport oficial;
c) pașaport civil/simplu;
d) titlu de călătorie;
e) carnet de marinar.

ACORD
între Guvernul României și Consiliul de Miniștri al Serbiei și Muntenegrului cu privire la eliminarea obligativității vizelor
pentru titularii de pașapoarte diplomatice și oficiale/de serviciu
Guvernul României și Consiliul de Miniștri al Serbiei și Muntenegrului, denumite în continuare părți contractante,
în dorința de a promova relațiile bilaterale,
cu scopul de a facilita circulația cetățenilor statelor părților contractante, titulari de pașapoarte diplomatice și
oficiale/de serviciu,
au convenit după cum urmează:
ARTICOLUL 1

ARTICOLUL 2

Cetățenii statului unei părți contractante, titulari de
pașapoarte diplomatice sau oficiale/de serviciu valabile, pot
intra pe teritoriul statului celeilalte părți contractante și pot
rămâne acolo pentru o perioadă maximă de 90 de zile,
fără viză.

(1) Membrii misiunilor diplomatice și ai oficiilor consulare
ale statului unei părți contractante de pe teritoriul statului
celeilalte părți contractante, titulari de pașapoarte
diplomatice sau oficiale/de serviciu valabile, sunt scutiți de
la obligativitatea vizei pe toată durata misiunii, dacă

6

MONITORUL OFICIAL AL ROMÂNIEI, PARTEA I, Nr. 700/3.VIII.2005

numirea lor este notificată, pe canale diplomatice, cu 30 de
zile înainte de începerea funcțiilor oficiale.
(2) Prevederile paragrafului (1) se aplică și membrilor
de familie ori altor persoane aflate în întreținerea acestora,
care dețin pașapoarte diplomatice sau de serviciu/oficiale
valabile.
(3) Persoanele la care se face referire în paragrafele (1) și (2) vor respecta legile statului gazdă fără ca
această obligație să aducă atingere privilegiilor și
imunităților garantate prin convențiile internaționale la care
părțile contractante sunt părți.
ARTICOLUL 3

(1) Părțile contractante vor face schimb de specimene
ale pașapoartelor lor diplomatice sau oficiale/de serviciu
valabile, cât de curând posibil, pe canale diplomatice, dar
nu mai târziu de 30 de zile de la data intrării în vigoare a
prezentului acord.
(2) În cazul introducerii unor noi tipuri de pașapoarte
diplomatice sau de serviciu/oficiale ori în cazul înlocuirii
celor existente, părțile contractante vor face schimb de
specimene, pe canale diplomatice, cu 30 de zile înainte de
introducerea acestora.

de siguranță națională, ordine publică și sănătate publică.
Suspendarea temporară a prezentului acord sau încetarea
suspendării va intra în vigoare la data la care cealaltă
parte contractantă primește notificarea de suspendare sau
de încetare a suspendării pe canale diplomatice.
ARTICOLUL 5

Oricare parte contractantă poate denunța prezentul
acord dacă notifică în scris cealaltă parte contractantă pe
canale diplomatice. Prezentul acord va înceta să se mai
aplice la 90 de zile de la primirea de către cealaltă parte
contractantă a notificării de denunțare.
ARTICOLUL 6

Oricare parte contractantă poate suspenda temporar, în
totalitate sau parțial, aplicarea prezentului acord din motive

(1) Prezentul acord se încheie pe durată nelimitată.
(2) Prezentul acord intră în vigoare în a 15-a zi de la
data primirii ultimei note verbale prin care părțile
contractante se informează reciproc cu privire la
îndeplinirea procedurilor prevăzute de legislația lor internă
pentru intrarea în vigoare a prezentului acord.
(3) Prezentul acord se aplică provizoriu de la data
semnării.
Semnat la București la 14 iulie 2004, în două
exemplare originale, fiecare în limbile română, sârbă și
engleză, toate textele fiind egal autentice. În cazul unor
diferențe de interpretare, va prevala textul în limba engleză.

Pentru Guvernul României,

Pentru Consiliul de Miniștri al Serbiei și Muntenegrului,

Mircea Geoană

Vuk Draskovic

ARTICOLUL 4

GUVERNUL ROMÂNIEI

HOTĂRÂRE
pentru aprobarea Strategiei de privatizare a Casei de Economii și Consemnațiuni C.E.C. — S.A.
În temeiul art. 108 din Constituția României, republicată, al art. 8 alin. (1) din Legea nr. 83/1997 pentru
privatizarea societăților comerciale bancare la care statul este acționar, cu modificările și completările ulterioare, al art. 1
din Ordonanța de urgență a Guvernului nr. 19/2004 privind unele măsuri premergătoare lansării procesului de privatizare,
inclusiv constituirea comisiei de privatizare a Casei de Economii și Consemnațiuni C.E.C. — S.A., aprobată cu modificări
și completări prin Legea nr. 328/2004, precum și al art. 3 din Ordonanța de urgență a Guvernului nr. 42/2005 privind
instituirea unor măsuri de reorganizare a Casei de Economii și Consemnațiuni C.E.C. — S.A. în vederea privatizării,
Guvernul României adoptă prezenta hotărâre.
Art. 1. — Se aprobă Strategia de privatizare a Casei de
Economii și Consemnațiuni C.E.C. — S.A., denumită în
continuare C.E.C. — S.A., elaborată de Ministerul Finanțelor
Publice potrivit art. 3 alin. (4) din Ordonanța de urgență a
Guvernului nr. 42/2005, prevăzută în anexa care face parte
integrantă din prezenta hotărâre.
Art. 2. — Punerea în aplicare a Strategiei de privatizare
a C.E.C. — S.A. se realizează sub supravegherea Comisiei
de privatizare, în conformitate cu prevederile legale.

Art. 3. — Prin contractul de vânzare-cumpărare de
acțiuni se vor stabili ca obligații pentru cumpărător, printre
altele, păstrarea, pe durată determinată, a numelui și
profilului de societate bancară a C.E.C. — S.A., precum și
obligații de îmbunătățire a calității serviciilor pentru clienți,
inclusiv din zona rurală.
Art. 4. — Ministerul Finanțelor Publice, în calitatea sa
de reprezentant al statului ca acționar unic al C.E.C. —
S.A., va duce la îndeplinire Strategia de privatizare a
C.E.C. — S.A.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
București, 14 iulie 2005.
Nr. 806.

MONITORUL OFICIAL AL ROMÂNIEI, PARTEA I, Nr. 700/3.VIII.2005

7
ANEXĂ

STRATEGIA DE PRIVATIZARE
a Casei de Economii și Consemnațiuni C.E.C. — S.A.
Art. 1. — Prezenta strategie stabilește procedeul și
metoda de privatizare care se vor utiliza, precum și cotele
de capital care vor fi dobândite de persoanele fizice sau
juridice la Casa de Economii și Consemnațiuni C.E.C. —
S.A., denumită în continuare C.E.C. — S.A.
Art. 2. — Procedeul de privatizare a C.E.C. — S.A.
constă în vânzarea acțiunilor deținute de stat și gestionate
de Ministerul Finanțelor Publice, denumit în continuare
M.F.P., reprezentând 90,1% din capitalul social al C.E.C. —
S.A., către persoane fizice sau juridice, cu plata integrală
în numerar, conform prevederilor art. 2 din Legea
nr. 83/1997 pentru privatizarea societăților comerciale
bancare la care statul este acționar, publicată în Monitorul
Oficial al României, Partea I, nr. 98 din 23 mai 1997, cu
modificările și completările ulterioare. Un număr de acțiuni,
reprezentând 9,9% din capitalul social total al C.E.C. —
S.A., va fi alocat pentru constituirea Fondului îProprietatea“,
în condițiile legii.
Art. 3. — (1) Metoda de privatizare a C.E.C. — S.A.
constă în vânzarea către o instituție financiar-bancară de
reputație internațională sau către un consorțiu de investitori
din care să facă parte cel puțin o instituție financiarbancară de reputație internațională, prin negociere, cu
selecție de oferte, a acțiunilor aparținând statului și
gestionate de M.F.P., în cota și conform etapelor prevăzute
mai jos.
(2) Pentru a stabili dacă potențialii cumpărători pot fi
calificați ca instituții financiar-bancare de reputație
internațională în scopul participării la procesul de privatizare
a C.E.C. — S.A., Comisia de privatizare va solicita punctul
de vedere explicit al Băncii Naționale a României.
(3) Contractul de vânzare-cumpărare de acțiuni va
include în sarcina cumpărătorului cel puțin următoarele
obligații:
a) păstrarea sintagmei îCasa de Economii și
Consemnațiuni“, pe o perioadă de cel puțin 5 ani de la
data finalizării tranzacției, ca parte componentă a denumirii
băncii;
b) menținerea în activitate, pe o perioadă de cel puțin
5 ani de la data finalizării tranzacției, a unui număr de cel
puțin 700 de unități C.E.C. aflate în mediul rural, în
localitățile cu mai puțin de 50.000 de locuitori;
c) acordarea de credite sectorului agricol, îndeosebi
pentru cofinanțarea fondurilor comunitare, asigurându-se
absorbția acestor fonduri pentru dezvoltarea mediului rural;
d) implementarea unei modalități moderne, rapide și
eficiente de efectuare a transferurilor din străinătate pentru
deservirea inclusiv a cetățenilor români care lucrează în
străinătate;
e) efectuarea tuturor diligențelor pentru a canaliza, prin
unitățile sale, fondurile comunitare din categoria Politicii
Agricole Comune, fondurile structurale și de coeziune ale
Uniunii Europene, cât mai aproape de utilizatorii finali din
mediul rural.

Art. 4. — Cotele de capital care vor putea fi dobândite
de persoanele fizice sau juridice în procesul de privatizare
a C.E.C. — S.A. sunt:
a) pachetul majoritar de acțiuni de până la 75% inclusiv,
dar nu mai puțin de 50% plus o acțiune din capitalul social
total al C.E.C. — S.A., de către o instituție financiarbancară de reputație internațională sau de către un
consorțiu de investitori din care să facă parte cel puțin o
instituție financiar-bancară de reputație internațională;
b) un număr de acțiuni de până la 5% din capitalul
social total al C.E.C. — S.A., de către salariați, membrii
consiliului de administrație în exercițiu la data transferului
dreptului de proprietate asupra pachetului majoritar de
acțiuni, precum și pensionarii cu ultimul loc de muncă la
C.E.C. — S.A.;
c) restul acțiunilor deținute de stat, cu excepția acțiunilor
ce vor fi alocate pentru constituirea Fondului îProprietatea“,
în condițiile legii, vor fi vândute parțial sau în întregime,
prin ofertă publică de vânzare pe piața internă și/sau
externă de capital, inclusiv către acționarii existenți, prin
metodele specifice piețelor reglementate, după finalizarea
vânzării pachetului majoritar de acțiuni.
Art. 5. — Elementele principale ale contractului de
vânzare-cumpărare a pachetului majoritar de acțiuni la
C.E.C. — S.A. vor fi supuse aprobării Guvernului.
Art. 6. — Vânzarea de acțiuni de către M.F.P. în cota
prevăzută la art. 4 lit. b) către salariați, membrii consiliului
de administrație și pensionarii cu ultimul loc de muncă la
C.E.C. — S.A. se va face în condițiile legii, prin negociere
directă, fără selecție de oferte, după finalizarea vânzării
pachetului majoritar de acțiuni.
Art. 7. — (1) Vânzarea pachetului majoritar de acțiuni
prevăzut la art. 4 lit. a) către o instituție financiar-bancară
de reputație internațională sau către un consorțiu de
investitori din care să facă parte cel puțin o instituție
financiar-bancară de reputație internațională se va face prin
negociere în două etape, pe bază de oferte preliminare
neangajante urmate de oferte finale angajante, în
conformitate cu prevederile Hotărârii Guvernului
nr. 577/2002 privind aprobarea Normelor metodologice de
aplicare a Ordonanței de urgență a Guvernului nr. 88/1997
privind privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării. Dacă în procesul de
selecție se constată că diferența dintre primele două oferte
clasate în cadrul etapei de oferte finale angajante este de
10% sau mai puțin, Comisia de privatizare va putea solicita
celor 2 ofertanți oferte financiare finale angajante
îmbunătățite.
(2) Anunțul de vânzare, elaborat de Comisia de
privatizare și publicat în presa internă și internațională, va
cuprinde informații privind C.E.C. — S.A., acțiunile supuse
privatizării, conform prezentei strategii, metoda de
privatizare și criteriile pentru precalificarea ofertanților.
(3) Criteriile de precalificare vor fi stabilite de Comisia
de privatizare și vor fi comunicate potențialilor investitori
interesați, prin intermediul anunțului de privatizare, împreună

8

MONITORUL OFICIAL AL ROMÂNIEI, PARTEA I, Nr. 700/3.VIII.2005

cu lista informațiilor și a documentelor considerate
necesare fundamentării îndeplinirii criteriilor de precalificare.
(4) După analizarea documentelor și a informațiilor
primite și evaluarea îndeplinirii criteriilor de precalificare,
Comisia de privatizare va întocmi lista investitorilor
precalificați care vor fi invitați să depună oferte preliminare
neangajante.
(5) Comisia de privatizare va pune la dispoziție
ofertanților precalificați un memorandum de informare cu
privire la C.E.C. — S.A. și va asigura acestora, contra
unei taxe ce va fi indicată în anunțul de privatizare,
accesul la camera de date, în scopul efectuării propriei
analize diagnostic și al depunerii ofertelor preliminare
neangajante, care vor conține atât o componentă tehnică,
cât și una financiară. Ofertanții precalificați vor primi, de
asemenea, proiecte ale principalelor documente ale
tranzacției (proiectul contractului de vânzare-cumpărare de
acțiuni și, după caz, alte documente contractuale necesare
în vederea încheierii tranzacției).
(6) În scopul maximizării prețului acțiunilor, Comisia de
privatizare va putea solicita potențialilor cumpărători să
depună oferte preliminare neangajante atât pentru un
pachet majoritar de 75% din capitalul social al C.E.C. —
S.A., cât și pentru un pachet de acțiuni mai mic, dar nu
mai puțin de 50% plus o acțiune din capitalul social total
al C.E.C. — S.A.
(7) În urma analizării ofertelor depuse, Comisia de
privatizare va stabili cota de capital social pentru care va
fi solicitată potențialilor cumpărători depunerea de oferte
finale angajante.
(8) După finalizarea negocierilor aferente etapei de
oferte preliminare neangajante, potențialilor cumpărători li
se vor transmite documentele revizuite ale tranzacției,
precum și grila de punctaj, fiind invitați să depună oferte

finale angajante, împreună cu garanția de participare
stabilită de Comisia de privatizare în conformitate cu
prevederile art. 8. După depunerea ofertelor finale
angajante, Comisia de privatizare va proceda la evaluarea
acestora și la selectarea ofertantului care a întrunit
punctajul cel mai mare conform grilei de punctaj
prestabilite.
(9) În cazul în care Comisia de privatizare va solicita
oferte financiare finale angajante îmbunătățite, în
conformitate cu prevederile alin. (1), ofertele depuse ca
urmare a acestei solicitări urmează să fie evaluate conform
grilei de punctaj folosite pentru etapa ofertelor finale
angajante.
(10) Contractul de vânzare-cumpărare de acțiuni va fi
încheiat de către M.F.P. cu ofertantul declarat câștigător, în
termen de 10 zile de la data încheierii procesului-verbal
de negociere.
Art. 8. — (1) În vederea participării la negociere,
potențialii cumpărători vor fi obligați să depună o garanție
de participare odată cu ofertele finale angajante. Cuantumul
și forma garanției, precum și situațiile în care garanția nu
va mai fi restituită potențialilor cumpărători vor fi stabilite
de Comisia de privatizare, urmând a fi comunicate
potențialilor cumpărători cu cel puțin 8 zile înainte de data
anunțată pentru depunerea ofertelor finale angajante.
(2) Prin derogare de la prevederile art. 34 alin. (1) din
anexa la Hotărârea Guvernului nr. 577/2002, în cazul în
care garanția de participare solicitată va fi dată sub forma
unei scrisori de garanție bancară, aceasta se va restitui
ofertantului selectat pentru încheierea contractului de
vânzare-cumpărare a pachetului de acțiuni prevăzut la
art. 4 lit. a), după plata de către acesta a acțiunilor,
conform contractului de vânzare-cumpărare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 700/3.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|045385]
ISSN 1453—4495

