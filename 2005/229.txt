Anul 173 (XVII) — Nr. 229

PARTEA

I

LEGI, DECRETE, HOTĂRÂRI ȘI ALTE ACTE

Vineri, 18 martie 2005

SUMAR
Nr.

Pagina

Nr.
tehnice privind conținutul-cadru pentru elaborarea
Planului de refacere a mediului și a Proiectului
tehnic de refacere a mediului ..................................

6–7

— Ordin al vicepreședintelui Agenției Naționale de
Administrare
Fiscală
privind
îndeplinirea
formalităților vamale de import pentru mărfurile
perisabile ....................................................................

8

Lista cuprinzând asociațiile și fundațiile din județul
Suceava care primesc subvenții de la bugetul
județean în anul 2005, în conformitate cu
prevederile Legii nr. 34/1998 privind acordarea
unor subvenții asociațiilor și fundațiilor române cu
personalitate juridică, care înființează și
administrează unități de asistență socială...............

8

ORDONANȚE ȘI HOTĂRÂRI
ALE GUVERNULUI ROMÂNIEI
17.

183.

188.

— Ordonanță de urgență pentru stabilirea unor
măsuri organizatorice la nivelul administrației
publice centrale .........................................................

373.
1–4

— Hotărâre privind înființarea pe lângă Consiliul
Superior al Magistraturii a unei activități finanțate
integral din venituri proprii........................................

5

— Hotărâre privind acordarea unor ajutoare..........

6

ACTE ALE ORGANELOR DE SPECIALITATE
ALE ADMINSTRAȚIEI PUBLICE CENTRALE
17.

Pagina

— Ordin al președintelui Agenției Naționale pentru
Resurse Minerale pentru aprobarea Instrucțiunilor

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru stabilirea unor măsuri organizatorice la nivelul administrației publice centrale
În scopul eliminării de urgență a disfuncționalităților în elaborarea strategiei și politicilor de control în domeniile
protecției mediului, forestier și vânătoare și pentru limitarea efectelor negative care pot apărea prin intervenția întârziată a
statului în domeniile menționate,
în vederea stabilirii măsurilor corespunzătoare care să permită desfășurarea, în cel mai scurt timp, a activității
unor instituții și structuri din cadrul administrației publice centrale, elemente care vizează interesul public și constituie
situații de urgență și extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Începând cu data intrării în vigoare a
prezentei ordonanțe de urgență Garda Națională de Mediu
trece din subordinea Autorității Naționale de Control în
subordinea Ministerului Mediului și Gospodăririi Apelor, ca
instituție publică de inspecție și control, și funcționează ca
organ de specialitate al administrației publice centrale, cu
personalitate juridică, finanțată integral de la bugetul de stat.
(2) Ministerul Mediului și Gospodăririi Apelor va prelua
și atribuțiile specifice Autorității Naționale de Control,
aferente activității Gărzii Naționale de Mediu.

(3) Ministrul mediului și gospodăririi apelor va exercita
atribuțiile ministrului delegat pentru coordonarea autorităților de
control, aferente coordonării activității Gărzii Naționale de Mediu.
Art. 2. — (1) Garda Națională de Mediu funcționează la
nivel central prin Comisariatul General și are în subordine
comisariate regionale, instituții publice cu personalitate
juridică, comisariate județene organizate ca servicii în
cadrul comisariatelor regionale de care aparțin și
Comisariatul Rezervației Biosferei îDelta Dunării“, organizat
ca serviciu în cadrul Comisariatului Regional Galați.

2

MONITORUL OFICIAL AL ROMÂNIEI, PARTEA I, Nr. 229/18.III.2005

(2) Garda Națională de Mediu se reorganizează prin
suplimentarea numărului de 806 posturi existente cu un
număr de 183 de posturi finanțate de la bugetul de stat
aprobat pentru anul 2005.
Art. 3. — (1) Se desființează inspectoratele teritoriale de
regim silvic și cinegetic, instituții cu personalitate juridică
din subordinea Gărzii Naționale de Mediu.
(2) Ministerul Agriculturii, Pădurilor și Dezvoltării Rurale
preia, în condițiile legii, de la Garda Națională de Mediu
un număr de 42 de posturi din structura comisariatelor de
mediu și un număr de 157 de posturi din structura fostelor
inspectorate teritoriale de regim silvic și cinegetic, cu
personalul de specialitate silvicultură și/sau vânătoare
aferent acestora.
(3) Ministerul Agriculturii, Pădurilor și Dezvoltării Rurale
preia, în condițiile legii, de la Garda Națională de Mediu, în
afara numărului de posturi prevăzute la alin. (2), și un
număr de 42 de posturi dintre cele 183 de posturi
prevăzute la art. 2 alin. (2).
(4) Personalul care se preia de Ministerul Agriculturii,
Pădurilor și Dezvoltării Rurale în condițiile alin. (2) se
consideră transferat în interesul serviciului.
Art. 4. — Numărul total de posturi pentru Garda
Națională de Mediu este de 748 de posturi finanțate
integral de la bugetul de stat, din care 607 posturi rămase
după cedarea din totalul de 806 posturi existente a celor
199 de posturi prevăzute în art. 3 alin. (2) și 141 de
posturi dintre cele 183 de posturi prevăzute la art. 2 alin. (2).
Art. 5. — Direcțiile teritoriale de regim silvic și de
vânătoare, constituite în baza Ordonanței Guvernului
nr. 41/2004 privind înființarea direcțiilor teritoriale de regim
silvic și de vânătoare, aprobată prin Legea nr. 117/2004,
se reorganizează ca inspectorate teritoriale de regim silvic
și de vânătoare, instituții publice cu personalitate juridică,
în subordinea Ministerului Agriculturii, Pădurilor și
Dezvoltării Rurale, finanțate integral de la bugetul de stat.
Art. 6. — (1) Patrimoniul și fondurile corespunzătoare
inspectoratelor teritoriale de regim silvic și cinegetic,
precum și cele corespunzătoare celor 42 de posturi
prevăzute la art. 3 alin. (2) se preiau prin protocol de
predare-preluare încheiat între Ministerul Agriculturii,
Pădurilor și Dezvoltării Rurale și Garda Națională de
Mediu.
(2) În actele normative în vigoare care reglementează
regimul silvic și/sau vânătoarea, denumirile îinspectorate
teritoriale de regim silvic și cinegetic“ și îdirecții teritoriale
de regim silvic și de vânătoare“ se înlocuiesc cu
denumirea îinspectorate teritoriale de regim silvic și de
vânătoare“.
Art. 7. — (1) Pentru organizarea în cadrul aparatului de
lucru al Guvernului a activității privind relațiile de
parteneriat social ale Guvernului, Secretariatul General al
Guvernului preia 10 posturi împreună cu fondurile aferente
acestora de la Ministerul Muncii, Solidarității Sociale și Familiei.
(2) Aparatul de lucru al ministrului de stat pentru
coordonarea activităților din domeniile mediului de afaceri și
întreprinderilor mici și mijlocii preia de la Ministerul
Economiei și Comerțului activitatea privind mediul de
afaceri. Pentru organizarea acestei activități în cadrul
aparatului de lucru al ministrului de stat pentru
coordonarea activităților din domeniile mediului de afaceri și
întreprinderilor mici și mijlocii, Secretariatul General al
Guvernului preia 8 posturi, funcții publice, împreună cu
personalul și fondurile aferente, de la Ministerul Economiei
și Comerțului.
(3) Numărul de posturi în aparatul de lucru al
Guvernului, cu excepția Departamentului pentru Relația cu
Parlamentul, finanțate potrivit legii, se suplimentează în
mod corespunzător cu numărul de posturi prevăzut la
alin. (1) și (2).
Art. 8. — (1) Ministerul Afacerilor Externe preia
activitatea Departamentului pentru Românii de Pretutindeni,
precum și personalul și fondurile aferente de la Cancelaria
Primului-Ministru.

(2) Centrul îEudoxiu Hurmuzachi“ pentru românii de
pretutindeni, înființat prin Legea nr. 150/1998 privind
acordarea de sprijin comunităților românești de pretutindeni,
cu modificările ulterioare, ca instituție publică cu
personalitate juridică, trece din subordinea Cancelariei
Primului-Ministru în subordinea Ministerului Afacerilor Externe.
Art. 9. — (1) Autoritatea pentru urmărirea aplicării
unitare a Legii nr. 10/2001, înființată prin Hotărârea
Guvernului nr. 950/2001, cu modificările și completările
ulterioare, trece din subordinea Ministerului Administrației și
Internelor în subordinea Cancelariei Primului-Ministru.
(2) Funcțiile și funcționarii publici din cadrul Autorității
pentru urmărirea aplicării unitare a Legii nr. 10/2001 se
transferă în interesul serviciului de la Ministerul
Administrației și Internelor la Cancelaria Primului-Ministru,
păstrându-și toate drepturile anterior dobândite. Numărul
maxim de posturi al Ministerului Administrației și Internelor
se diminuează cu 26, iar numărul maxim de posturi al
Cancelariei Primului-Ministru se suplimentează, în mod
corespunzător, cu același număr de posturi. Activitățile
privind evidența contabilă, raportările periodice, precum și
de resurse umane se realizează prin compartimentele de
specialitate ale Cancelariei Primului-Ministru.
(3) Finanțarea Autorității pentru urmărirea aplicării
unitare a Legii nr. 10/2001 se asigură de la bugetul de
stat, prin bugetul Cancelariei Primului-Ministru.
(4) Prin hotărâre a Guvernului, Autoritatea pentru
urmărirea aplicării unitare a Legii nr. 10/2001 poate fi
reorganizată, inclusiv prin schimbarea denumirii acesteia și
prin preluarea unor atribuții în materia retrocedării de la
alte structuri sau instituții publice.
Art. 10. — (1) Agenția Națională pentru Sprijinirea
Inițiativelor Tinerilor — ANSIT, înființată prin Hotărârea
Guvernului nr. 198/2002, cu modificările și completările
ulterioare, trece din subordinea Ministerului Educației și
Cercetării în subordinea Autorității Naționale pentru Tineret.
(2) Finanțarea Agenției Naționale pentru Sprijinirea
Inițiativelor Tinerilor — ANSIT se asigură din venituri proprii
și subvenții acordate de la bugetul de stat, prin bugetul
Autorității Naționale pentru Tineret.
Art. 11. — (1) Se autorizează Ministerul Finanțelor
Publice să introducă modificările ce decurg din aplicarea
prevederilor prezentei ordonanțe de urgență în structura
bugetului de stat și în bugetele autorităților și instituțiilor
publice care fac obiectul prevederilor acesteia, la
propunerea ordonatorilor principali de credite, pe baza
protocoalelor de predare-preluare.
(2) Protocoalele de predare-preluare se încheie în
termen de 15 zile de la data intrării în vigoare a prezentei
ordonanțe de urgență și cuprind prevederile bugetare,
execuția bugetară până la data preluării, structurile de
personal preluate, patrimoniul aferent, precum și celelalte
drepturi și obligații ce decurg din acestea.
Art. 12. — În termen de 45 de zile de la data intrării în
vigoare a prezentei ordonanțe de urgență, prin hotărâre a
Guvernului vor fi aprobate reorganizarea și funcționarea
autorităților și instituțiilor publice care fac obiectul
prevederilor prezentei ordonanțe de urgență.
Art. 13. — Ordonanța Guvernului nr. 32/1998 privind
organizarea cabinetului demnitarului din administrația
publică centrală, publicată în Monitorul Oficial al României,
Partea I, nr. 42 din 30 ianuarie 1998, aprobată cu
modificări prin Legea nr. 760/2001, cu modificările
ulterioare, se modifică după cum urmează:
1. Articolul 1 va avea următorul cuprins:
îArt. 1. — În sensul prezentei ordonanțe, prin demnitar
din administrația publică centrală, denumit în continuare
demnitar, se înțelege: primul-ministru, ministrul de stat,
ministrul, ministrul delegat, șeful Cancelariei PrimuluiMinistru, secretarul de stat și asimilatul acestuia din cadrul
ministerelor, Cancelariei Primului-Ministru, Secretariatului
General al Guvernului și Departamentului pentru Relația cu

3

MONITORUL OFICIAL AL ROMÂNIEI, PARTEA I, Nr. 229/18.III.2005
Parlamentul, conducătorul organelor de specialitate ale
administrației publice centrale, cu rang de secretar de stat,
precum și prefectul ca reprezentant al Guvernului.“
Nr.
crt.

2. Poziția nr. 4 din anexa nr. 1 îNumărul maxim de
posturi din cabinetul demnitarului, pe funcții și niveluri de
demnitari“ va avea următorul cuprins:

Demnitar

Director
de cabinet

î4. Secretarul de stat și asimilatul acestuia
din cadrul ministerelor, Cancelariei
Primului-Ministru, Secretariatului General
al Guvernului și Departamentului
pentru Relația cu Parlamentul

1

Art. 14. — Alineatul (2) al articolului 13 din Ordonanța
Guvernului nr. 128/1998 pentru reglementarea modului și
condițiilor de valorificare a bunurilor confiscate sau intrate,
potrivit legii, în proprietatea privată a statului, republicată în
Monitorul Oficial al României, Partea I, nr. 707 din
5 august 2004, cu modificările și completările ulterioare, se
modifică și va avea următorul cuprins:
î(2) Repartizarea bunurilor prevăzute la alin. (1) lit. a)
se va face de către o comisie interministerială care va
funcționa pe lângă Secretariatul General al Guvernului,
constituită prin decizie a primului-ministru, formată din
reprezentanți ai Secretariatului General al Guvernului,
Ministerului Finanțelor Publice, Ministerului Economiei și
Comerțului, Ministerului Administrației și Internelor,
Ministerului Apărării Naționale, Ministerului Justiției,
Ministerului Transporturilor, Construcțiilor și Turismului și
Cancelariei Primului-Ministru.“
Art. 15. — Alineatul (4) al articolului 25 din Legea
nr. 90/2001 privind organizarea și funcționarea Guvernului
României și a ministerelor, publicată în Monitorul Oficial al
României, Partea I, nr. 164 din 2 aprilie 2001, cu
modificările și completările ulterioare, se modifică și va
avea următorul cuprins:
î(4) Dezbaterile din ședințele Guvernului și modul de
adoptare a actelor acestuia, precum și a oricăror alte
măsuri stabilite se înregistrează pe bandă magnetică și se
consemnează în scris în stenograma ședinței, certificată de
ministrul delegat pentru coordonarea Secretariatului General
al Guvernului și păstrată, conform legii, în cadrul
Secretariatului General al Guvernului.“
Art. 16. — Legea nr. 379/2003 privind regimul
mormintelor și operelor comemorative de război, publicată
în Monitorul Oficial al României, Partea I, nr. 700 din
7 octombrie 2003, se modifică după cum urmează:
1. Articolul 25 va avea următorul cuprins:
îArt. 25. — (1) Se înființează Oficiul Național pentru
Cultul Eroilor, organ de specialitate al administrației publice
centrale, cu personalitate juridică, în subordinea Ministerului
Apărării Naționale.
(2) Organizarea și funcționarea Oficiului Național pentru
Cultul Eroilor se stabilesc prin regulament de organizare și
funcționare aprobat prin hotărâre a Guvernului, inițiată de
Ministerul Apărării Naționale.
(3) Oficiul Național pentru Cultul Eroilor este condus de
un director numit prin ordin al ministrului apărării naționale,
în conformitate cu dispozițiile legale.
(4) Numărul maxim de posturi ale Oficiului Național
pentru Cultul Eroilor se stabilește prin Regulamentul de
organizare și funcționare a Oficiului Național pentru Cultul
Eroilor, aprobat prin hotărâre a Guvernului. Structura
posturilor pe compartimente, statul de funcții și structura de
personal se aprobă prin ordin al ministrului apărării
naționale.
(5) Oficiul Național pentru Cultul Eroilor întocmește
proiectul bugetului propriu care se prevede distinct în
bugetul Ministerului Apărării Naționale.“

Funcții în cabinetul demnitarului
Asistent
Consilier
Secretar
de cabinet
personal
personal

1

2

1

Curier
personal

1“

2. La articolul 26, litera e) va avea următorul cuprins:
îe) propune Ministerului Apărării Naționale inițierea
proiectelor de hotărâri ale Guvernului pentru înființarea,
modificarea, precum și pentru construirea mormintelor și
operelor comemorative de război străine pe teritoriul
României;“.
3. Articolul 29 se abrogă.
Art. 17. — Ordonanța de urgență a Guvernului
nr. 11/2004 privind stabilirea unor măsuri de reorganizare
în cadrul administrației publice centrale, publicată în
Monitorul Oficial al României, Partea I, nr. 266 din
25 martie 2004, aprobată cu modificări și completări prin
Legea nr. 228/2004, cu modificările și completările
ulterioare, se completează după cum urmează:
1. La alineatul (1) al articolului 1, după litera g) se
introduce o nouă literă, litera h), cu următorul cuprins:
îh) alte departamente, organizate ca structuri cu sau
fără personalitate juridică, în subordinea primului-ministru, a
căror funcționare se stabilește prin hotărâre a Guvernului.“
2. La alineatul (3) al articolului 2, după litera e) se
introduc literele f)—m) cu următorul cuprins:
îf) asigurarea adoptării pozițiilor României în negocierile
obiectivelor de importanță strategică ce privesc problematica
europeană și implică o decizie a primului-ministru sau a
Guvernului;
g) verificarea și susținerea aplicării măsurilor impuse
României prin mecanismul de monitorizare consolidată a
pregătirilor de aderare la Uniunea Europeană;
h) monitorizarea și controlul modului de implementare a
programelor cu finanțare de la Uniunea Europeană și de la
Banca Mondială, în vederea identificării și eliminării
blocajelor care produc întârzieri în procesul de
implementare;
i) coordonarea propunerilor de proiecte cu finanțare
internațională, în scopul armonizării și asigurării
complementarității obiectivelor acestora cu cele cuprinse în
Planul economic de preaderare, Planul național de aderare
a României la Uniunea Europeană și Planul național de
dezvoltare;
j) identificarea și eliminarea disfuncționalităților de ordin
administrativ, instituțional sau de altă natură, în vederea
creșterii gradului de absorbție a fondurilor de preaderare;
k) asigurarea convergenței utilizării fondurilor și evitarea
suprapunerilor, în scopul folosirii cât mai eficiente a
asistenței financiare nerambursabile acordate României de
către Uniunea Europeană;
l) participarea la procesul decizional de stabilire a
priorităților de ordin strategic în vederea utilizării eficiente a
fondurilor structurale și de coeziune;
m) monitorizarea îndeplinirii angajamentelor restante în
aplicarea acquisului comunitar la nivel local.“
Art. 18. — Articolul 10 din Legea nr. 274/2004 privind
înființarea, organizarea și funcționarea Oficiului Român
pentru Adopții, publicată în Monitorul Oficial al României,

4

MONITORUL OFICIAL AL ROMÂNIEI, PARTEA I, Nr. 229/18.III.2005

Partea I, nr. 557 din 23 iunie 2004, se modifică și va avea
următorul cuprins:
îArt. 10. — (1) Personalul Oficiului este format din
funcționari publici și personal contractual numit, respectiv
încadrat, potrivit legii.
(2) Personalul Oficiului este salarizat în conformitate cu
prevederile legale în vigoare aplicabile personalului din
cadrul aparatului de lucru al Guvernului.
(3) Personalul prevăzut la art. 7 poate beneficia de un
spor de confidențialitate de până la 15% din salariul de
bază, cuantumul acestuia urmând a se stabili prin ordin al
secretarului de stat, cu avizul ministrului delegat pentru
coordonarea Secretariatului General al Guvernului.“
Art. 19. — Alineatul (1) al articolului II din Ordonanța
Guvernului nr. 72/2004 pentru modificarea art. 39 din
Legea nr. 26/1990 privind registrul comerțului, publicată în
Monitorul Oficial al României, Partea I, nr. 791 din 27
august 2004, aprobată cu modificări prin Legea
nr. 519/2004, se modifică și va avea următorul cuprins:
î(1) În cazul firmelor înmatriculate până la data intrării în
vigoare a Legii nr. 183/2004 privind aprobarea Ordonanței
Guvernului nr. 15/2003 pentru completarea Legii
nr. 26/1990 privind registrul comerțului, persoanele juridice
deținătoare ale acestora sunt obligate să solicite acordul
autorității competente pentru folosirea denumirii, în condițiile
legii, în termen de maximum 9 luni de la data intrării în
vigoare a prezentei ordonanțe.“
Art. 20. — Punctul 17 al articolului 12 din Legea
nr. 510/2004 privind reorganizarea Inspectoratului General
pentru Comunicații și Tehnologia Informației, publicată în
Monitorul Oficial al României, Partea I, nr. 1.082 din
22 noiembrie 2004, se modifică și va avea următorul cuprins:
î17. operarea Sistemului electronic de achiziții publice, a
Sistemului electronic național, a Sistemului informatic pentru
atribuirea electronică a autorizațiilor de transport
internațional rutier de marfă și pentru atribuirea electronică
a traseelor naționale din programele de transport prin
serviciile regulate județene, interjudețene limitrofe și
interjudețene.“
Art. 21. — În actele normative în vigoare, sintagma
îagenți economici“ se înlocuiește cu sintagma îoperatori
economici“.
Art. 22. — Pe data intrării în vigoare a prezentei
ordonanțe de urgență se abrogă următoarele prevederi:

a) alin. (21)—(23) ale art. 2 din Ordonanța Guvernului
nr. 9/1992 privind organizarea statisticii oficiale, republicată
în Monitorul Oficial al României, Partea I, nr. 763 din
18 octombrie 2002, cu modificările și completările ulterioare;
b) alin. (2) al art. 8, alin. (4) al art. 15, precum și partea
introductivă și lit. a) ale alin. (5) al art. 16 din Ordonanța
de urgență a Guvernului nr. 64/2003 pentru stabilirea unor
măsuri privind înființarea, organizarea, reorganizarea sau
funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale
administrației publice centrale și a unor instituții publice,
publicată în Monitorul Oficial al României, Partea I, nr. 464
din 29 iunie 2003, aprobată cu modificări prin Legea
nr. 194/2004, cu modificările ulterioare;
c) lit. d) a alin. (1) și alin. (8) ale art. 2 din Ordonanța
de urgență a Guvernului nr. 11/2004 privind stabilirea unor
măsuri de reorganizare în cadrul administrației publice
centrale, publicată în Monitorul Oficial al României,
Partea I, nr. 266 din 25 martie 2004, aprobată cu
modificări și completări prin Legea nr. 228/2004, cu
modificările și completările ulterioare;
d) pct. 49 al alin. (1) al art. 3 din Hotărârea Guvernului
nr. 744/2003 privind organizarea și funcționarea Ministerului
Comunicațiilor și Tehnologiei Informației, publicată în
Monitorul Oficial al României, Partea I, nr. 494 din 9 iulie
2003, cu modificările și completările ulterioare;
e) lit. b) a alin. (1) al art. 6 din Hotărârea Guvernului
nr. 745/2003 privind organizarea și funcționarea Autorității
Naționale de Control, publicată în Monitorul Oficial al
României, Partea I, nr. 496 din 9 iulie 2003, cu modificările
și completările ulterioare;
f) alin. (4) al art. 5 din Hotărârea Guvernului
nr. 408/2004 privind organizarea și funcționarea Ministerului
Mediului și Gospodăririi Apelor, publicată în Monitorul
Oficial al României, Partea I, nr. 285 din 31 martie 2004,
cu modificările și completările ulterioare;
g) alin. (1) al art. 2, alin. (2) al art. 6, lit. B și C ale
art. 8 și alin. (2) al art. 5 din anexa nr. 12 la Hotărârea
Guvernului nr. 603/2004 pentru reorganizarea și
funcționarea Gărzii Naționale de Mediu, publicată în
Monitorul Oficial al României, Partea I, nr. 401 din 5 mai 2004;
h) orice alte dispoziții contrare prezentei ordonanțe de
urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministru de stat pentru coordonarea activităților
din domeniile mediului de afaceri
și întreprinderilor mici și mijlocii,
Gheorghe Copos
p. Ministrul mediului și gospodăririi apelor,
Constantin Popescu,
secretar de stat
Ministrul agriculturii, pădurilor și dezvoltării rurale,
Gheorghe Flutur
Șeful Cancelariei Primului-Ministru,
Aleodor-Marian Frâncu
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 9 martie 2005.
Nr. 17.

MONITORUL OFICIAL AL ROMÂNIEI, PARTEA I, Nr. 229/18.III.2005

5

GUVERNUL ROMÂNIEI

HOTĂRÂRE
privind înființarea pe lângă Consiliul Superior al Magistraturii a unei activități finanțate integral
din venituri proprii
În temeiul art. 108 din Constituția României, republicată, și al art. 67 din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă înființarea pe lângă Consiliul
Superior al Magistraturii a unei activități finanțate integral
din venituri proprii privind organizarea concursurilor și
examenelor de admitere, potrivit Legii nr. 303/2004 privind
statutul magistraților, cu modificările ulterioare, Legii
nr. 317/2004 privind Consiliul Superior al Magistraturii,
precum și Legii nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea, prin preluarea acestei
activități de la Ministerul Justiției.
(2) Din veniturile proprii realizate prin activitatea
prevăzută la alin. (1) se asigură:
a) cheltuielile corespunzătoare organizării concursurilor
sau examenelor prevăzute de lege;
b) plata cu ora a membrilor comisiilor de organizare a
examenelor sau concursurilor, a supraveghetorilor și a
persoanelor care corectează lucrările candidaților ori care
soluționează contestațiile, numiți în condițiile legii.
(3) Calculul tarifului orar pentru plata membrilor
comisiilor de organizare a examenelor sau concursurilor și
a supraveghetorilor se face luându-se în considerare, după
caz, salariul de bază brut lunar, indemnizația de încadrare
brută lunară sau solda lunară brută a funcției în care este
încadrat cel în cauză.
(4) Membrii comisiilor de examinare și ai comisiilor de
soluționare a contestațiilor pentru examenul de admitere
sunt remunerați prin plata cu ora, luându-se în calcul
indemnizația brută lunară a funcției de judecător la Înalta
Curte de Casație și Justiție.
Art. 2. — (1) Finanțarea activității prevăzute la art. 1 se
realizează integral din venituri proprii.
(2) Veniturile proprii ale activității prevăzute la art. 1 se
constituie din:
a) sumele rezultate din taxele percepute pentru
înscrierea la examenele sau concursurile de admitere;
b) donații, legate sau sponsorizări de la persoane fizice
ori juridice, din țară sau din străinătate;
c) alte venituri legale.
(3) Cheltuielile curente și de capital ce se efectuează
pentru realizarea activității prevăzute la art. 1 se finanțează
integral din veniturile proprii prevăzute la alin. (2).
Art. 3. — (1) Bugetul de venituri și cheltuieli pentru
activitatea finanțată integral din venituri proprii, prevăzută la
art. 1, se întocmește la venituri pe surse de proveniență,
iar la cheltuieli după natura și destinația acestora, potrivit
clasificației bugetare.
(2) Excedentul anual rezultat din execuția bugetului de
venituri și cheltuieli se reportează în anul următor și se
utilizează cu aceleași destinații.

(3) Execuția de casă a bugetului de venituri și cheltuieli
al activității prevăzute la art. 1 se realizează prin Trezoreria
Statului, conform prevederilor legale în vigoare.
(4) Raportarea execuției de casă a bugetului de venituri
și cheltuieli al activității prevăzute la art. 1 se efectuează în
conformitate cu instrucțiunile emise de Ministerul Finanțelor
Publice.
Art. 4. — Pentru realizarea activității prevăzute la art. 1,
Consiliul Superior al Magistraturii poate utiliza și personal
de specialitate din afara instituției, în condițiile legii.
Art. 5. — În relațiile contractuale, pentru realizarea
activității prevăzute la art. 1, Consiliul Superior al
Magistraturii este reprezentat de persoanele autorizate în
acest scop prin hotărâre a Consiliului Superior al
Magistraturii.
Art. 6. — Activitatea prevăzută la art. 1 se încadrează
la același capitol bugetar la care este încadrat și
ordonatorul de credite care o organizează.
Art. 7. — Contractele aflate în derulare la data intrării
în vigoare a prezentei hotărâri, care au ca obiect acțiuni ce
se desfășoară în cadrul activității prevăzute la art. 1, se
vor derula în continuare în condițiile prezentei hotărâri.
Art. 8. — (1) Sumele încasate în temeiul Hotărârii
Guvernului nr. 872/2003 privind înființarea pe lângă
Ministerul Justiției a unei acțiuni finanțate integral din
venituri proprii, aflate în soldul contului de venituri proprii al
Ministerului Justiției, vor fi virate în contul activității privind
organizarea concursurilor și examenelor de admitere,
deschis pe seama Consiliului Superior al Magistraturii la
Direcția de Trezorerie și Contabilitate Publică a Municipiului
București.
(2) Preluarea de către Consiliul Superior al Magistraturii
de la Ministerul Justiției a patrimoniului activității finanțate
integral din venituri proprii, respectiv a bilanțului contabil și
a execuției bugetare pe anul 2005, se face pe bază de
protocol de predare-primire, în termen de 30 de zile de la
aprobarea, în condițiile legii, a bugetului de venituri și
cheltuieli al activității.
Art. 9. — Ministerul Finanțelor Publice este autorizat să
introducă modificările corespunzătoare în bugetul
Ministerului Justiției și al Consiliului Superior al Magistraturii
pe baza protocolului de predare-primire.
Art. 10. — Pe data intrării în vigoare a prezentei
hotărâri se abrogă Hotărârea Guvernului nr. 872/2003
privind înființarea pe lângă Ministerul Justiției a unei
activități finanțate integral din venituri proprii, publicată în
Monitorul Oficial al României, Partea I, nr. 566 din
6 august 2003.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Mihai-Marian Eftimescu,
secretar de stat
Ministrul finanțelor publice,
Ionel Popescu
București, 9 martie 2005.
Nr. 183.

6

MONITORUL OFICIAL AL ROMÂNIEI, PARTEA I, Nr. 229/18.III.2005
GUVERNUL ROMÂNIEI

HOTĂRÂRE
privind acordarea unor ajutoare
În temeiul art. 108 din Constituția României, republicată, al art. 1 din Ordonanța Guvernului nr. 28/2003 privind
trimiterea bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1)
lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea Fondului național de
solidaritate, aprobată cu modificări și completări prin Legea nr. 366/2001, și al Ordonanței de urgență a Guvernului
nr. 32/2001 pentru reglementarea unor probleme financiare, aprobată cu modificări prin Legea nr. 374/2001, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă de
25.400 euro, pentru efectuarea tratamentului în străinătate,
domnului Soare Ovidiu, în vârstă de 49 ani, domiciliat în
municipiul București, bd. Nicolae Titulescu nr. 3, bl. A1, ap. 55,
sectorul 1.
(2) Suma prevăzută la alin. (1) se acordă în lei și se
suportă din bugetul Ministerului Muncii, Solidarității Sociale
și Familiei, prin Direcția pentru Muncă, Solidaritate Socială
și Familie a Municipiului București, la cursul de schimb
valutar al Băncii Naționale a României din ziua lucrătoare
precedentă efectuării deschiderii de credite bugetare.
(3) Suma aprobată din bugetul Ministerului Muncii,
Solidarității Sociale și Familiei pentru efectuarea
tratamentului medical în străinătate va fi transferată de
către Direcția pentru Muncă, Solidaritate Socială și Familie
a Municipiului București către Direcția de Sănătate Publică
a Municipiului București, la solicitarea acesteia.

Art. 2. — (1) Se aprobă finanțarea cu suma de
4.319,35 euro pentru tratamentul efectuat în Austria de
pacienta Aczel Erica Dora, domiciliată în comuna Zăbala,
județul Covasna.
(2) Ajutorul se acordă în lei și se suportă din bugetul
Ministerului Sănătății, prin Direcția de Sănătate Publică a
Județului Covasna, la cursul de schimb valutar al Băncii
Naționale a României din ziua lucrătoare precedentă
efectuării deschiderii de credite bugetare.
Art. 3. — Fundamentarea sumelor solicitate și
justificarea celor utilizate pentru efectuarea tratamentelor în
străinătate revin Ministerului Sănătății, prin Direcția de
Sănătate Publică a Municipiului București și prin Direcția de
Sănătate Publică a Județului Covasna, care vor efectua
plățile și vor certifica documentele financiar-contabile
prezentate de furnizorii de servicii medicale din străinătate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății,
Mircea Cinteză
Ministrul finanțelor publice,
Ionel Popescu

București, 17 martie 2005.
Nr. 188.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor tehnice privind conținutul-cadru pentru elaborarea
Planului de refacere a mediului și a Proiectului tehnic de refacere a mediului
Având în vedere:
— prevederile art. 16 alin. (1) și ale art. 20 alin. (1) lit. d) din Legea minelor nr. 85/2003, cu modificările ulterioare,
— prevederile art. 143 lit. b) din Normele pentru aplicarea Legii minelor nr. 85/2003, aprobate prin Hotărârea Guvernului
nr. 1.208/2003, cu modificările ulterioare,
în temeiul Hotărârii Guvernului nr. 756/2003 privind organizarea și funcționarea Agenției Naționale pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Instrucțiunile tehnice privind conținutul-cadru
pentru elaborarea Planului de refacere a mediului și a Proiectului
tehnic de refacere a mediului, prevăzute în anexa care face parte
integrantă din prezentul ordin.
Art. 2. — Direcțiile generale din cadrul Agenției Naționale

pentru Resurse Minerale și agenții economici din industria minieră
vor duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Președintele Agenției Naționale pentru Resurse Minerale,
Gheorghe Buliga
București, 9 martie 2005.
Nr. 17.

MONITORUL OFICIAL AL ROMÂNIEI, PARTEA I, Nr. 229/18.III.2005

7
ANEXĂ

INSTRUCȚIUNI TEHNICE
privind conținutul-cadru pentru elaborarea Planului de refacere a mediului și a Proiectului tehnic
de refacere a mediului
I. Planul de refacere a mediului
1. Date generale despre:
1.1. titularul activității;
1.2. localizarea și accesul la perimetrul de explorare/exploatare;
1.3. descrierea cadrului natural din zona perimetrului (geologia
zăcământului, solul, resursele de apă, clima și calitatea aerului,
elemente de ecologie acvatică și ecologie);
1.4. modul de încadrare a obiectivului în planurile de urbanism
și amenajare a teritoriului, alte scheme de amenajare.
2. Descrierea proiectului:
2.1. situația resurselor/rezervelor de substanțe minerale utile;
2.2. descrierea principalelor faze ale activității propuse:
2.2.1 organizare de șantier;
2.2.2. amenajarea accesului în perimetrul de explorare/exploatare;
2.2.3. lucrări de pregătire;
2.2.4. lucrări de explorare/exploatare;
2.2.5. descrierea principalelor faze ale activității de
prelucrare-preparare;
2.3. dotări cu utilaje și echipamente;
2.4. deșeuri rezultate din activitatea de explorare/exploatare:
2.4.1. tipul deșeurilor și caracteristicile fizice și chimice
ale acestora;
2.4.2. colectarea și depozitarea deșeurilor miniere.
3. Factorii de mediu afectați de activitatea minieră de
explorare/exploatare:
3.1. aerul;
3.2. solul și subsolul;
3.3. apele de suprafață și subterane;
3.3. vegetația și fauna;
3.4. așezările umane.
4. Măsuri pentru limitarea impactului asupra factorilor de
mediu.
5. Propuneri de folosire pentru viitoarea exploatare a terenului,
luându-se în considerare valoarea acestuia în funcție de
potențialul agricol al solului.
6. Concluzii.
II. Proiectul tehnic de refacere a mediului
1. Elemente generale:
1.1. date privind recunoașterea obiectivului minier:
— localizarea administrativ-teritorială;
— accesul în zonă;
— morfologia suprafeței;
1.2. geologia regiunii și a zăcământului:
— situația resurselor/rezervelor.
2. Prezentarea generală a obiectivului minier:
2.1. descrierea programului de lucrări miniere;
2.2. stadiul actual al lucrărilor miniere;
2.3. lucrări miniere programate în perioada următoare;
2.4. lucrări de dezafectare programate;
2.5. situația terenurilor la data elaborării studiului și la finalul
perioadei.

3. Deteriorări ale mediului generate de activitatea de
exploatare:
3.1. stabilitatea suprafeței terenurilor, a versanților și taluzurilor
de carieră/haldă;
3.2. degradarea terenurilor prin excavații, depozitarea sterilelor
miniere, desolificări etc.;
3.3. poluarea acviferelor de suprafață sau subterane;
3.4. Degradarea calității aerului prin emisii de pulberi,
noxe etc.;
3.5. deteriorarea vegetației (defrișări, desolificări etc.).
4. Lucrări de refacere a mediului:
4.1. lucrări pentru stabilizarea versanților naturali, a taluzurilor
de carieră/haldă;
4.2. lucrări de rambleiere a excavațiilor;
4.3. lucrări pentru ecologizarea haldelor de steril și/sau
iazurilor de decantare;
4.4. managementul apelor (colectare, drenare, epurare,
deversare);
4.5. lucrări de decontaminare a terenurilor;
4.6. lucrări de resolidificare a terenurilor;
4.7. lucrări pentru refacerea vegetației (plantări, înierbări);
4.8. alte lucrări necesare.
5. Volumele fizice și valorice ale lucrărilor de refacere a
mediului:
5.1. liste cu lucrările care se vor executa și cantitățile
necesare;
5.2. costuri unitare pe categorii de lucrări;
5.3. costurile totale ale lucrărilor de refacere a mediului;
5.4. sursele de finanțare a lucrărilor de refacere a mediului.
6. Graficul de execuție a lucrărilor de refacerea mediului;
6.1. corelarea execuției lucrărilor de refacere a mediului cu
programul lucrărilor miniere;
6.2. etapele de realizare a lucrărilor de refacere a mediului.
7. Monitorizarea:
7.1. obiectivele programului de monitorizare;
7.2. perioada estimată a lucrărilor de monitorizare;
7.3. lucrări de întreținere și/sau de refacere a unor lucrări;
7.4. costurile lucrărilor de monitorizare.
Observație: Planul de refacere a mediului și Proiectul tehnic
de refacere a mediului se întocmesc de persoane juridice sau
fizice atestate de către Agenția Națională pentru Resurse Minerale
pentru perioade de timp, în funcție de evoluția și condițiile
rezultate ca urmare a activităților miniere. În cadrul acestor
perioade se stabilesc etape anuale de realizare a lucrărilor pentru
refacerea mediului, în volume fizice și valorice, care vor sta la
baza constituirii garanției financiare pentru refacerea mediului.

8

MONITORUL OFICIAL AL ROMÂNIEI, PARTEA I, Nr. 229/18.III.2005

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Autoritatea Națională a Vămilor

ORDIN
privind îndeplinirea formalităților vamale de import pentru mărfurile perisabile
În conformitate cu prevederile Hotărârii Guvernului nr. 366/2004 privind organizarea și funcționarea Autorității
Naționale a Vămilor și ale Ordonanței Guvernului nr. 8/2005 privind stabilirea unor măsuri de preluare a Gărzii Financiare
și Autorității Naționale a Vămilor în subordinea Ministerului Finanțelor Publice, precum și a unor măsuri de reorganizare
a Agenției Naționale de Administrare Fiscală,
având în vedere prevederile art. 49 din Legea nr. 141/1997 privind Codul vamal al României, publicată în
Monitorul Oficial al României, Partea I, nr. 180 din 1 august 1997, cu modificările și completările ulterioare,
vicepreședintele Agenției Naționale de Administrare Fiscală emite următorul ordin:
Art. 1. — Activitățile privind îndeplinirea formalităților
vamale de import pentru mărfurile perisabile cuprinse la
cap. 6, 7 și 8 din Tariful vamal de import al României,
transportate pe cale rutieră, destinate să fie vămuite în
municipiul București sau în județul Ilfov, se efectuează la
locațiile situate în orașul Otopeni, str. Horia, Cloșca și
Crișan nr. 61—63 (arondată Biroului vamal Băneasa),
județul Ilfov, și în municipiul București, bd. Iuliu Maniu
nr. 566—570, sectorul 6 (arondată Biroului vamal
Antrepozite), și Bd. Metalurgiei nr. 132, sectorul 4
(arondată Biroului vamal București Sud).
Art. 2. — (1) Efectuarea operațiunilor de vămuire pentru
aceste categorii de mărfuri perisabile se desfășoară în
programul de lucru glisant în intervalul 8,00—16,00/10,00—
18,00.

(2) Timpul de lucru săptămânal poate fi extins cu 8 ore
suplimentare, care pot fi efectuate cu acordul funcționarului
public.
Art. 3. — Mijloacele de transport rutier care se prezintă
la intrarea în țară cu mărfurile perisabile menționate la
art. 1 vor fi tranzitate la unul dintre birourile vamale
menționate în prezentul ordin.
Art. 4. — Pentru efectuarea operațiunilor vamale la
locațiile menționate la art. 1 au acces liber toți comisionarii
vamali agreați să își desfășoare activitatea pe lângă
birourile vamale la care acestea sunt arondate.
Art. 5. — Prezentul ordin intră în vigoare la data
publicării în Monitorul Oficial al României, Partea I, dată la
care Ordinul secretarului de stat al Autorității Naționale a
Vămilor nr. 826/2004 își încetează aplicabilitatea.

Vicepreședintele Agenției Naționale de Administrare Fiscală,
Gelu Ștefan Diaconu
București, 15 martie 2005.
Nr. 373.
CONSILIUL JUDEȚEAN SUCEAVA
LISTA
cuprinzând asociațiile și fundațiile din județul Suceava care primesc subvenții de la bugetul județean în anul 2005,
în conformitate cu prevederile Legii nr. 34/1998 privind acordarea unor subvenții asociațiilor și fundațiilor române
cu personalitate juridică, care înființează și administrează unități de asistență socială
Nr.
crt.

Denumirea asociației/fundației

1.

Fundația umanitară îCiocănești — Bucovina“

2.

Parohia Bogdănești

Cuantumul subvenției aprobate

50% din cheltuielile primare, dar nu mai mult de 3 miliarde lei/an,
în funcție de numărul persoanelor asistate
50% din cheltuielile primare, dar nu mai mult de 3 miliarde lei/an,
în funcție de numărul persoanelor asistate

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 229/18.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013285]
ISSN 1453—4495

