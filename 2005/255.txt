PARTEA

Anul 173 (XVII) — Nr. 255

I

LEGI, DECRETE, HOTĂRÂRI ȘI ALTE ACTE

Luni, 28 martie 2005

SUMAR

Nr.

Pagina
LEGI ȘI DECRETE

60.

— Lege pentru aprobarea Ordonanței de urgență
a Guvernului nr. 125/2004 privind instituirea unor
măsuri speciale de reabilitare a unor blocuri de
locuințe situate în localități din zone defavorizate
și/sau monoindustriale...............................................

150.

— Decret privind promulgarea Legii pentru
aprobarea Ordonanței de urgență a Guvernului
nr. 125/2004 privind instituirea unor măsuri
speciale de reabilitare a unor blocuri de locuințe
situate în localități din zone defavorizate și/sau
monoindustriale ..........................................................

Nr.
63.

2
153.
2

´
61.

151.

— Lege pentru aprobarea Ordonanței de urgență
a Guvernului nr. 136/2004 privind modificarea
Ordonanței de urgență a Guvernului nr. 62/2003
pentru ratificarea acordurilor dintre Ministerul
Sănătății și Familiei și Fondul Global de
Combatere a SIDA, Tuberculozei și Malariei
privind acordarea a două credite nerambursabile
pentru combaterea HIV/SIDA și tuberculozei,
semnate la Geneva la 6 iunie 2003 .......................
— Decret privind promulgarea Legii pentru
aprobarea Ordonanței de urgență a Guvernului
nr. 136/2004 privind modificarea Ordonanței de
urgență a Guvernului nr. 62/2003 pentru ratificarea
acordurilor dintre Ministerul Sănătății și Familiei și
Fondul Global de Combatere a SIDA, Tuberculozei
și Malariei privind acordarea a două credite
nerambursabile pentru combaterea HIV/SIDA și
tuberculozei, semnate la Geneva la 6 iunie 2003
´

Pagina
— Lege privind aprobarea Ordonanței de urgență
a Guvernului nr. 128/2004 pentru modificarea
art. 3 din Ordonanța de urgență a Guvernului
nr. 73/1997 privind asigurarea și creditarea
stocurilor de aprovizionare pentru perioada de
toamnă—iarnă, destinate localităților izolate din
Delta Dunării..............................................................

4

— Decret pentru promulgarea Legii privind
aprobarea Ordonanței de urgență a Guvernului
nr. 128/2004 pentru modificarea art. 3 din
Ordonanța de urgență a Guvernului nr. 73/1997
privind asigurarea și creditarea stocurilor de
aprovizionare pentru perioada de toamnă—iarnă,
destinate localităților izolate din Delta Dunării........

4

DECIZII ALE CURȚII CONSTITUȚIONALE

3

Decizia nr. 18 din 20 ianuarie 2005 referitoare la
excepția de neconstituționalitate a dispozițiilor
art. 7 alin. (1) din Legea contenciosului
administrativ nr. 554/2004, precum și a dispozițiilor
art. 9 alin. (4) din Regulamentul-cadru de
organizare și funcționare a consiliilor locale,
aprobat prin Ordonanța Guvernului nr. 35/2002.....

5–7

HOTĂRÂRI ALE GUVERNULUI ROMÂNIEI
184.
3

— Hotărâre privind aprobarea Strategiei de
accelerare a privatizării și atragere de investiții
pentru agenții economici din portofoliul Ministerului
Economiei și Comerțului pentru anul 2005, precum
și a unor măsuri pentru aplicarea acesteia............

7–16

2

MONITORUL OFICIAL AL ROMÂNIEI, PARTEA I, Nr. 255/28.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 125/2004 privind instituirea unor măsuri
speciale de reabilitare a unor blocuri de locuințe situate în localități din zone defavorizate
și/sau monoindustriale
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 125 din 24 noiembrie 2004 privind instituirea
unor măsuri speciale de reabilitare a unor blocuri de locuințe
situate în localități din zone defavorizate și/sau monoindustriale,
publicată în Monitorul Oficial al României, Partea I, nr. 1.188
din 13 decembrie 2004, cu următoarele modificări:
1. Titlul ordonanței va avea următorul cuprins:
îORDONANȚĂ DE URGENȚĂ
privind instituirea unor măsuri speciale de reabilitare
a unor blocuri de locuințe situate în localități
din zone defavorizate“
2. Articolul 1 va avea următorul cuprins:
îArt. 1. — (1) Prezenta ordonanță de urgență instituie
unele măsuri speciale de reabilitare a unor blocuri de
locuințe, definite potrivit prezentei ordonanțe de urgență,
amplasate în localități din zone defavorizate.
(2) În sensul prezentei ordonanțe de urgență, prin blocuri
de locuințe se înțelege construcții cu destinația de locuință,
multietajate, aflate în proprietatea persoanelor fizice/juridice
care prezintă degradări grave la sistemul structural și
deficiențe majore la sistemul de termo/hidroizolare.“
3. La articolul 2, alineatele (1) și (4) vor avea următorul
cuprins:
îArt. 2. — (1) Blocurile de locuințe, indiferent de forma
de proprietate asupra acestora, pot fi incluse în programe
anuale de acțiuni privind reabilitarea unor blocuri de
locuințe, denumite în continuare programe.
................................................................................................
(4) Autoritățile administrației publice din localitățile
prevăzute la art. 1 alin. (1) sunt obligate să analizeze

situația fondului locativ existent, să identifice și să transmită
prin personalul de specialitate din teritoriu al Companiei
Naționale de Investiții — S.A. propuneri pentru includerea
în programe a blocurilor de locuințe care prezintă degradări
evidente la sistemul structural și/sau de izolare termică.“
4. Articolul 5 va avea următorul cuprins:
îArt. 5. — Expertizarea, proiectarea și execuția lucrărilor
pentru reabilitarea blocurilor de locuințe se subvenționează
din bugetul de stat și se asigură prin îTransferuri“, în limita
fondurilor aprobate anual cu această destinație în bugetul
Ministerului Transporturilor, Construcțiilor și Turismului și din
alte surse legal constituite.“
5. Articolul 6 va avea următorul cuprins:
îArt. 6. — (1) Proprietarii sau locatarii din blocurile de
locuințe incluse în programe beneficiază de finanțarea
prevăzută la art. 5, în condițiile în care asociațiile acestora
sunt de acord și încheie în acest sens o convenție cu
C.N.I. — S.A. pentru derularea în condițiile legii a acțiunilor
de reabilitare a blocurilor de locuințe.
(2) Fac excepție de la beneficiul finanțării prevăzute la
alin. (1) proprietarii sau locatarii, persoane juridice, altele
decât autoritățile administrației publice locale, care vor
suporta cota-parte din cheltuielile de expertizare, proiectare
și de execuție a lucrărilor de reabilitare.
(3) Conținutul-cadru al convenției prevăzute la alin. (1),
etapele de derulare a acțiunilor privind reabilitarea blocurilor
de locuințe, precum și drepturile și obligațiile părților
semnatare se stabilesc prin normele metodologice de
aplicare a prevederilor prezentei ordonanțe de urgență.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE
București, 21 martie 2005.
Nr. 60.

NICOLAE VĂCĂROIU

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 125/2004
privind instituirea unor măsuri speciale de reabilitare a unor blocuri de locuințe situate în localități
din zone defavorizate și/sau monoindustriale
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea
Ordonanței de urgență a Guvernului nr. 125/2004 privind
instituirea unor măsuri speciale de reabilitare a unor

blocuri de locuințe situate în localități din zone defavorizate
și/sau monoindustriale și se dispune publicarea acestei legi
în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 18 martie 2005.
Nr. 150.
´

MONITORUL OFICIAL AL ROMÂNIEI, PARTEA I, Nr. 255/28.III.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 136/2004 privind modificarea Ordonanței
de urgență a Guvernului nr. 62/2003 pentru ratificarea acordurilor dintre Ministerul Sănătății
și Familiei și Fondul Global de Combatere a SIDA, Tuberculozei și Malariei privind acordarea
a două credite nerambursabile pentru combaterea HIV/SIDA și tuberculozei,
semnate la Geneva la 6 iunie 2003
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 136 din 14 decembrie 2004 privind
modificarea Ordonanței de urgență a Guvernului nr.
62/2003 pentru ratificarea acordurilor dintre Ministerul
Sănătății și Familiei și Fondul Global de Combatere a

SIDA, Tuberculozei și Malariei privind acordarea a două
credite nerambursabile pentru combaterea HIV/SIDA și
tuberculozei, semnate la Geneva la 6 iunie 2003,
publicată în Monitorul Oficial al României, Partea I, nr.
1.249 din 24 decembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 21 martie 2005.
Nr. 61.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 136/2004
privind modificarea Ordonanței de urgență a Guvernului nr. 62/2003 pentru ratificarea acordurilor
dintre Ministerul Sănătății și Familiei și Fondul Global de Combatere a SIDA, Tuberculozei și
Malariei privind acordarea a două credite nerambursabile pentru combaterea HIV/SIDA și
tuberculozei, semnate la Geneva la 6 iunie 2003
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței de urgență a Guvernului nr. 136/2004 privind
modificarea Ordonanței de urgență a Guvernului
nr. 62/2003 pentru ratificarea acordurilor dintre Ministerul
Sănătății și Familiei și Fondul Global de Combatere a

SIDA, Tuberculozei și Malariei privind acordarea a două
credite nerambursabile pentru combaterea HIV/SIDA și
tuberculozei, semnate la Geneva la 6 iunie 2003, și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU

București, 18 martie 2005.
Nr. 151.
´

4

MONITORUL OFICIAL AL ROMÂNIEI, PARTEA I, Nr. 255/28.III.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 128/2004 pentru modificarea art. 3
din Ordonanța de urgență a Guvernului nr. 73/1997 privind asigurarea
și creditarea stocurilor de aprovizionare pentru perioada de toamnă–iarnă,
destinate localităților izolate din Delta Dunării
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 128 din 9 decembrie 2004 pentru
modificarea art. 3 din Ordonanța de urgență a
Guvernului nr. 73/1997 privind asigurarea și creditarea

stocurilor de aprovizionare pentru perioada de
toamnă–iarnă, destinate localităților izolate din Delta
Dunării, publicată în Monitorul Oficial al României,
Partea I, nr. 1.207 din 16 decembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 21 martie 2005.
Nr. 63.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 128/2004
pentru modificarea art. 3 din Ordonanța de urgență a Guvernului nr. 73/1997 privind asigurarea
și creditarea stocurilor de aprovizionare pentru perioada de toamnă–iarnă,
destinate localităților izolate din Delta Dunării
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 128/2004 pentru
modificarea art. 3 din Ordonanța de urgență a Guvernului
nr. 73/1997 privind asigurarea și creditarea stocurilor de

aprovizionare pentru perioada de toamnă–iarnă, destinate
localităților izolate din Delta Dunării, și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU

București, 18 martie 2005.
Nr. 153.

MONITORUL OFICIAL AL ROMÂNIEI, PARTEA I, Nr. 255/28.III.2005

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 18
din 20 ianuarie 2005

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004, precum și a dispozițiilor art. 9 alin. (4)
din Regulamentul-cadru de organizare și funcționare a consiliilor locale, aprobat
prin Ordonanța Guvernului nr. 35/2002
Ion Predescu
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Șerban Viorel Stănoiu
— judecător
Aurelia Popa
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 5 alin. 1 din Legea contenciosului
administrativ nr. 29/1990, precum și a dispozițiilor art. 9
alin. (4) din Regulamentul-cadru de organizare și
funcționare a consiliilor locale, aprobat prin Ordonanța
Guvernului nr. 35/2002, excepție ridicată de Mircea Cazan,
Gheorghe Dicu, Maria Valeria Isaicu, Nicolaescu Gheorghe,
Cornel Știrbeț și Partidul Național Liberal — Filiala Sibiu în
Dosarul nr. 3.664/2004 al Tribunalului Sibiu — Secția
comercială și de contencios administrativ și de Nicolae
Neagu, Nicolae Nan, Grigore Popescu, Maria Marcela
Raulea și Partidul Democrat — Filiala Sibiu în Dosarul
nr. 3.663/2004 al aceleiași instanțe.
La apelul nominal lipsesc părțile, față de care procedura
de citare a fost legal îndeplinită.
Curtea, având în vedere că excepțiile de
neconstituționalitate ridicate în dosarele nr. 3.664/2004 și
nr. 3.663/2004 au conținut identic, pune în discuție, din
oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din
Legea
nr. 47/1992, dispune conexarea Dosarului nr. 443D/2004 la
Dosarul nr. 442D/2004, care este primul înregistrat.
Cauza fiind în stare de judecată, reprezentantul
Ministerului Public învederează Curții că, ulterior sesizării
acestei
instanțe
cu
soluționarea
excepției
de
neconstituționalitate, a intervenit abrogarea Legii nr. 29/1990
prin art. 31 alin. (2) din Legea contenciosului administrativ
nr. 554/2004, dar soluția legislativă criticată de autorii
excepțiilor a fost preluată în actul abrogator, în art. 7
alin. (1). Ținând cont de jurisprudența Curții cu privire la
constituționalitatea procedurii administrative prealabile în
raport cu prevederile art. 21 din Constituție, pune concluzii
de respingere a excepției ca neîntemeiată. În ceea ce
privește critica de neconstituționalitate a dispozițiilor art. 9
alin. (4) din Regulamentul-cadru de organizare și
funcționare a consiliilor locale, apreciază, de asemenea, că
este neîntemeiată, întrucât hotărârile la care face trimitere
acest text de lege nu produc efecte juridice, având doar
rolul de a constata parcurgerea unor proceduri prevăzute
de lege.
C U R T E A,

având în vedere actele și lucrările dosarelor, constată
următoarele:
Prin încheierile din 21 iulie 2004, pronunțate în dosarele
nr. 3.663/2004 și nr. 3.664/2004, Tribunalul Sibiu — Secția

comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 5 alin. 1 din Legea contenciosului
administrativ nr. 29/1990, precum și a dispozițiilor art. 9
alin. (4) din Regulamentul-cadru de organizare și
funcționare a consiliilor locale, aprobat prin Ordonanța
Guvernului nr. 35/2002. Excepția a fost ridicată de Mircea
Cazan, Gheorghe Dicu, Maria Valeria Isaicu, Nicolaescu
Gheorghe, Cornel Știrbeț și Partidul Național Liberal —
Filiala Sibiu, respectiv de Nicolae Neagu, Nicolae Nan,
Grigore Popescu, Maria Marcela Raulea și Partidul
Democrat — Filiala Sibiu cu prilejul soluționării unor acțiuni
în contencios administrativ îndreptate împotriva prefectului
județului Sibiu.
În motivarea excepției de neconstituționalitate autorii
acesteia susțin, în esență, că prevederile art. 5 alin. 1 din
Legea nr. 29/1990 contravin dispozițiilor art. 21 alin. (4) din
Constituție, conform cărora îJurisdicțiile speciale
administrative sunt facultative și gratuite.“ În același timp,
potrivit opiniei lor, prevederile art. 9 alin. (4) din
Regulamentul-cadru de organizare și funcționare a consiliilor
locale aduc atingere dispozițiilor constituționale consacrate
în art. 21 alin. (1) și (2), în art. 52 alin. (1) și în art. 126
alin. (6). Argumentând această susținere, arată că textul de
lege criticat îlimitează accesul la justiție al celor vătămați
prin hotărârile adoptate în ședința de constituire a consiliilor
locale, scoțând în mod neconstituțional de sub controlul
jurisdicțional al contenciosului administrativ hotărârile
adoptate în ședința de constituire, cu toate că ele nu fac
parte din categoria actelor administrative exceptate
constituțional de la acest control.“
Tribunalul Sibiu — Secția comercială și de contencios
administrativ apreciază că excepția de neconstituționalitate
nu este întemeiată. În acest sens, arată că prin prevederile
art. 9 alin. (4) din Regulamentul-cadru de organizare și
funcționare a consiliilor locale îeste reglementată procedura
alegerii comisiei de validare, validarea mandatelor,
constituirea consiliului și alegerea președintelui de ședință,
dispoziții care nu încalcă norma constituțională și care sunt
în concordanță și cu dispozițiile Legii administrației publice
locale nr. 215/2001.“
Potrivit prevederilor art. 30 alin. (1) din Legea
nr. 47/1992, încheierile de sesizare au fost communicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textele de lege criticate nu
contravin dispozițiilor constituționale invocate. Astfel,
referindu-se la dispozițiile art. 5 alin. 1 din Legea
nr. 29/1990, arată că procedura de judecată, inclusiv
condițiile sesizării instanței judecătorești, se întemeiază pe
dispozițiile constituționale consacrate în art. 126 alin. (2),
care dau libertate legiuitorului să statueze în aceste
domenii. Așa fiind, cererea de chemare în judecată, ca
orice act de procedură, este supusă atât unor condiții de
formă, cât și unor condiții extrinseci, așa cum este condiția
procedurii administrative prealabile. Această procedură,

6

MONITORUL OFICIAL AL ROMÂNIEI, PARTEA I, Nr. 255/28.III.2005

însă, nu încalcă principiul accesului liber la justiție și nici
dreptul persoanei vătămate printr-un act administrativ de a
obține recunoașterea pe calea justiției a dreptului pretins,
anularea actului sau repararea pagubei, ci reprezintă o
posibilitate suplimentară pentru cetățean de apărare a
drepturilor sale. De altfel, amintește că, în sensul aceleiași
soluții, este și jurisprudența Curții Constituționale, așa cum
reiese din Decizia nr. 235/2000, Decizia nr. 145/2003,
Decizia nr. 174/2004 sau Decizia nr. 216/2004. În ceea ce
privește dispozițiile art. 9 alin. (4) din Regulamentul-cadru
de organizare și funcționare a consiliilor locale, arată că
îHotărârile invocate de textul citat [...] au doar rolul de a
constata parcurgerea unor proceduri prevăzute de lege,
nefiind întrunite condițiile pentru angajarea controlului
jurisdicțional pe calea contenciosului administrativ“. Având
în vedere caracterul acestor norme, consideră că acestea
nu sunt de natură să afecteze drepturi sau interese
legitime ale persoanelor, în sensul textelor constituționale
invocate.
Avocatul Poporului apreciază că numai instanța de
contencios constituțional poate decide cadrul constituțional
în care urmează să fie examinată excepția de
neconstituționalitate, întrucât din încheierea prin care Curtea
Constituțională a fost sesizată nu reies textele
constituționale pretins a fi încălcate. De asemenea
menționează că, în opinia sa, textele de lege criticate înu
contravin nici unui text din Constituție [...]“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5 alin. 1 din Legea contenciosului
administrativ nr. 29/1990, publicată în Monitorul Oficial al
României, Partea I, nr. 122 din 8 noiembrie 1990, cu
modificările ulterioare, dispoziții potrivit cărora: îÎnainte de a
cere tribunalului anularea actului sau obligarea la eliberarea lui,
cel care se consideră vătămat se va adresa pentru apărarea
dreptului său, în termen de 30 de zile de la data când i s-a
comunicat actul administrativ sau la expirarea termenului
prevăzut la art. 1 alin. 2, autorității emitente, care este obligată
să rezolve reclamația în termen de 30 de zile de la aceasta.“
De
asemenea,
autorii
excepției
invocă
și
neconstituționalitatea dispozițiilor art. 9 alin. (4) din
Regulamentul-cadru de organizare și funcționare a
consiliilor locale, aprobat prin Ordonanța Guvernului
nr. 35/2002, publicată în Monitorul Oficial al României,
Partea I, nr. 90 din 2 februarie 2002 și aprobată cu
modificări prin Legea nr. 673/2002, publicată în Monitorul
Oficial al României, Partea I, nr. 953 din 24 decembrie
2002. Potrivit acestui text de lege, îHotărârile nr. 1–4 se
semnează de președintele de vârstă și de cei 2 asistenți ai
acestuia și se contrasemnează de secretar. Aceste hotărâri au
caracter constatator. Ele nu produc efecte juridice, neputând
forma obiectul unor acțiuni în justiție.“
În susținerea neconstituționalității acestor texte de lege,
autorii excepției invocă încălcarea prevederilor art. 21
alin. (1), (2) și (4), ale art. 52 alin. (1) și ale art. 126
alin. (6) din Constituție, potrivit cărora:

— Art. 21 alin. (1), (2) și (4): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept. [...]
(4) Jurisdicțiile speciale administrative sunt facultative și
gratuite.“;
— Art. 52 alin. (1): î(1) Persoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal a unei
cereri, este îndreptățită să obțină recunoașterea dreptului pretins
sau a interesului legitim, anularea actului și repararea pagubei.“;
— Art. 126 alin. (6) din Constituție: î(6) Controlul
judecătoresc al actelor administrative ale autorităților publice,
pe calea contenciosului administrativ, este garantat, cu
excepția celor care privesc raporturile cu Parlamentul, precum
și a actelor de comandament cu caracter militar. Instanțele de
contencios administrativ sunt competente să soluționeze
cererile persoanelor vătămate prin ordonanțe sau, după caz,
prin dispoziții din ordonanțe declarate neconstituționale.“
Examinând excepția de neconstituționalitate, Curtea
constată că, ulterior sesizării sale cu excepția de
neconstituționalitate, a intervenit abrogarea Legii
nr. 29/1990 prin art. 31 alin. (2) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004. În
același timp, observă că soluția legislativă criticată de
autorii excepțiilor a fost preluată în actul abrogator, în
art. 7 alin. (1), potrivit căruia: îÎnainte de a se adresa
instanței de contencios administrativ competente, persoana
care se consideră vătămată într-un drept al său sau într-un
interes legitim, printr-un act administrativ unilateral, trebuie să
solicite autorității publice emitente, în termen de 30 de zile de
la data comunicării actului, revocarea, în tot sau în parte, a
acestuia. Plângerea se poate adresa în egală măsură
organului ierarhic superior, dacă acesta există“. Așa fiind,
Curtea urmează să analizeze conformitatea acestui din
urmă text de lege cu prevederile constituționale invocate.
Astfel, Curtea constată că problema constituționalității
procedurii administrative prealabile a fost supusă în mai
multe rânduri controlului de constituționalitate, prin raportare
la aceleași dispoziții din Legea fundamentală invocate și în
prezenta cauză, soluția constantă fiind aceea de respingere
a excepțiilor ca neîntemeiate. În acest sens pot fi amintite
Decizia nr. 188 din 27 aprilie 2004, publicată în Monitorul
Oficial al României, Partea I, nr. 498 din 2 iunie 2004, și
Decizia nr. 272 din 24 iunie 2004, publicată în Monitorul
Oficial al României, Partea I, nr. 723 din 11 august 2004,
în care s-a statuat că îtextul constituțional care se referă
la caracterul facultativ al jurisdicțiilor speciale administrative
nu este aplicabil prevederilor criticate care instituie obligația
persoanei vătămate de a se adresa cu reclamație organului
administrativ emitent mai înainte de sesizarea instanței de
judecată cu anularea actului considerat ilegal. Dispoziția
constituțională invocată a desființat condiția prealabilă
numai pentru procedura administrativă jurisdicțională. Nici o
dispoziție constituțională nu interzice ca prin lege să se
instituie o procedură administrativă prealabilă, fără caracter
jurisdicțional, cum este [...] procedura recursului
administrativ grațios sau a celui ierarhic.“
Curtea apreciază că în speță nu au intervenit elemente
noi care să justifice schimbarea jurisprudenței amintite.
În ceea ce privește critica de neconstituționalitate
îndreptată împotriva dispozițiilor art. 9 alin. (4) din
Regulamentul-cadru de organizare și funcționare a consiliilor
locale, Curtea observă că aceasta are în vedere
imposibilitatea atacării în justiție a hotărârii de alegere a
comisiei de validare, a celei de validare a mandatelor de
consilieri locali, a celei de constituire a consiliului local ori a
celei de alegere a președintelui de ședință, autorii excepției
apreciind că astfel este încălcat principiul constituțional al
liberului acces la justiție. Curtea constată, însă, că la o

MONITORUL OFICIAL AL ROMÂNIEI, PARTEA I, Nr. 255/28.III.2005
examinare mai atentă a textelor legale criticate argumentele
invocate în susținerea neconstituționalității apar ca fiind
neîntemeiate. Astfel, așa cum reiese din însuși conținutul
acestor prevederi legale, hotărârile despre care s-a făcut

7

mențiune nu întrunesc condițiile pentru declanșarea unei
acțiuni în contencios administrativ, deoarece nu produc
efecte juridice, ele având doar rolul de a constata
parcurgerea unor proceduri prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, precum și a dispozițiilor art. 9 alin. (4) din Regulamentul-cadru de organizare și funcționare a consiliilor
locale, aprobat prin Ordonanța Guvernului nr. 35/2002, excepție ridicată de Mircea Cazan, Gheorghe Dicu, Maria Valeria
Isaicu, Nicolaescu Gheorghe, Cornel Știrbeț și Partidul Național Liberal — Filiala Sibiu în Dosarul nr. 3.664/2004 al
Tribunalului Sibiu — Secția comercială și de contencios administrativ și de Nicolae Neagu, Nicolae Nan, Grigore Popescu,
Maria Marcela Raulea și Partidul Democrat — Filiala Sibiu în Dosarul nr. 3.663/2004 al aceleiași instanțe.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Strategiei de accelerare a privatizării și atragere de investiții
pentru agenții economici din portofoliul Ministerului Economiei și Comerțului
pentru anul 2005, precum și a unor măsuri pentru aplicarea acesteia
În temeiul art. 108 din Constituția României, republicată, și al 41 alin. (1) și (2) din Ordonanța de urgență a
Guvernului nr. 88/1997 privind privatizarea societăților comerciale, aprobată prin Legea nr. 44/1998, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă Strategia de accelerare a
privatizării și atragere de investiții pentru agenții economici
din portofoliul Ministerului Economiei și Comerțului pentru

anul 2005, precum și unele măsuri pentru aplicarea
acesteia, prevăzută în anexa care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 9 martie 2005.
Nr. 184.

Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu

STRATEGIA
de accelerare a privatizării și atragere de investiții pentru agenții economici din portofoliul Ministerului Economiei
și Comerțului — Oficiul Participațiilor Statului și Privatizării în Industrie pentru anul 2005,
și unele măsuri pentru aplicarea acesteia
1. Cadrul general, premisele și obiectivele privatizării
Strategia de privatizare și atragere de investiții pe
termen mediu și lung în domeniile de activitate coordonate
de Ministerul Economiei și Comerțului pornește de la
analiza specificității fiecărui sector și de la nevoile acestor
sectoare pentru a deveni competitive pe o piață din ce în
ce mai concurențială.
În stabilirea obiectivelor fundamentale ale privatizării s-a
pornit de la:

1. prevederile Programului de guvernare 2004—2008,
care stipulează accelerarea privatizării și restructurării pe
baza câtorva linii directoare, respectiv:
• elaborarea unei strategii integrate privind privatizarea
sectorului energetic;
• continuarea privatizării societăților comerciale mari și
mijlocii;
• privatizarea societăților din industria de apărare;

8

MONITORUL OFICIAL AL ROMÂNIEI, PARTEA I, Nr. 255/28.III.2005

• vânzarea pachetelor minoritare deținute de către stat
prin mecanisme de piață;
• urmărirea contractelor încheiate prin monitorizarea
acestora în perioada postprivatizare;
• restructurarea, pe criteriile competitivității, prin:
— restructurarea sectorului de stat, inclusiv prin
închideri de capacități neviabile;
— reorganizarea activităților indirect productive;
— modernizarea, retehnologizarea și optimizarea
fluxurilor tehnologice din unități industriale cu potențial de
competitivitate;
2. nevoia adaptării strategiei și programelor de
privatizare la specificitățile sectoarelor economice și ale
societăților comerciale, pentru a asigura viabilitatea
societăților comerciale postprivatizare;
3. caracteristicile specifice ale fiecărui sector.
Obiectivele principale urmărite în procesul de privatizare
vizează:
• armonizarea strategiilor de privatizare cu procesul de
restructurare;
• consolidarea cadrului competitiv postprivatizare în
contextul integrării pieței energiei și al perspectivei aderării
la Uniunea Europeană;
• atragerea de investitori strategici, care demonstrează
un real potențial managerial și financiar necesar consolidării
structurilor postprivatizare;
• privatizarea să asigure ca transferul pachetului
majoritar de acțiuni să se realizeze și cu o componentă de
recapitalizare a societății, necesară pentru realizarea
programelor de modernizare și investiții.
2. Cadrul legislativ și instituțional
2.1. Cadrul legislativ

Cadrul legal în vigoare în materie de privatizare este
reprezentat de Ordonanța de urgență a Guvernului
nr. 88/1997 privind privatizarea societăților comerciale,
aprobată prin Legea nr. 44/1998, cu modificările și
completările ulterioare, de Legea nr. 137/2002 privind unele
măsuri pentru accelerarea privatizării, cu modificările și
completările ulterioare, și de Hotărârea Guvernului
nr. 577/2002 privind aprobarea Normelor metodologice de
aplicare a Ordonanței de urgență a Guvernului nr. 88/1997
privind privatizarea societăților comerciale, cu modificările și
completările ulterioare, și a Legii nr. 137/2002 privind unele
măsuri pentru accelerarea privatizării, cu modificările și
completările ulterioare.
2.2. Cadrul instituțional

Prin Ordonanța de urgență a Guvernului nr. 88/2001
privind înființarea Oficiului Participațiilor Statului și
Privatizării în Industrie, aprobată cu modificări prin Legea
nr. 552/2001, a fost înființat Oficiul Participațiilor Statului și
Privatizării în Industrie, în subordinea Ministerului Economiei
și Comerțului, care asigură aplicarea strategiei Guvernului
privind realizarea procesului de privatizare a societăților
comerciale din portofoliul său, luând măsurile necesare în
acest scop.
2.3. Competențe și atribuții

Competențele și atribuțiile în procesul de restructurareprivatizare sunt exercitate, în cazul în care nu se stabilește
altfel, conform actelor normative în vigoare, care, sintetic,
prevăd că:
a) privatizarea societăților comerciale înființate ca filiale
ale unor societăți comerciale cu capital majoritar de stat se
realizează sub autoritatea și coordonarea Oficiului
Participațiilor Statului și Privatizării în Industrie, în condițiile
legii;
b) vânzarea acțiunilor deținute de societăți comerciale
cu capital majoritar de stat la societăți comerciale, altele
decât filialele, precum și vânzarea acțiunilor deținute de
societăți comerciale la care pachetul de acțiuni este deținut
de o societate comercială cu capital majoritar de stat ori
de regiile autonome și institutele naționale se fac conform
Legii nr. 31/1990 privind societățile comerciale, republicată,

și, după caz, conform Legii nr. 297/2004 privind piața de
capital;
c) în pregătirea procesului de privatizare, pentru
stabilirea celei mai adecvate metode de diminuare a
participațiilor statului la societățile comerciale, Ministerul
Economiei și Comerțului, prin Oficiul Participațiilor Statului
și Privatizării în Industrie, poate institui procedura
administrării speciale și supravegherii financiare la
societățile comerciale cu capital majoritar de stat din
portofoliu și la filialele acestora;
d) Ministerul Economiei și Comerțului, prin Oficiul
Participațiilor Statului și Privatizării în Industrie,
coordonează întregul proces de gestionare a participațiilor
statului, reorganizare, restructurare, privatizare a
companiilor/societăților naționale și a societăților comerciale
care funcționează sub autoritatea sa.
Acesta ia toate măsurile necesare pentru realizarea
strategiei de privatizare a societăților comerciale aflate sub
autoritatea sa și a filialelor acestora, în conformitate cu
prevederile legale în vigoare.
În cadrul procesului postprivatizare, monitorizarea
îndeplinirii obligațiilor se face în mod direct de către
Ministerul Economiei și Comerțului, prin Oficiul Participațiilor
Statului și Privatizării în Industrie pentru societățile
comerciale cu capital majoritar de stat, iar pentru filialele
societăților comerciale la care Ministerul Economiei și
Comerțului este acționar, monitorizarea în numele statului
se realizează de către aceste societăți comerciale.
3. Portofoliul de agenți economici al Ministerului
Economiei și Comerțului
Portofoliul Ministerului Economiei și Comerțului este
format din agenți economici din domeniul:
• energie electrică;
• gaze naturale;
• minier;
• petrolier;
• apărare;
• alte activități.
Ponderea cea mai mare și importantă o reprezintă
procesul de privatizare din domeniile energiei electrice și
gazelor naturale, care sunt sectoare de utilități publice de
larg interes și impact public și economic.
Privatizarea în domeniul utilităților publice este și trebuie
să fie un mecanism complex, în care un rol decisiv îl au
reforma structurală și regulile de piață, care trebuie
realizate și implementate înaintea lansării operațiunii de
privatizare propriu-zise.
Privatizarea în cazul utilităților publice trebuie să asigure
întărirea societății din punct de vedere financiar și
operațional într-un sistem corespunzător de reglementări,
așa cum acesta funcționează în țările Uniunii Europene.
Procesele de privatizare trebuie realizate în condiții de
transparență, competitivitate și să fie desfășurate pe baza
unor criterii de selecție clare și cuantificabile.
Analiza portofoliului de agenți economici
Ministerul Economiei și Comerțului (denumit în
continuare M.E.C.) deține, în prezent, în portofoliu următorii
agenți economici, structurați astfel:
— 9 societăți naționale;
— 6 companii naționale;
— 51 de societăți comerciale;
— două regii autonome;
— 8 institute — institute naționale de cercetaredezvoltare.
De asemenea, agenții economici aflați în portofoliul
M.E.C. dețin 64 de filiale, precum și participații la un
număr de 108 societăți comerciale cu capital mixt.
Capitalul social/patrimoniul acestor agenți economici, pe
domenii de activitate, este prezentat în tabelul următor:

9

MONITORUL OFICIAL AL ROMÂNIEI, PARTEA I, Nr. 255/28.III.2005
Domenii de activitate, agenți economici, capital social
Societăți
naționale
Domeniul
Nr.

1
1
2
4

Companii
naționale

Capital
social

Energie
Petrolier
Gaze naturale
Minier
Apărare
Regii autonome
Activități industriale
Alte activități

312.354
1.417.627
123.075
48.263

1
9

1.901.794

Capital
social

1

159.746

4
1

40.542
35.945

496

TOTAL

Nr.

— mii euro —

Societăți
comerciale
Nr.

Regii
autonome

Capital
social

7
4
2
17
8

108.941
1.505

236.234

51

2.949.828

4. Metode de privatizare și de atragere de investiții
Pentru realizarea strategiei de privatizare se utilizează
metodele de privatizare și de atragere de capital permise
de prevederile Ordonanței de urgență a Guvernului
nr. 88/1997, cu modificările și completările ulterioare, ale
Legii nr. 137/2002, cu modificările și completările ulterioare,
și ale normelor metodologice de aplicare a acestora,
aprobate prin Hotărârea Guvernului nr. 577/2002, cu
completările ulterioare, inclusiv combinații ale acestora.
Metodele prevăzute au în vedere:
— atragerea de investitori strategici cu experiență, care
să ducă la îmbunătățirea structurilor după privatizare;
— proceduri transparente de privatizare cu reguli și
criterii clare, comunicate public investitorilor;
— utilizarea unor consultanți selecționați prin procese de
selecție competitiv-publice, transparente și echidistante;
— privatizarea să se facă cu dobândirea a cel puțin
51% din pachetul de acțiuni în sectoarele de utilități
publice, iar la restul sectoarelor mergându-se până la 100%
din acțiuni, decizia fiind legată de analiza specifică societății
respective, a rolului și impactului ei în economie;
— privatizarea să conducă la capitalizarea societăților
comerciale de utilități publice, o dată cu vânzarea
pachetului de acțiuni. Se are în vedere ca obținerea
pachetului majoritar să fie realizată prin metoda combinată
de cumpărare a unui pachet de acțiuni existent și aport de
capital în societate cu emisiune de noi acțiuni până la o
cotă reprezentând cel puțin 51% din capitalul social al
acesteia;
— privatizarea să conducă la creșterea calității
serviciilor, mărirea siguranței în exploatare și modernizarea
infrastructurilor;
— promovarea unor structuri de tip îgreen/brown field“,
în care aportul de capital în numerar să fie asigurat de
investitorul strategic, iar contribuția societății de stat să fie
în general sub formă de active;
— vânzarea de active ale societăților comerciale, iar în
anumite sectoare vânzarea activelor să fie însoțită de
obligații de investiții necesare modernizării, retehnologizării
sau finalizării unor investiții, precum și realizării obiectivelor
de mediu;
— evitarea fenomenelor de captivitate reciprocă
postprivatizare și luarea în considerare a unei strategii
adecvate care să ducă la crearea de structuri viabile
postprivatizare;
— privatizarea să se realizeze în condițiile asigurării
unui mediu concurențial real și să se evite transferul unui
monopol de stat în monopol privat;
— folosirea instrumentelor de restructurare/reorganizare
a societăților comerciale din portofoliul Ministerului
Economiei și Comerțului/filialelor societăților comerciale,
care să asigure viabilizarea lor, urmată de procedura de
privatizare propriu-zisă, realizată prin vânzare, în condițiile
legii, a participației statului atât la societățile
comerciale/filialele acestora, cât și la noile societăți

Filiale

TOTAL

Nr.

Capital
social și
patrimoniu

37
11
16
2

6

Nr. Patrimoniu

2.576.104
30.308
108.161
98.904
25.907

5
8

Nr. Patrimoniu

Institute
naționale

64

5.114.845

26.165
8

2

3.048.183
1.447.934
231.236
187.710
61.852
26.165
108.941
2.824

26.165

824

8

824

comerciale rezultate în urma reorganizării sau prin aplicarea
altei metode de privatizare și atragere de investiții;
— orice combinație a metodelor de privatizare prevăzute
de lege.
5. Politici de privatizare sectoriale, program și acțiuni
de accelerare a privatizării și atragerii de investiții în anul
2005
Pentru perioada următoare se au în vedere accelerarea
privatizării și atragerea de investiții pentru agenții economici
din portofoliul M.E.C., după cum urmează:
5.1. Sectorul energetic

Privatizarea în domeniul utilităților publice este și trebuie
să fie un mecanism complex, în care un rol decisiv îl are
reforma structurală și regulile de piață, care trebuie
realizate și implementate înaintea lansării operațiunii de
privatizare propriu-zise. Strategia de privatizare în acest
sector trebuie să asigure crearea unor structuri stabile și
competitive pe termen mediu și lung, pornind de la însăși
natura acestor societăți, respectiv societăți de larg interes
și impact public și economic, care definesc în general
osatura unei economii naționale.
În abordarea strategiei se pornește de la o analizădiagnostic a sistemului național energetic, a sistemului
național integrat cu cel regional și european, de la nevoia
de a fi competitiv în plan global, folosind avantajele
competitive pe care sistemul energetic românesc le are în
comparație cu alte sisteme energetice.
Privatizarea în cazul utilităților publice trebuie să asigure
întărirea societății din punct de vedere financiar și
operațional într-un sistem corespunzător de reglementări
așa cum acesta funcționează în țările Uniunii Europene.
Instrumentul restructurării acestor societăți este folosit în
contextul privatizării pentru a asigura eficientizarea și
viabilizarea acestor societăți.
În sectorul energetic, sector de utilități publice, se au în
vedere criterii clare și transparente de atragere a unor
investitori strategici, care să asigure capitalul necesar
dezvoltării și eficientizării, experiență specifică, precum și
integrarea în structuri europene mai ample în care este
decisivă masa critică în procesul de selecție naturală a
structurilor viabile.
Procesele de privatizare trebuie realizate în condiții de
transparență, competitivitate, să fie desfășurate pe baza
unor criterii de selecție clare și cuantificabile, monitorizate
în toate fazele sale de către Guvernul României și
organismele internaționale (Banca Mondială, Fondul
Monetar Internațional, Comisia Uniunii Europene).
În domeniul energiei strategia de privatizare se bazează
pe nevoia de a face din sectorul energetic din România un
sector din ce în ce mai competitiv în contextul integrării
piețelor energetice pe plan regional (Piața Sud-Est
Europeană), precum și pe piața Uniunii Europene.
Sistemul energetic din România are potențial să se
mențină și să devină un important furnizor de energie atât

10

MONITORUL OFICIAL AL ROMÂNIEI, PARTEA I, Nr. 255/28.III.2005

în Zona Sud-Est Europeană, cât și în zona Uniunii
Europene.
Sunt exemplificative în acest sens câteva mutații
importante, precum și aspecte legate de locul și rolul
sistemului energetic românesc în sistemul energetic
regional și european:
5.1.1. Piața integrată a energiei și impactul ei:

— Deschiderea pieței energiei în toate țările Uniunii
Europene și în țările candidate în așa fel încât în anul
2007 piața energiei și gazelor naturale să fie deschisă
100%. În România piețele de energie electrică și de gaze
naturale au fost deschise gradual, începând cu anul 2001.
Începând cu 1 ianuarie 2005, gradul de deschidere a pieței
de electricitate este de 55%, iar la gaze naturale de 50%.
— Introducerea mecanismelor de tranzacționare
transparente a energiei. În România, Operatorul Pieței de
Energie Electrică din România (OPCOM) va deveni bursă
obligatorie de energie electrică pentru piața fizică la
începutul anului 2005, urmând a evolua spre o bursă
voluntară până în anul 2007. Lansarea noii platforme de
tranzacționare va determina modificări importante și de
lungă durată ale structurii și modului actual de operare pe
piața de energie electrică. Pentru a facilita procesul de
tranziție și pentru a ține seama, în același timp, de situația
actuală din sectorul energiei electrice se urmărește
introducerea unor măsuri noi, cum sunt cele legate de
plata capacităților, în vederea asigurării unei capacități de
producere suficiente, introducerea și calificarea așa-zișilor
îfurnizori de ultimă instanță“.
Ca efect al acestor măsuri se creează condițiile de
concurență deplină care vor avea drept consecință prețuri
mai competitive și servicii de mai bună calitate.
— Principiul meritului devine regula de bază pentru
calificarea pe piață, dar acest principiu trebuie combinat cu
un sistem comercial care să disciplineze piața, evitându-se
concurența neloială, și cu un sistem mai adecvat de
diferențiere a prețurilor de livrare a energiei în baza de
sarcină față de energia livrată în vârful de sarcină.
— Creșterea capacităților de interconectare între țările
Union for the Co-ordination of Transmission of Electricity
(UCTE) este menită să integreze piețele de energie, dar în
același timp să dea o nouă dimensiune caracterului
concurențial. În România se prevede o creștere a
interconectărilor cu UCTE de la 1.300 MW în prezent la
2.500 MW în viitor (din care spre granița de vest cu
Republica Ungară va crește de la 300 MW la 1.100 MW),
ceea ce va presupune posibilități de creștere a exportului,
dar și a importului de energie.
— Introducerea tarifului singular de injecție și extracție
facilitează comerțul cu energie, indiferent de distanța la
care se află producătorul și consumatorul, eliminându-se
dezavantajele poziționării geografice și contribuind astfel la
creșterea concurențialității.
— Finalizarea în România, în perspectiva anului 2006,
a privatizării întregului sector de distribuție a energiei
electrice și gazului natural creează premise pentru o
disciplinare mai mare a sistemului și mai ales a plăților,
dar și de obiectivizare mai mare a criteriilor de selecție a
producătorilor.
5.1.2. Locul Sistemului energetic din România

În contextul integrării regionale și europene, Sistemul
energetic din România prezintă câteva avantaje competitive
importante care trebuie avute în vedere și care trebuie
susținute prin politici și strategii adecvate:
— un mix de producție concurențial, în care în totalul
energiei livrate energia hidro reprezintă aproximativ 30%,
energia nucleară 9% și care se va dubla începând cu anul
2006, iar energia pe bază de lignit reprezintă peste 25%;
— interesul investitorilor pentru sistemul de generare
trebuie susținut prin promovarea la privatizare și atragere
de capital a acelor obiective care au un avantaj potențial

competitiv din sectoarele: hidroenergetic, termoenergetic și
nuclear;
— un sistem de transport al energiei modern, capabil
să facă față consecințelor integrării pieței energiei.
5.1.3. Particularitățile Sistemului energetic din România

Piața internă de energie electrică a fost restructurată și
setul de reglementări a fost elaborat pe baza principiilor
Directivei 2003/54/EC privind regulile comune pentru piața
internă de electricitate, care au la bază următoarele
principii de organizare și funcționare:
— accesul nediscriminatoriu la rețele în regim
reglementat;
— relații directe între producători și furnizori și/sau
consumatori, bazate pe contracte bilaterale în contextul
liberalizării pieței energiei. Pe măsura deschiderii pieței o
parte tot mai mare din consumul de energie este asigurat
pe bază tranzacționată în segmentul concurențial al pieței,
între producători, furnizori și consumatorii eligibili de
energie electrică;
— asigurarea deschiderii treptate a pieței energiei din
România în așa fel încât în anul 2007 piața să fie 100%
deschisă;
— atât participanții tradiționali de pe piață, cât și cei
care au apărut ulterior și își desfășoară activitatea pe piața
de energie electrică sunt tratați într-o manieră
nediscriminatorie și echidistantă;
— piața spot funcționează ca un mecanism de
echilibrare a consumului și producției de energie electrică,
în cadrul căreia se stabilește prețul pieței;
— piața spot funcționează în cadrul programării bazate
pe principiul ordinii de merit și al ofertelor grupurilor
generatoare competitive. De asemenea, producătorii care
au contracte de portofoliu trebuie să oferteze și pentru
piață cu o zi înainte;
— societatea de transport al energiei electrice reprezintă
garantul unității și securității Sistemului energetic național;
— operatorii de rețea asigură serviciile publice obligatorii
(conectare la rețeaua electrică de transport și de distribuție)
pentru toți participanții la piață licențiați. În cadrul pieței,
operatorul de sistem OPCOM stabilește prognoza finală de
consum, ordinea de merit pe bază orară, prețul marginal și
programul de funcționare a unităților dispecerizabile, pe
baza ofertelor de generare și a prognozelor de consum
transmise.
Programarea
grupurilor
generatoare
dispecerizabile se realizează atât pentru generare, cât și
pentru serviciile de sistem;
— un set clar de reglementări elaborat de autoritățile de
reglementare independente;
— integrarea pieței energiei în piața regională — Piața
Sud-Est Europeană și apoi în Piața Europeană a energiei.
În acest context un eveniment important l-a reprezentat
integrarea în UCTE. Compania Națională îTranselectrica“ —
S.A. a devenit membru UCTE cu drepturi depline, iar la
începutul lunii octombrie 2004 România a fost conectată la
UCTE;
— înființarea autorității de reglementare în sectorul
energiei electrice — Autoritatea Națională de Reglementare
în Domeniul Energiei (ANRE) — și a autorității de
reglementare în sectorul gazelor naturale — Autoritatea
Națională de Reglementare în Domeniul Gazelor Naturale
(ANRGN), ca instituții independente din punct de vedere
legal și administrativ.
Pentru a răspunde acestor deziderate sau principii de
bază au fost realizate mutații și schimbări structurale
importante în sistemul energetic din România, pornindu-se
de la un sistem monopolist integrat vertical la un sistem
descentralizat, caracterizat prin separarea activităților de
producție de cele de transport, respectiv de distribuție, de
la o programare centralizată la câștigarea prin ofertare a
dreptului de a produce, procesul zilnic de licitație
cuprinzând cele 24 de intervale orare ale zilei următoare.

MONITORUL OFICIAL AL ROMÂNIEI, PARTEA I, Nr. 255/28.III.2005
După asigurarea separării structurilor verticale s-a
procedat la o separare a structurilor în entități care să
ducă la crearea cadrului competitiv necesar, respectiv:
• Societatea de Distribuție și Furnizare a Energiei
Electrice îElectrica“ — S.A. a fost reorganizată, înființându-se
8 filiale;
• restructurarea Societății Comerciale de Producere a
Energiei Electrice și Termice îTermoelectrica“ — S.A.
(denumită în continuare îTermoelectrica“ — S.A.) s-a făcut
prin externalizarea către și în subordinea municipalităților a
19 centrale electrice în regim de cogenerare, iar din
structura îTermoelectrica“ — S.A. au fost desprinse
7 societăți de producție a energiei. În urma restructurării în
pași succesivi a producătorului termo s-a ajuns la un
indicator de concentrare rezonabil, având loc o evoluție de
la o concentrare excesivă la o concentrare moderată.
România a optat pentru modelul utilizat în Europa, de
piață descentralizată a energiei electrice, în care
producătorii și furnizorii sunt liberi să încheie tranzacții de
vânzare-cumpărare a energiei electrice, iar rețelele de
energie și gaz sunt deschise accesului terților în regim
reglementat. Relațiile dintre participanții la piață se vor
baza în principal pe contracte ce pot fi bilateral negociate
sau reglementate.
Pe lângă contracte, participanții la piața angro de
energie electrică vor avea în continuare posibilitatea
participării la o piață fizică de energie organizată cu o zi
înaintea zilei de dispecerizare. Această piață va fi operată
de o bursă de energie. Operațiunile de decontare de pe
piață pentru ziua următoare vor fi în responsabilitatea
OPCOM, în calitate de administrator de decontare.
Noua platformă de tranzacționare creată asigură
introducerea graduală până în anul 2007 a pieței de
energie electrică complet liberalizată și competitivă, în
concordanță cu practicile europene. Ținta o reprezintă
realizarea în anul 2007 a unei piețe bazate pe contracte
bilaterale și autoprogramarea producătorilor, însoțită de o
bursă de energie voluntară (piața tranzacțiilor pentru ziua
următoare), precum și de o piață de echilibrare. Această
piață va fi similară piețelor europene folosite în
Scandinavia, Anglia și Țara Galilor, precum și în
majoritatea țărilor din zona continentală a Europei de Vest.
Lansarea noii platforme de tranzacționare va determina
modificări importante și de lungă durată ale structurii și
modului actual de operare pe piața de energie electrică.
Pentru a facilita procesul de tranziție și pentru a ține
seama, în același timp, de situația actuală din sectorul
energiei electrice a fost prevăzută o serie de măsuri, cum
ar fi introducerea în viitor a unui mecanism de plată a
capacităților, în vederea asigurării unei capacități de
producere suficiente.
Se creează condițiile de concurență deplină care
stimulează investițiile străine și care vor avea drept
consecință prețuri competitive și servicii de calitate pentru
consumatori.
România și-a arătat disponibilitatea de a înființa la
București o bursă de energie pentru spațiul balcanic. Prin
comparație cu țările din zonă și chiar cu unele țări din
estul Europei, România are deja o experiență destul de
bogată în funcționarea pieței interne de energie electrică,
având entități bine definite, orientate pe activități,
concurență în sfera producerii energiei electrice și în cea a
furnizării de energie, autorități de reglementare funcționale
și independente, precum și un operator comercial activ în
domeniul energiei electrice.
5.1.4. Obiective specifice de privatizare

În definirea obiectivelor specifice de privatizare se
pornește de la analiza sectorială specifică, care poate fi
particularizată pentru sectorul energetic astfel:
— sectorul energetic reprezintă un sector fundamental
al infrastructurii economice de larg interes și impact
economic și public, esențial atât pentru dezvoltarea

11

economică de ansamblu, cât și din punct de vedere al
impactului social;
— privatizarea societăților din acest sector trebuie
corelată cu dezvoltarea și implementarea unui cadru de
reglementări și operare specifice, de care depinde în mod
direct atât succesul privatizării în sine, cât mai ales
evoluția pozitivă postprivatizare;
— privatizarea trebuie să aibă în vedere, pe lângă
valorificarea pachetului de acțiuni vândut, și asigurarea
consolidării imediate a companiei la privatizare printr-o
injecție directă de capital în societate;
— privatizarea în domeniul energiei trebuie să țină cont
de nevoia de capital necesar modernizării și dezvoltării
sectorului energetic. Această nevoie de capital este
estimată la peste 10 miliarde euro până în anul 2015;
— privatizarea sectorului energetic din România trebuie
făcută cu parteneri strategici care să reprezinte garanția
succesului în acest proces și care să contribuie la
dezvoltarea unui sector energetic solid și competitiv;
— privatizarea este strâns legată de cadrul de operare
a pieței energiei, la a cărui perfecționare M.E.C. trebuie să
contribuie în mod activ. Pentru ca privatizarea să poată fi
realizată cu succes a fost nevoie de asigurarea mai întâi a
unui cadru legal și de reglementare a funcționării pieței
energiei, aliniat la directivele Uniunii Europene și care să
asigure satisfacerea a două criterii esențiale pentru a
decide o investiție în domeniul utilităților publice, respectiv:
• stabilitate prin reglementări proiectate pe termen lung,
specifice fiecărui domeniu, care să permită o proiecție clară
a planurilor de afaceri pe termen mediu și lung;
• transparență prin reglementări obiective și clare de
tarifare și operare a pieței energiei, care să diminueze la
maximum o intervenție subiectivă.
Acest lucru a fost realizat prin adoptarea Legii energiei
electrice nr. 318/2003 și a Legii gazelor nr. 351/2004, a
Foii de parcurs din domeniul energetic din România,
aprobată prin Hotărârea Guvernului nr. 890/2003, cu
modificările ulterioare, precum și a setului de reglementări
de tarifare și operare emise de cele două autorități de
reglementare.
Pornind de la premisele prezentate anterior, se pot
stabili obiectivele specifice ale privatizării din sectorul
energiei, acestea urmărind:
— să se realizeze atragerea de investitori strategici cu
experiență, care să ducă la îmbunătățirea structurilor după
privatizare;
— să asigure capitalizarea societăților comerciale de
utilități publice;
— să asigure obținerea pachetului majoritar de acțiuni
de către investitorul strategic (cel puțin 51% din acțiuni), iar
acesta să aibă drept de control în exercitarea atributelor de
operator. Obținerea pachetului majoritar să fie realizată de
regulă prin metoda combinată de cumpărare a unui pachet
de acțiuni existent și aport de capital în societate, cu
emisiune de noi acțiuni până la o cotă reprezentând cel
puțin 51% din capitalul social al societății comerciale;
— să aibă în vedere creșterea calității serviciilor,
mărirea siguranței în exploatare și modernizarea
infrastructurilor.
Este necesară implementarea unui sistem de
reglementări, aliniat la normativele europene din domeniu,
realizat înaintea privatizării și care, pe de o parte, să facă
atractiv sistemul pentru investitorii/operatorii de talie și, pe
de altă parte, să permită operarea entităților din domeniul
utilităților publice în regim echilibrat, prevenindu-se
exercitarea de către monopolurile naturale a unor poziții
abuzive față de consumatori.
5.1.5. Program și acțiuni de accelerare a privatizării și atragerii de
investiții pentru anul 2005 în sectorul de energie electrică și termică
a) Distribuția de electricitate:

— finalizarea procesului de privatizare la Societatea
Comercială Filiala de Distribuție și Furnizare a Energiei

12

MONITORUL OFICIAL AL ROMÂNIEI, PARTEA I, Nr. 255/28.III.2005

Electrice îElectrica Banat“ — S.A. și Societatea Comercială
Filiala de Distribuție și Furnizare a Energiei Electrice
îElectrica Dobrogea“ — S.A. prin realizarea transferului
dreptului de proprietate asupra acțiunilor în urma îndeplinirii
condițiilor de finalizare prevăzute în contractul de
privatizare;
— finalizarea procesului de privatizare a celor două
societăți comerciale de distribuție a energiei electrice,
Societatea Comercială Filiala de Distribuție și Furnizare a
Energiei Electrice îElectrica Moldova“ — S.A. și Societatea
Comercială Filiala de Distribuție și Furnizare a Energiei
Electrice îElectrica Oltenia“ — S.A., prin semnarea
contractelor de privatizare și realizarea transferului dreptului
de proprietate asupra pachetelor majoritare de acțiuni către
cumpărători;
— continuarea procesului de privatizare a Societății
Comerciale Filiala de Distribuție și Furnizare a Energiei
Electrice îElectrica Muntenia Sud“ — S.A. în baza
strategiei de privatizare ce va fi aprobată prin hotărâre a
Guvernului;
— inițierea procesului de privatizare a celorlalte
3 societăți comerciale de distribuție a energiei electrice,
respectiv: Societatea Comercială Filiala de Distribuție și
Furnizare a Energiei Electrice îElectrica Transilvania Nord“ —
S.A., Societatea Comercială Filiala de Distribuție și
Furnizare a Energiei Electrice îElectrica Transilvania Sud“ —
S.A. și Societatea Comercială Filiala de Distribuție și
Furnizare a Energiei Electrice îElectrica Muntenia Nord“ —
S.A., precum și a filialelor de servicii, prin angajarea unor
consultanți internaționali, astfel încât întregul proces de
privatizare în domeniul distribuției de energie electrică să
fie finalizat în următoarele 18—20 de luni;
— efectuarea unei oferte publice inițiale primare, oferind
spre subscriere, prin metode specifice pieței de capital,
pachete semnificative de acțiuni de până la 15% din
acțiunile societății, prin acțiuni nou-emise, rezultate în urma
unei majorări de capital social la Societatea Comercială
Filiala de Distribuție și Furnizare a Energiei Electrice
îElectrica Transilvania Nord“ — S.A. și la Societatea
Comercială Filiala de Distribuție și Furnizare a Energiei
Electrice îElectrica Muntenia Nord“ — S.A., urmată de
listarea la Bursa de Valori București a societăților.
b) Producția de energie electrică în sectorul termo:

— reanalizarea planurilor de restructurare a
îTermoelectrica“ — S.A., inclusiv în ceea ce privește
închiderile de capacități în contextul conservării securității
Sistemului energetic național și aportul de capital privat prin
folosirea unor soluții de privatizare flexibile prevăzute de
legislația în vigoare;
— realizarea unor studii de impact și eficiență privind
crearea de structuri mixte termo-hidro, care să facă
atractivă societatea astfel creată pentru privatizare, dar
care să evite scurgerea de fonduri de la o structură la alta
pentru acoperirea unor ineficiențe descalificate de sistem;
— continuarea activității de privatizare a celor
3 complexuri energetice nou-înființate, respectiv:
• Societatea Comercială îComplexul Energetic
Turceni“ — S.A.;
• Societatea Comercială îComplexul Energetic
Rovinari“ — S.A.;
• Societatea Comercială îComplexul Energetic
Craiova“ — S.A.,
procesul desfășurându-se cu asistența unor consultanți
internaționali, selectați în condițiile legii, iar contractele de
consultanță urmând să fie aprobate de Guvernul României.
Consultanții vor propune strategia de privatizare care să
definească soluțiile de viabilitate pe termen mediu și lung,
pe baza alternativelor de modernizare și/sau realizării de
grupuri energetice noi, rezolvarea optimă a problemelor de

mediu, pe baza cărora să se stabilească metodele de
privatizare care vor fi aprobate de Guvern;
— realizarea de proiecte îGreen/Brown Field“, în care
investitorul asigură capitalul necesar, iar societatea de stat
aduce ca aport unele active disponibile, astfel:
• Grup nou generare pe gaze de 400 MW la CET
Iernut;
• Grup cogenerare 120 MW la CET București Sud;
• Grup cogenerare 60 MW la CET Grozăvești;
• Grup cogenerare 120 MW la CET Galați;
• Grup cogenerare 150 MW la CET Constanța-Palas.
La proiectele de cogenerare definirea puterii instalate se
va face pe baza studiului de fezabilitate, în contextul
reglementării specifice pentru cogenerare și în concordanță
cu directiva europeană care permite calificarea acestor
grupuri conform reglementărilor;
— continuarea activităților de atragere a investițiilor la
sucursalele îTermoelectrica“ — S.A.: Societatea Comercială
îElectrocentrale Brăila“ — S.A., Societatea Comercială
îElectrocentrale Doicești“ — S.A. și Societatea Comercială
îElectrocentrale Borzești“ — S.A.;
— continuarea activităților de privatizare a
îTermoelectrica“ — S.A. prin vânzarea/privatizarea filialelor
acesteia, prin utilizarea oricărei metode prevăzute de lege,
în paralel cu realizarea unor proiecte de atragere de
investiții prin proiecte de tip îGreen/Brown Field“, inclusiv
prin constituirea de societăți mixte, asocieri în
participațiune, cu modificarea în mod corespunzător a
prevederilor pct. 3 lit. g) din anexa la Hotărârea Guvernului
nr. 102/2004 pentru aprobarea Strategiei de accelerare a
atragerii de investiții și privatizării în sectorul de producere
a energiei termoelectrice;
— inițierea privatizării pentru filialele îTermoserv“,
urmând ca în cadrul Societății Comerciale îTermoelectrica“ —
S.A. să se stabilească programul de activități concrete
pentru privatizare.
c) Producția de energie electrică în sectorul hidro:

— atragerea de capital privat necesar modernizării
dezvoltării în sectorul hidro prin crearea unor structuri de
producători independenți de energie de tip IPP, în care
Societatea Comercială îHidroelectrica“ — S.A. să aducă
drept aport active din centrale hidro care au nevoie de
investiții într-un mix de producție echilibrat, iar investitorul să
asigure aportul de capital și sursele de finanțare pentru
realizarea investiției. Se vor continua negocierile cu
investitorii preselecționați pentru crearea a patru astfel de
structuri IPP;
— continuarea procesului de restructurare-privatizare
demarat pentru o serie de 8 lanțuri de microhidrocentrale,
situate pe râurile Doftana, Argeș, Mănăileasa, Olănești,
Dâmbovița, Târgului, precum și pentru Centrala
Hidroelectrică îPaltinul“, prin vânzarea de active, combinat
cu asumarea unui program minim de investiții;
— inițierea trecerii în sectorul privat și a altor lanțuri de
microhidrocentrale aflate în exploatare, prin vânzare ca
active, combinat cu asumarea unui program minim de
investiții;
— inițierea procesului de privatizare a societăților de
servicii și mentenanță din domeniul hidro — hidroservuri.
d) Producția de energie nucleară:

— continuarea procesului de atragere de investiții pentru
finalizarea Unității 3 a Centralei Nuclearoelectrice de la
Cernavodă, cu capital majoritar privat, într-o structură de
producător independent de tip IPP. Societatea Națională
îNuclearelectrica“ — S.A. va aduce în principal ca aport în
noua societate activele realizate pentru Unitatea 3.
e) Transportul de energie:

— Compania Națională îTranselectrica“ — S.A.:
efectuarea unei oferte publice inițiale primare, oferind spre
subscriere, prin metode specifice pieței de capital, pachete
semnificative de acțiuni de până la 15% din acțiunile
societății, prin acțiuni nou-emise, rezultate în urma unei

MONITORUL OFICIAL AL ROMÂNIEI, PARTEA I, Nr. 255/28.III.2005
majorări de capital social din acțiunile societății, urmată de
listarea la Bursa de Valori București a societății;
— se va iniția privatizarea filialelor Companiei Naționale
îTranselectrica“ — S.A.: Societatea Comercială pentru
Servicii de Mentenanță a Rețelei Electrice de Transport
îSmart“ — S.A., Societatea Comercială de Formare a
Energeticienilor din România îFormenerg“ — S.A.,
Societatea Comercială pentru Servicii de Telecomunicații și
Tehnologia Informației îTeletrans“ — S.A., Societatea
Comercială îIcemenerg București“ — S.A. și Societatea
Comercială îIcemenerg Service“ — S.A.;
— se va rezerva pentru privatizarea prin restituire un
pachet de acțiuni în aplicarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, cu
modificările și completările ulterioare.
5.2. Sectorul petrol și gaze
5.2.1. Societatea Națională de Gaze Naturale îRomgaz“ — S.A.

Pe baza realizării unui studiu de piață, cu participarea
unui consultant internațional specializat, privind strategia de
asigurare a unui climat concurențial în producția și
furnizarea de gaze postprivatizare se va iniția procesul de
vânzare a unui pachet majoritar de cel puțin 51% din
acțiunile societății cu un investitor strategic. În elaborarea
strategiei se vor avea în vedere aspecte ca diversificarea
accesului la surse alternative de gaze, stabilirea unui
calendar optim de privatizare care să țină cont de contextul
global al diversificării accesului la sursele de gaze. În
procesul de privatizare se va folosi consultanță
internațională de specialitate.
Se va demara procedura de efectuare a unei oferte
publice inițiale primare, oferindu-se spre subscriere, prin
metode specifice pieței de capital, pachete semnificative de
acțiuni de până la 15% din acțiunile societății, prin acțiuni
nou-emise, rezultate în urma unei majorări de capital social
din acțiunile societății, urmată de listarea la Bursa de
Valori București a societății.
Se va rezerva pentru privatizarea prin restituire un
pachet de acțiuni în aplicarea Legii nr. 10/2001, cu
modificările și completările ulterioare.
5.2.2. Societatea Comercială de Distribuție a Gazelor Naturale
îDistrigaz Nord“ — S.A. Târgu Mureș și Societatea Comercială de
Distribuție a Gazelor Naturale îDistrigaz Sud“ — S.A. București

Se va urmări finalizarea contractelor de privatizare
semnate cu E.ON Ruhrgas, respectiv Gaz de France, prin
transferul de proprietate asupra pachetelor reprezentând
51% din capitalul social al societăților, după îndeplinirea
condițiilor de finalizare prevăzute în contractele de
privatizare.
Ministerul Economiei și Comerțului, prin Oficiul
Participațiilor Statului și Privatizării în Industrie, va gestiona
în continuare un pachet de acțiuni semnificativ la aceste
societăți și va monitoriza modalitatea de îndeplinire a
obligațiilor contractuale.
Se vor putea oferi la vânzare prin metode specifice
pieței de capital sau prin alte metode pachete minoritare
din acțiunile deținute de M.E.C. — Oficiul Participațiilor
Statului și Privatizării în Industrie.
5.2.3. Societatea Națională de Transport Gaze Naturale îTransgaz“ —
S.A.

Se va efectua o ofertă publică inițială primară, oferindu-se
spre subscriere, prin metode specifice pieței de capital,
pachete semnificative de acțiuni de până la 15% din
acțiunile societății, prin acțiuni nou-emise, rezultate în urma
unei majorări de capital social din acțiunile societății,
urmată de listarea la Bursa de Valori București a societății.
Se va rezerva pentru privatizarea prin restituire un
pachet de acțiuni în aplicarea Legii nr. 10/2001, cu
modificările și completările ulterioare.

13

5.3. Sectorul minier

5.3.1. Se va accelera aplicarea strategiei de dezvoltare
a industriei miniere, cu accent deosebit asupra demarării
procedurilor de privatizare a unităților ce pot prezenta un
interes investițional.
5.3.2. Restructurarea sectorului minier va avea în vedere:

• restructurarea întregului sector carbonifer, cu condiția
corelării judicioase a capacităților de producție cu necesarul
producătorului de energie, urmată de o privatizare
accelerată;
• ofertarea spre privatizare și a producătorilor care nu
intră în structura viitoarelor unități restructurate.
5.3.3. Activitatea de restructurare a sectorului minier se va realiza
prin:

• externalizarea unor sucursale și transformarea
acestora în filiale ale societăților comerciale pe acțiuni sau
în noi societăți comerciale pe acțiuni;
• închiderea operațională și conservarea unor exploatări
miniere nerentabile;
• înființarea unor noi societăți comerciale cu capital mixt;
• retehnologizarea unor exploatări miniere;
• constituirea de asocieri în participațiune;
• vânzarea unor active.
5.3.4. Se vor angaja consultanți internaționali, selectați
în condițiile legii, care să asiste M.E.C. în procesul de
atragere de investiții pentru Societatea Comercială îCupru
Min Abrud“ — S.A., Societatea Comercială îMoldomin“ —
S.A., Compania Națională îMinvest“ — S.A. Deva și altele.
Proiecte prioritare:
— Exploatarea de Cupru Roșia Poieni — pentru care
s-au primit scrisori de intenție. Se va continua procesul de
atragere de investitori.
— Roșia Montană — Ministerul Economiei și Comerțului
va putea să stabilească soluții de privatizare după
finalizarea studiului de impact de mediu.
5.3.5. Societatea Comercială îBăița“ — S.A. Ștei

Se va iniția procesul de privatizare a societății.
O cotă de 20% din capitalul social al societății a fost
rezervată pentru privatizarea prin restituire prevăzută de
dispozițiile Legii nr. 10/2001, cu modificările și completările
ulterioare, urmând a se atribui acțiuni persoanelor
îndreptățite care vor opta pentru această societate.
5.3.6. Societatea Națională îApe Minerale“ — S.A. și Societatea
Națională a Sării — S.A.

Privatizarea Societății Naționale îApe Minerale“ — S.A.
va avea în vedere necesitatea alinierii într-un viitor apropiat
a României la standardele europene atât din punct de
vedere al metodologiei de recunoaștere și atestare a unei
ape minerale naturale, a accesului direct al producătorilor
la licențele de exploatare a resurselor minerale, cât și al
controlului eficient al activității din domeniu, crearea unui
cadru concurențial care să asigure accesul tuturor
îmbuteliatorilor la licență și eliminarea pericolului apariției
unui monopol privat în domeniu, după restructurarea
societății.
Privatizarea Societății Naționale îApe Minerale“ — S.A.
se va realiza conform strategiei care va fi aprobată prin
hotărâre a Guvernului.
În ceea ce privește Societatea Națională a Sării —
S.A., va fi promovată o strategie de atragere de investiții,
restructurare și privatizare, strategie în măsură să
transforme societatea într-o structură eficientă, constituită și
susținută exclusiv pe cerințele pieței. Va fi avută în vedere
posibilitatea creării unor filiale pe structura actuală a unor
sucursale sau vânzarea unor active aferente activităților de
bază ori auxiliare. Pentru exploatările de sare lichidă care
funcționează într-un sistem de captivitate față de
beneficiarii industriali, se vor avea în vedere strategii
adecvate care să asigure viabilitatea structurilor de
producție.
În funcție de cerințele pieței, de analizele de
oportunitate, de studiile de fezabilitate și impact, vor putea

14

MONITORUL OFICIAL AL ROMÂNIEI, PARTEA I, Nr. 255/28.III.2005

fi analizate și alte posibilități (societăți cu capital mixt,
asocieri în participațiune).
Privatizarea Societății Naționale a Sării — S.A. se va
realiza conform strategiei care va fi aprobată prin hotărâre
a Guvernului.
5.4. Sectorul producției de apărare
5.4.1. Compania Națională îRomarm“ — S.A. și filialele sale

Privatizarea societăților comerciale din cadrul Companiei
Naționale îRomarm“ — S.A. se va realiza avându-se în
vedere prevederile Hotărârii Guvernului nr. 485/2004 pentru
aprobarea Strategiei de restructurare și privatizare a
Companiei Naționale îRomarm“ — S.A. și a filialelor sale.
— Se va continua procesul de reorganizare și
restructurare a filialelor Companiei Naționale îRomarm“ —
S.A. prin:
• înființarea unor societăți comerciale cu capital mixt, cu
aportul în natură al societății comerciale, filială a Companiei
Naționale îRomarm“ — S.A., și aportul în numerar al unor
investitori, persoane fizice sau persoane juridice cu capital
majoritar privat, în principal prin desprinderea unor
capacități de producție civilă, în scopul separării
patrimoniale militar-civil;
• vânzarea participațiilor deținute de filiale în societățile
mixte.
Se va continua procesul de privatizare pentru toate cele
16 filiale ale Companiei Naționale îRomarm“ — S.A.
5.4.2. Alte societăți din domeniul producției de apărare

Privatizarea societăților comerciale din domeniul
producției de apărare va trebui să țină cont de procesul de
ajustare sectorială, care vizează în principal modernizarea
și dezvoltarea de societăți competitive, precum și
reorientarea altora, fără perspective concrete în actualul
context economic, social și politic.
O mare parte din societățile din domeniul producției de
apărare (Societatea Comercială îAvioane“ — S.A. Craiova,
Societatea Comercială îIAR“ — S.A. Ghimbav, Societatea
Comercială îUzina Mecanică Orăștie“ — S.A., Societatea
Comercială îUzina Mecanică Filiași“ — S.A., Societatea
Comercială îROMAERO“ — S.A., Societatea Comercială
îTOP THERM“ — S.A. Ghimbav, Societatea Comercială
îConstrucții Aeronautice“ — S.A. Ghimbav) a inițiat în
cursul anului 2004 procese complexe de restructurare,
redimensionare și reorganizare, pe principiul separării
patrimoniale militar-civil, cu desprinderea unor capacități de
producție civilă, prin constituirea de noi societăți comerciale
cu activitate în domeniul civil, în vederea privatizării, care
va continua sau, după caz, va fi inițiată în anul 2005.
5.5. Alte activități

În sectorul produse primare, în anul 2005 se va
continua privatizarea:
• Societății Comerciale îMelana IV“ — S.A. Săvinești;
• Societății Naționale îPlafar“ — S.A. București.
Privatizarea Societății Naționale îPlafar“ — S.A.
București va avea în vedere următoarele obiective
principale:
• menținerea obiectului de activitate al societății, precum
și asigurarea păstrării în funcțiune a capacităților de
producție existente și dezvoltarea acestora;
• atragerea unui volum de investiții cu participarea unui
investitor strategic, care să fructifice oportunitățile de
utilizare profitabilă a societății.
Privatizarea Societății Naționale îPlafar“ — S.A.
București se va realiza conform strategiei care va fi
aprobată prin hotărâre a Guvernului.
Se va iniția privatizarea și a altor societăți, cum ar fi
cele preluate de la Autoritatea pentru Valorificarea Activelor
Statului (Societatea Comercială îFORADEX“ — S.A.,
Societatea Comercială îIPROCHIM“ — S.A., Societatea
Comercială îOltchim“ — S.A., Societatea Comercială
îAutomobile Craiova“ — S.A.).

Societatea Comercială îOLTCHIM“ — S.A.
M.E.C. va pregăti o strategie de privatizare specifică
care să rezolve probleme ca: furnizarea de materii prime
pe termen lung, în mod special de la ARPECHIM Pitești;
selecția investitorilor strategici care să asigure viitorul
societății în structuri complementare sau care întăresc
masa critică în structura respectivă. Pe această bază, în
cursul semestrului II 2005 se va iniția privatizarea societății
după rezolvarea litigiilor cu acționarii minoritari privind
conversia creanțelor Autorității pentru Valorificarea Activelor
Statului în acțiuni.
Societatea Comercială îDaewoo Automobile ROMANIA“ —
S.A.
Având în vedere situația specifică de la această unitate,
M.E.C. va derula activități în vederea atragerii de
investitori.
Institutele de cercetare-dezvoltare și proiectare din
portofoliul M.E.C. vor fi reorganizate, restructurate, după
caz, și vor fi oferite la privatizare în conformitate cu
obiectivele de dezvoltare ale acestora.
6. Promovarea unor oferte publice de acțiuni și listarea
unor societăți comerciale la Bursa de Valori București
Piața de capital și sistemul bursier reprezintă o instituție
fundamentală a economiei de piață. În ultima perioadă
bursa din România a înregistrat creșteri importante,
clasându-se pe primele locuri din acest punct de vedere
printre bursele regionale. Cu toate acestea, lichiditatea
redusă și lipsa de diversitate reduc sau chiar anulează
perspectivele de dezvoltare pentru viitor.
Pentru reforma în economie și o integrare sănătoasă în
Uniunea Europeană, dezvoltarea și întărirea sistemului
bursier reprezintă un deziderat necesar. Întărirea pieței de
capital se poate face printr-o ofertă pe piața bursieră de
pachete de acțiuni ale unor societăți de stat importante. O
astfel de măsură va avea următoarele efecte pozitive:
— absorbția unor noi capitaluri pe piață și creșterea
volumului tranzacțiilor bursiere în mod semnificativ, astfel
favorizându-se dezvoltarea bursei ca instrument al
economiei de piață;
— din punct de vedere social, se va induce un semnal
pozitiv, în sensul că Guvernul lansează pe piață acțiuni cu
evoluție sigură, cu risc scăzut, și oferă astfel populației și
investitorilor o posibilitate de plasament cu riscuri scăzute
al economiilor;
— crearea unui climat favorabil pentru dezvoltarea
fondurilor private de pensii, care vor putea investi în companii
cu imagine bună pe piață și al căror viitor este cert;
— inducerea transparenței și disciplinei financiare,
specifice sistemului bursier în activitatea marilor companii
de stat listate, cu efecte pozitive asupra procesului de
privatizare;
— aducerea bursei la un nivel similar de capitalizare și
diversificare cu alte burse din regiune;
— în același timp societățile din domeniul energiei au o
nevoie de capital acută, necesară dezvoltării, și din aceste
considerente metoda corespunzătoare o reprezintă metoda
emiterii de noi acțiuni pe piață.
În aceste condiții, se are în vedere efectuarea unei
oferte publice inițiale primare, oferindu-se spre subscriere,
prin metode specifice pieței de capital, pachete semnificative
de acțiuni de până la 15% din acțiunile societății, prin
acțiuni nou-emise, rezultate în urma unei majorări de capital
social din acțiunile societății, urmate de listarea la Bursa de
Valori București, la următoarele societăți:
1. Compania Națională îTranselectrica“ — S.A.;
2. Societatea Națională de Transport Gaze Naturale
îTransgaz“ — S.A.;
3. Societatea Națională de Gaze Naturale îRomgaz“ — S.A.;
4. Societatea Comercială Filiala de Distribuție și Furnizare
a Energiei Electrice îElectrica Transilvania Nord“ — S.A.;
5. Societatea Comercială Filiala de Distribuție și Furnizare
a Energiei Electrice îElectrica Muntenia Nord“ — S.A.

MONITORUL OFICIAL AL ROMÂNIEI, PARTEA I, Nr. 255/28.III.2005
Au fost inițiate procedurile de listare a companiilor
îTranselectrica“ — S.A. și îTransgaz“ — S.A., care să
permită listarea pe piață în anul 2005. Prin listarea
pachetului de companii, sistemul bursier din România va
înregistra importante creșteri în lichiditate. Strategia avută
în vedere prevede:
1. lansarea companiilor menționate în procesul de ofertă
publică și listare la bursă, prin luarea măsurilor necesare;
2. listarea se va face prin pachete succesive de acțiuni,
determinate de M.E.C. în funcție de răspunsul pieței de
capital. Bazându-se pe analiza de piață și de oportunitate,
M.E.C. va putea folosi introducerea de noi instrumente
bursiere (bonduri corporatiste, de stat sau ipotecare). În
acest sens s-a luat măsura înființării unui grup de lucru
pentru dezvoltarea pieței de capital;
3. lansarea publică a listărilor sub forma unui program
susținut, în vederea creșterii credibilității inițiativei.
În procesul de pregătire a ofertelor se realizează analizediagnostic din punct de vedere legal al societăților respective,
urmând ca ofertele publice să fie declanșate și derulate prin
intermediari autorizați conform legislației specifice pieței de
capital. Prețul de ofertă va fi stabilit prin raport de evaluare
întocmit de intermediarii ofertei publice, prin metode specifice
pieței de capital, și va fi aprobat de M.E.C.
În funcție de evoluția privatizării prin ofertă publică a
pachetelor de acțiuni la societățile comerciale menționate
mai sus, M.E.C., prin Oficiul Participațiilor Statului și
Privatizării în Industrie, va putea iniția oferte publice de
acțiuni și pentru alte pachete de acțiuni la aceste societăți
sau la alte societăți comerciale din portofoliu, respectiv în
prima fază la Compania Națională îNuclearelectrica“ —
S.A.
7. Aplicarea prevederilor Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, cu
modificările și completările ulterioare
M.E.C., în calitate de instituție publică implicată, va
aplica prevederile Legii nr. 10/2001 privind regimul juridic
al unor imobile preluate în mod abuziv în perioada
6 martie 1945 — 22 decembrie 1989, cu modificările și
completările ulterioare, în limita competențelor și atribuțiilor
pe care le are conform legislației în vigoare.
Pentru aplicarea concretă a dispozițiilor legii, Ministerul
Economiei și Comerțului — Oficiul Participațiilor Statului și
Privatizării în Industrie a publicat în anul 2004 o ofertă de
privatizare prin restituire, constând într-o listă de 6 societăți
comerciale: Compania Națională îTranselectrica“ — S.A.,
Societatea Națională de Transport Gaze Naturale
îTransgaz“ — S.A., la care s-a rezervat o cotă de 5% din
capitalul social, Societatea Comercială îMinbucovina“ —
S.A. Vatra Dornei, Societatea Comercială îMiniera Banat“ —
S.A. Anina, Societatea Comercială îBăița“ — S.A. Ștei și
Societatea Comercială îCupru Min“ — S.A. Abrud, la care
s-a rezervat o cotă de 20% din capitalul social. Se va
putea rezerva o cotă de 5% din capitalul social al
Societății Naționale de Gaze Naturale îRomgaz“ — S.A. și
al Companiei Naționale îNuclearelectrica“ — S.A.
Atribuirea acțiunilor se va desfășura conform
regulamentului propriu de restituire și atribuire de acțiuni în
cadrul metodei de privatizare prin restituire, care se aprobă
prin ordin al ministrului și se publică în Monitorul Oficial al
României, Partea I, conform normelor metodologice de
aplicare unitară a Legii nr. 10/2001, aprobate prin
Hotărârea Guvernului nr. 498/2003, cu modificările și
completările ulterioare.
Prin atribuirea de către M.E.C. a acțiunilor în baza
titlurilor de valoare nominală emise de Ministerul Finanțelor
Publice sau, după caz, a deciziilor/dispozițiilor motivate
emise de entitățile implicate în aplicarea prevederilor Legii
nr. 10/2001, se diminuează în mod corespunzător numărul
acțiunilor deținute de M.E.C. la societățile comerciale,

15

companiile și societățile naționale care fac obiectul unei
oferte de privatizare prin restituire.
8. Unele măsuri pentru aplicarea Strategiei de
accelerare a privatizării și atragere de investiții pentru
agenții economici din portofoliul M.E.C. — Oficiul
Participațiilor Statului și Privatizării în Industrie, pentru
anul 2005
8.1. În perioada de privatizare, la societățile
comerciale/filiale se vor institui administrarea specială și
supravegherea financiară, în condițiile legii. Competențele și
atribuțiile administratorilor speciali se stabilesc prin mandat
special, emis prin ordin al ministrului economiei și
comerțului. Plata remunerației administratorilor speciali se
face de către societățile comerciale/filiale, la care este
instituită administrarea specială.
8.2. În situația în care societatea comercială aflată în
proces de privatizare nu dispune de fondurile necesare
pentru plata cheltuielilor generate de pregătirea și
realizarea privatizării, inclusiv cele privind întocmirea
raportului de evaluare a societății comerciale, a bilanțurilor
de mediu necesare pentru obținerea avizului de mediu, la
solicitarea societății comerciale, cu aprobarea ministrului
economiei și comerțului, acestea vor fi suportate de Oficiul
Participațiilor Statului și Privatizării în Industrie, în limita
sumelor prevăzute în bugetul de venituri și cheltuieli
aprobat prin hotărâre a Guvernului, la capitolul de cheltuieli
pentru pregătirea și realizarea privatizării.
În situația în care filiala aflată în proces de privatizare
nu dispune de fondurile necesare pentru plata cheltuielilor
generate de pregătirea și realizarea privatizării, inclusiv cele
privind întocmirea raportului de evaluare a societății
comerciale, a bilanțurilor de mediu necesare pentru
obținerea avizului de mediu, la solicitarea filialei, acestea
vor fi suportate de către societatea comercială a cărei
filială se privatizează, în limita sumelor prevăzute în
bugetul de venituri și cheltuieli aprobat.
8.3. Pentru derularea procesului de privatizare se vor
numi comisii de evaluare și selectare a consultanților,
comisii de analiză a posibilităților de privatizare, comisii de
coordonare a privatizării, comisii de negociere și alte
comisii pentru derularea procesului de privatizare și
atragere de investiții, precum și secretariate tehnice ale
acestora. Stabilirea numărului de membri titulari și supleanți
ai comisiilor și ai secretariatelor tehnice (inclusiv
reprezentanți ai societăților comerciale care se
privatizează), competențele, atribuțiile, drepturile și
răspunderile acestora se stabilesc prin ordine ale ministrului
economiei și comerțului și decizii ale șefului Oficiului
Participațiilor Statului și Privatizării în Industrie.
8.4. În vederea depunerii de către potențialii investitori a
scrisorilor de intenție sau a expresiilor de interes, listele cu
societățile comerciale/filialele care se vor privatiza în baza
prezentei strategii de privatizare se publică în cotidiene
naționale de mare tiraj de către Oficiul Participațiilor
Statului și Privatizării în Industrie.
8.5. În vederea pregătirii procesului de privatizare,
Oficiul Participațiilor Statului și Privatizării în Industrie are
dreptul de a angaja consultanți pentru asistență tehnică pe
perioada desfășurării procesului de privatizare a societăților
comerciale din portofoliu, inclusiv pentru efectuarea de
analize și strategii de restructurare și privatizare, precum și
firme de avocatură pentru activitatea de consultanță juridică
de specialitate, în vederea îndeplinirii atribuțiilor prevăzute
de lege și a îndeplinirii dispozițiilor și ordinelor ministrului
economiei și comerțului.
Aceleași prevederi sunt aplicabile și societăților
comerciale în procesul de privatizare a filialelor.
8.6. În funcție de condițiile concrete în care se află și
funcționează fiecare societate comercială/filială, M.E.C.
poate iniția și promova acte normative care să asigure
cadrul legal pentru aplicarea unor strategii specifice de
restructurare și privatizare.

16

MONITORUL OFICIAL AL ROMÂNIEI, PARTEA I, Nr. 255/28.III.2005

8.7. În activitatea de evaluare a societăților comerciale
din portofoliul său, M.E.C. — Oficiul Participațiilor Statului
și Privatizării în Industrie va putea utiliza și rezultatul altor
metode, inclusiv al celor specifice pieței de capital, precum
și rezultatele analizelor întocmite de evaluatori atestați în
condițiile legii și agreați de instituția publică implicată,
acestea urmând să fie utilizate pentru stabilirea prețului de
ofertă.
Pentru metodele de privatizare prin negociere, prețul de
ofertă nu este comunicat investitorului, ci reprezintă doar o
valoare de referință a acțiunii cu care se va compara
oferta financiară a investitorului.
M.E.C. — Oficiul Participațiilor Statului și Privatizării în
Industrie/societatea comercială vânzătoare va stabili prețul
de ofertă pe baza oricăreia dintre metodele de evaluare
utilizate, iar prețul de vânzare va ține seama și de celelalte
elemente care compun oferta de vânzare (investiții,
majorări de capital, capital de lucru, datorii preluate de
cumpărător, elemente de protecție socială, situația
economico-financiară a societății comerciale și altele
asemenea).
8.8. (1) Pentru societățile comerciale care se vor
privatiza în baza prezentei strategii de privatizare se va
asigura consolidarea prețului în condițiile inflației și
devalorizării, după cum urmează:
a) pentru contractele de privatizare cu plata prețului în
rate, în cazul în care prețul este stabilit și plătit în lei, la
cuantumul fiecărei rate se aplică o dobândă care să
acopere inflația, la care se adaugă două procente;
b) pentru contractele de privatizare cu plata prețului în
rate, în cazul în care prețul este stabilit și plătit în valută,
la cuantumul fiecărei rate se aplică o dobândă
LIBOR/EURIBOR plus o marjă negociată de părți;
c) pentru contractele de privatizare cu plata integrală în
lei sau în valută, în cazul în care plata se va face într-un
termen mai mare de 5 zile lucrătoare, dar nu mai mult de
60 de zile lucrătoare de la data semnării contractului de
privatizare, se vor aplica prevederile lit. a), respectiv ale
lit. b), după caz;
d) pentru contractele de privatizare cu plata prețului în
rate, în cazul în care plata avansului se va face într-un
termen mai mare de 5 zile lucrătoare, dar nu mai mult de
30 de zile lucrătoare de la data semnării contractului de
privatizare, la cuantumul avansului se vor aplica prevederile
lit. a), respectiv ale lit. b), după caz.
(2) Dobânda se va calcula la suma datorată, de la data
semnării contractului de privatizare până la data plății
efective.
(3) Pentru vânzarea activelor societăților comerciale se
vor aplica similar prevederile alin. (1) și (3).

8.9. Dosarul de prezentare al societăților comerciale cu
capital majoritar de stat supuse privatizării se întocmește
de către Oficiul Participațiilor Statului și Privatizării în
Industrie.
Dosarul de prezentare al societăților comerciale la care
o societate cu capital majoritar de stat sau o filială a
acesteia este acționar se întocmește de către societatea
comercială deținătoare a acțiunilor supuse vânzării.
Datele cuprinse în dosarul de prezentare și menționate
la art. 82 alin. (1) A din anexa la Hotărârea Guvernului
nr. 577/2002, cu modificările și completările ulterioare, sunt
prezentate pe baza declarației pe propria răspundere,
autentificată, a membrilor consiliului de administrație/
administratorului unic și a cenzorilor/auditorilor financiari ai
societății comerciale supuse privatizării.
Conducerea societății comerciale supuse privatizării are
obligația să prezinte potențialilor investitori date referitoare
la situația economică, financiară, tehnică, juridică,
patrimonială și de mediu a societății comerciale și să
permită accesul direct la aceste date, care pot fi organizate
sub forma unei îcamere de date“.
Accesul direct la datele și informațiile de natură
economică, financiară, tehnică, juridică, patrimonială și de
mediu al societății comerciale supuse privatizării se face pe
baza achitării în avans a unei taxe de acces.
Datele privind situația economică, financiară, tehnică,
juridică, patrimonială și de mediu a societății comerciale
supuse privatizării, cuprinse în contractul de privatizare,
sunt prezentate în baza declarației pe propria răspundere,
autentificată, a membrilor consiliului de administrație/
administratorului unic și a cenzorilor/auditorilor financiari ai
societății comerciale supuse privatizării.
Declarațiile și garanțiile acordate de vânzător
cumpărătorului prin contractul de privatizare, referitoare la
situația economică, financiară, tehnică, juridică, patrimonială
și de mediu a societății comerciale supuse privatizării sunt
date în baza declarației pe propria răspundere,
autentificată, a membrilor consiliului de administrație/
administratorului unic și a cenzorilor/auditorilor financiari ai
societății comerciale supuse privatizării.
8.10. Privatizarea societăților comerciale aflate sub
autoritatea M.E.C., prin Oficiul Participațiilor Statului și
Privatizării în Industrie, și a filialelor acestora se desfășoară
în conformitate cu prevederile cadrului legal general în
domeniul privatizării, precum și cu actele normative conexe
aplicabile societăților comerciale/filialelor acestora în
principal din domeniul energetic, petrolier, al gazelor
naturale, minier și al apărării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 255/28.III.2005 conține 16 pagini.

Prețul: 10.500 lei vechi/1,05 lei noi

&JUYDGY|015081]
ISSN 1453—4495

