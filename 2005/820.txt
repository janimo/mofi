Anul 173 (XVII) — Nr. 820

PARTEA

I

LEGI, DECRETE, HOTĂRÂRI ȘI ALTE ACTE

Vineri, 9 septembrie 2005

SUMAR

Nr.

Pagina

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
221.

642.

— Ordin al președintelui Comisiei Naționale pentru
Controlul Activităților Nucleare pentru aprobarea
Normelor privind limitarea eliberărilor de efluenți
radioactivi în mediu...................................................

armonizate referitoare la echipamente și sisteme
protectoare destinate utilizării în atmosfere
potențial explozive .....................................................

1–7

44.

— Ordin al ministrului muncii, solidarității sociale
și familiei privind aprobarea Listei standardelor
române care adoptă standarde europene

ACTE
ALE

ALE

Pagina

7–15

ACTE ALE COMISIEI NAȚIONALE
A VALORILOR MOBILIARE
— Ordin pentru aprobarea Regulamentului
Comisiei Naționale a Valorilor Mobiliare nr. 8/2005
de modificare a Regulamentului nr. 5/2005 privind
Registrul public al Comisiei Naționale a Valorilor
Mobiliare ....................................................................

16

ORGANELOR

ADMINISTRAȚIEI

DE

SPECIALITATE

PUBLICE

CENTRALE

GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind limitarea eliberărilor de efluenți radioactivi în mediu
În conformitate cu prevederile:
• Legii nr. 111/1996 privind desfășurarea în siguranță a activităților nucleare, republicată, cu modificările și
completările ulterioare;
• Hotărârii Guvernului nr. 1.627/2003 privind aprobarea Regulamentului de organizare și funcționare a Comisiei
Naționale pentru Controlul Activităților Nucleare, cu modificările ulterioare,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Normele privind limitarea
eliberărilor de efluenți radioactivi în mediu prezentate în
anexa care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Art. 3. — Normele prevăzute la art. 1 intră în vigoare la
data publicării în Monitorul Oficial al României, Partea I.
Art. 4. — Direcția radioprotecție și deșeuri radioactive va
duce la îndeplinire prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 25 august 2005.
Nr. 221.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 820/9.IX.2005
ANEXĂ

NORME
privind limitarea eliberărilor de efluenți radioactivi în mediu
CAPITOLUL 1
Scop și definiții
Art. 1. — Prezentele norme sunt emise în temeiul Legii
nr. 111/1996 privind desfășurarea în siguranță a activităților
nucleare, republicată, cu modificările și completările
ulterioare, de către Comisia Națională pentru Controlul
Activităților Nucleare, denumită în continuare CNCAN, și
stabilesc principiile și cerințele generale privind eliberările
de efluenți radioactivi lichizi și gazoși în mediu, precum și
autorizarea și controlul acestor eliberări.
Art. 2. — Prezentele norme completează prevederile
Normelor fundamentale de securitate radiologică, aprobate prin
Ordinul președintelui CNCAN nr. 14/2000 și publicate în
Monitorul Oficial al României, Partea I, nr. 404 și 404 bis din
29 august 2000, ale Normelor fundamentale pentru
gospodărirea în siguranță a deșeurilor radioactive, aprobate
prin Ordinul președintelui CNCAN nr. 56/2004 și publicate în
Monitorul Oficial al României, Partea I, nr. 393 din 4 mai
2004, și ale Normelor de securitate radiologică privind
radioprotecția operațională în mineritul și prepararea
minereurilor de uraniu și toriu, aprobate prin Ordinul
președintelui CNCAN nr. 127/2002 și publicate în Monitorul
Oficial al României, Partea I, nr. 677 din 12 septembrie 2002.
Art. 3. — În scopul aplicării prezentelor norme, pe lângă
termenii și expresiile care se definesc în Legea
nr. 111/1996, republicată, cu modificările și completările
ulterioare, și în Normele fundamentale de securitate
radiologică, aprobate prin Ordinul președintelui CNCAN
nr. 14/2000, mai sunt utilizați termeni și expresii specifice,
ale căror definiții sunt date în anexa nr. 1, care face parte
integrantă din prezentele norme.
CAPITOLUL 2
Domeniul de aplicabilitate
Art. 4. — (1) Prezentele norme se aplică tuturor
practicilor în care, în cadrul operării normale, urmează să
fie eliberate în mediu, în cantități și în concentrații limitate,
substanțe radioactive sub formă lichidă sau gazoasă.
(2) În particular, prezentele norme se aplică la practicile
privind centralele nuclearoelectrice, reactorii de cercetare,
stațiile pentru tratarea și condiționarea deșeurilor
radioactive, mineritul și prepararea minereurilor de uraniu
sau toriu, prelucrarea materiei prime nucleare și fabricarea
combustibilului nuclear, precum și la practicile medicale,
industriale și de cercetare unde are loc eliberarea de
efluenți radioactivi, inclusiv eliberarea de efluenți radioactivi
la canalizarea publică.
(3) Prezentele norme nu se aplică în situații de accident.
(4) Prezentele norme nu se aplică eliberărilor de efluenți
radioactivi de la depozitele finale de deșeuri radioactive sau
de la minele de uraniu ori toriu după finalizarea închiderii;
pentru aceste situații autorizarea și controlul eliberărilor de
efluenți radioactivi se vor stabili prin reglementări specifice.
CAPITOLUL 3
Obiectiv
Art. 5. — Obiectivul prezentelor norme este limitarea și
optimizarea eliberărilor de efluenți radioactivi în mediu în
vederea asigurării protejării sănătății populației și protecției
mediului acum și în viitor.
CAPITOLUL 4
Constrângeri de doză anuală și limitele derivate de emisie
Art. 6. — (1) Pentru fiecare dintre practicile pentru care,
în cadrul operării normale, urmează să fie evacuate în

mediu substanțe radioactive sub formă lichidă sau gazoasă,
CNCAN stabilește constrângeri de doză efectivă anuală
pentru persoanele din populație, referitoare la expunerea la
radiații datorată efluenților radioactivi.
(2) Constrângerile de doză efectivă anuală stabilite de
CNCAN asigură ca limitele anuale de doză efectivă pentru
persoanele din populație, acum și în viitor, să nu fie
depășite, în condițiile în care persoana respectivă este
supusă expunerii provenite de la toate sursele și practicile
relevante.
(3) Constrângerile de doză efectivă anuală prevăzute la
alin. (1) se referă la doza anuală încasată prin expunere
externă, însumată cu doza anuală angajată ca urmare a
încorporării de către persoanele din grupurile critice
existente sau anticipate, pe toate căile relevante de
expunere la radiații a persoanelor respective, ce decurg din
eliberările de efluenți radioactivi în mediu.
Art. 7. — (1) Solicitantul/titularul de autorizație a unei
practici pentru care, în cadrul operării normale, urmează să
fie evacuați în mediu efluenți radioactivi sub formă lichidă
sau gazoasă trebuie să stabilească limite derivate de
emisie anuală a efluenților radioactivi lichizi, respectiv
gazoși, care să asigure respectarea constrângerilor de doză
efectivă anuală.
(2) În vederea declanșării de investigații în cazul
apariției emisiilor crescute de efluenți radioactivi, pentru a
preveni nerespectarea limitelor derivate de emisie anuală,
precum și pentru a preveni posibilitatea creșterii
semnificative a dozelor datorită emisiilor crescute de
efluenți radioactivi în condiții de dispersie slabă în mediu,
CNCAN poate cere titularului de autorizație să stabilească
și limite derivate de emisie zilnică pe deversare,
săptămânală, lunară și trimestrială.
(3) Limitele derivate de emisie prevăzute la alin. (1)
și (2) trebuie să fie certificate de un expert acreditat.
(4) Se exceptează de la prevederile alin. (1) și (2):
a) practicile medicale, industriale sau de cercetare,
pentru care CNCAN a autorizat eliberarea efluenților
radioactivi lichizi la canalizarea publică, pentru care limitele
derivate de emisie implicite se stabilesc conform anexei
nr. 2 care face parte integrantă din prezentele norme;
b) practicile medicale, industriale sau de cercetare,
pentru care CNCAN a autorizat limitele derivate implicite de
emisie a efluenților radioactivi gazoși, conform anexei nr. 2.
(5) Limitele derivate de emisie anuală stabilite de
solicitantul/titularul de autorizație, conform prevederilor
alin. (1) și (4), precum și limitele derivate de emisie zilnică
pe deversare, săptămânală, lunară și trimestrială, stabilite
de solicitantul/titularul de autorizație conform prevederilor
alin. (2), se aprobă de CNCAN în procesul de autorizare.
(6) În vederea optimizării expunerii la radiații a populației
și a mediului, datorită eliberărilor de efluenți radioactivi,
solicitantul/titularul de autorizație trebuie să realizeze
evaluarea dozei anuale colective ce decurge din eliberările
de efluenți radioactivi.
(7) Măsurile de reducere a eliberărilor de efluenți
radioactivi la valori mai joase decât limitele derivate de
emisie anuală a efluenților radioactivi, alegerea metodelor și
echipamentelor adecvate de monitorizare a emisiilor
radioactive și a radioactivității mediului în vecinătatea
instalațiilor nucleare și radiologice, precum și amploarea
programelor de monitorizare vor fi optimizate luându-se în
considerare atât doza efectivă anuală încasată de
persoanele din grupurile critice, cât și dozele efective
colective anuale pentru populație, ce decurg din eliberările
de efluenți radioactivi.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005
CAPITOLUL 5
Stabilirea limitelor derivate de emisie anuală a efluenților
radioactivi și aprobarea acestora de către CNCAN
Art. 8. — (1) Pentru stabilirea limitelor derivate de
emisie anuală solicitantul/titularul de autorizație trebuie să
evalueze dozele anuale corespunzătoare evacuărilor
intenționate pentru toți radionuclizii emiși, pe fiecare cale
de evacuare, determinând ponderea relativă a dozelor
corespunzătoare fiecărui radionuclid de pe fiecare cale de
evacuare.
(2) Pe baza ponderilor relative, pentru fiecare
radionuclid de pe fiecare cale de evacuare se stabilesc
limite derivate de emisie anuală în așa fel încât pe total
să se satisfacă constrângerea de doză efectivă anuală,
conform formulei:
E
∑∑ (fik)model · Q* ≤ constr ,
ik
i k
Γ
unde:
— (fik)model este doza efectivă maximă anuală pentru o
persoană din grupul critic, datorată eliberării unui bequerel
din radionuclidul i sau grupul de radionuclizi i, stabilit
conform prevederilor alin. (3), pe calea de eliberare k;
(fik)model trebuie să fie calculat conform unui model agreat
în prealabil de CNCAN;
— Q* este limita derivată de emisie anuală, exprimată
ik
în Bq/an, pentru radionuclidul i sau grupul de radionuclizi i,
pe calea de evacuare k; doza respectivă este calculată cu
același model folosit pentru calcularea lui (fik)model, model
agreat în prealabil de CNCAN;
— Econstr este constrângerea de doză efectivă anuală,
exprimată în Sv/an pentru persoanele din grupurile critice
referitoare la expunerea la radiații datorată efluenților
radioactivi;
— Γ este un factor de siguranță care ține cont de
incertitudinile modelului utilizat la calculul dozelor și a cărui
valoare se aprobă de CNCAN odată cu limitele derivate de
emisie anuală.
(3) CNCAN poate accepta și stabilirea de limite derivate
de emisie anuală pentru grupurile de radionuclizi (cum ar fi
gaze nobile, halogeni sau grupuri de radionuclizi mai puțin
relevanți pentru doză), caz în care pentru stabilirea limitei
derivate de emisie anuală pentru grupul respectiv se
utilizează ipoteze conservative, cum ar fi, de exemplu,
considerarea celui mai restrictiv radionuclid din grup.
(4) În cazul în care constrângerea de doză efectivă
anuală este stabilită de CNCAN separat pentru diferite căi
de evacuare, este necesar ca pentru fiecare cale de
evacuare k să fie satisfăcută constrângerea de doză
respectivă, conform formulei:
E
∑ (fik)model · Q* ≤ constr,k ,
ik
i
Γ
unde:
— Econstr,k reprezintă constrângerea de doză efectivă
anuală, pentru persoane din grupuri critice față de calea de
eliberare k, exprimată în mSv/an.
Simbolurile celelalte au aceeași semnificație ca în
formula prezentată la alin. (2).
Art. 9. — (1) Aprobarea de către CNCAN a limitelor
derivate de emisie, prevăzută la art. 7 alin. (1), (2) și (4),
se face pe baza analizării documentației suport.
(2) Documentația suport prevăzută la alin. (1) va
cuprinde cel puțin următoarele elemente:
a) descrierea exhaustivă a căilor și mecanismelor de
evacuare și de dispersie în mediile receptoare a efluenților
radioactivi (descrierea va fi însoțită de desene lămuritoare);
b) caracteristicile fizico-chimice relevante ale efluenților
radioactivi și estimarea activităților anuale și a
concentrațiilor activității pentru radionuclizii conținuți în
efluenți, pentru fiecare cale de evacuare (se vor preciza

3

atât valorile pentru operare normală, cât și pentru situațiile
anormale, pentru toată durata de desfășurare a practicii);
c) căile de expunere prin care radionuclizii emiși pot
conduce la expunerea populației și/sau la contaminarea
mediului ambiant;
d) grupurile critice și justificarea selectării lor (grupurile
critice trebuie să fie suficient de mici pentru a asigura
omogenitatea referitoare la vârstă, dietă, condiții de viață și
mediu, precum și la acele aspecte comportamentale care
afectează dozele încasate);
e) modelul de evaluare a dozelor, valorile parametrilor
relevanți utilizați în cadrul modelului și justificarea selectării
acestor valori, precum și incertitudinile asociate calculelor
de doză (modelul va ține cont de variațiile unor parametri
importanți, cum ar fi concentrația de activitate în efluenții
radioactivi lichizi sau debitul apei receptoare pentru efluenții
lichizi, precum și de condițiile climatice și de acumularea
radionuclizilor emiși în anii anteriori);
f) valoarea factorului de siguranță Γ prevăzut în
formulele cuprinse la art. 8 alin. (2) și (4), utilizate pentru
demonstrarea respectării constrângerilor de doză, precum și
justificarea selectării acestei valori;
g) valorile stabilite pentru limitele derivate de emisie și
calculul acestor valori;
h) descrierea generală a programului de monitorizare a
emisiilor radioactive și a programului de monitorizare a
radioactivității mediului în vecinătatea instalației nucleare
sau radiologice;
i) măsurile de optimizare avute în vedere pentru
minimizarea evacuărilor de efluenți radioactivi;
j) un studiu preoperațional care să constituie baza de
stabilire a căilor de expunere și grupurile critice menționate
la lit. c) și, respectiv, lit. d).
CAPITOLUL 6
Responsabilitățile titularului de autorizație pe durata
operării instalației
Art. 10. — Titularul de autorizație trebuie să respecte,
după caz, următoarele restricții la deversarea efluenților
radioactivi lichizi:
a) lichidele de deversare trebuie să fie miscibile cu apa
și rapid dispersabile în apă;
b) dacă lichidul de deversare conține materiale în
suspensie peste limitele legale, trebuie filtrat înainte de
deversare;
c) dacă lichidul de deversare conține sau este suspect
de a conține particule ori aglomerări de particule cu
activitate mare, trebuie filtrat înainte de deversare;
d) lichidele acide sau alcaline trebuie neutralizate înainte
de deversare;
e) dacă lichidele de deversare conțin și substanțe toxice
sau chimice de natură să afecteze în mod nefavorabil
mediul ori tratarea apelor reziduale, ele trebuie tratate
înainte de deversare, în conformitate cu reglementările
specifice de protecție a sănătății și a mediului.
Art. 11. — (1) Titularul de autorizație trebuie să
analizeze la intervale regulate de timp eliberările de efluenți
radioactivi și măsurile de control asociate.
(2) Dacă autorizația nu prevede altfel, intervalul de timp
prevăzut la alin. (1) este de 2 ani.
(3) Titularul de autorizație trebuie să analizeze eliberările
de efluenți radioactivi și măsurile de control asociate ori de
câte ori au loc modificări privind căile de expunere sau
componența grupurilor critice.
Art. 12. — (1) Titularul de autorizație trebuie să asigure
optimizarea expunerii populației și a contaminării mediului
prin reducerea emisiilor de efluenți radioactivi sub valoarea
limitelor derivate de emisie, atât cât este rezonabil de
realizat.
(2) Titularul de autorizație trebuie să stabilească și să
implementeze programe de monitorizare a emisiilor

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 820/9.IX.2005

radioactive și a radioactivității mediului în vecinătatea
instalației, pe baza cărora să demonstreze că limitele
derivate de emisie sunt respectate și să verifice că
presupunerile făcute privind modelul de evaluare a dozelor
și valorile parametrilor relevanți utilizați în cadrul modelului
rămân valabile.
CAPITOLUL 7
Evidențe și raportări
Art. 13. — (1) Titularul de autorizație trebuie să țină
evidența emisiilor de efluenți radioactivi gazoși și lichizi și a
dozelor efective asociate.
(2) Evidența prevăzută la alin. (1) se păstrează până la
încheierea dezafectării instalației și până la eliberarea
nerestrictivă a amplasamentului de sub cerințele de
autorizare.
Art. 14. — (1) Titularul de autorizație trebuie să
raporteze la CNCAN până la sfârșitul primului trimestru al
anului următor emisiile radioactive anuale și dozele efective
anuale asociate.
(2) Titularul de autorizație pentru practicile privind
centralele nuclearoelectrice, reactorii de cercetare,
extragerea și prepararea minereurilor de uraniu sau toriu
ori alte practici, pentru care autorizația prevede acest lucru,
trebuie să raporteze la CNCAN, până la sfârșitul
trimestrului următor, emisiile radioactive trimestriale și
dozele efective trimestriale asociate.
(3) Titularul de autorizație trebuie să raporteze de
îndată la CNCAN orice depășire a limitelor derivate de

emisie zilnică/pe deversare, săptămânală, lunară sau
trimestrială.
CAPITOLUL 8
Managementul calității
Art. 15. — (1) Titularul de autorizație trebuie să
stabilească programe de management al calității privind
activitățile de monitorizare a emisiilor de efluenți radioactivi
și activitățile de monitorizare a factorilor de mediu.
(2) Programele de management al calității prevăzute la
alin. (1) trebuie să includă măsuri care să asigure că:
a) cerințele privind monitorizarea emisiilor de efluenți
radioactivi, monitorizarea factorilor de mediu și
reprezentativitatea prelevărilor sunt implementate
corespunzător;
b) frecvența prelevărilor este corespunzătoare;
c) procedurile de etalonare și verificare a echipamentelor
de măsură sunt corespunzătoare;
d) sunt implementate programe de intercomparare;
e) măsurările sunt trasabile la standarde internaționale;
f) laboratoarele analitice sunt desemnate de CNCAN ca
laboratoare notificate, conform reglementărilor în vigoare;
g) sistemul de evidență a înregistrărilor este
corespunzător;
h) procedura de raportare este în acord cu prevederile
prezentelor norme și ale celorlalte reglementări interne
aprobate de CNCAN.
ANEXA Nr. 1

DEFINIȚII

CDA — concentrația derivată în aer a unui radionuclid,
exprimată în Bq/m3, reprezentând concentrația de activitate
a radionuclidului respectiv în aerul în care, dacă o
persoană lucrează 2.000 de ore, se atinge doza limită
anuală pentru persoane expuse profesional.
CMA — concentrația maximă a activității în aer permisă
pentru un radionuclid, exprimată în Bq/m3; în cuprinsul
acestor norme CMA = 1% CDA.

Efluenți gazoși — gaze nobile, halogeni, vapori și
particule, inclusiv aerosoli.
LAI — Limita anuală de încorporare reprezentând
activitatea încorporată de o persoană expusă profesional ce
conduce la o doză angajată de 20 mSv.
ANEXA Nr. 2

LIMITE

derivate implicite de eliberare a efluenților radioactivi
a) Limite derivate implicite de eliberare a efluenților
radioactivi lichizi la canalizarea publică
1. Pentru practicile medicale, industriale sau de cercetare,
pentru care CNCAN a autorizat eliberarea efluenților la
canalizarea publică, eliberările de efluenți radioactivi lichizi
trebuie să satisfacă următoarele condiții:
(i) pentru o singură eliberare:
Ak
∑
≤ 2,5,
k LAImin,k
unde:
— A k este activitatea de radionuclid k deversată în
cursul eliberării respective, exprimată în Bq;
— LAI min,k este cea mai restrictivă valoare a limitei
anuale de încorporare prin inhalare sau ingestie a
radionuclidului k, pentru o persoană expusă profesional,
exprimată în Bq, obținută pentru doza efectivă anuală de
20 mSv, utilizându-se valorile pentru coeficienții de doză
efectivă prevăzuți în tabelele 4-C1 și 4-C2 din anexa nr. 4
la Normele fundamentale de securitate radiologică, aprobate
prin Ordinul președintelui CNCAN nr. 14/2000. Valoarea

LAI min,k se obține prin rotunjirea valorii calculate la o
singură cifră semnificativă;
(ii) pentru toate eliberările de pe parcursul unei luni:
Ak
∑
≤ 25,
k LAImin,k
unde:
— LAImin,k are semnificația de la condiția (i);
— A k este activitatea de radionuclid k deversată în
cursul lunii respective;
(iii) pentru toate eliberările de pe parcursul unui an
calendaristic:
Ak
∑
≤ 200,
k LAImin,k
unde:
— LAImin,k are semnificația de la condiția (i);
— A k este activitatea de radionuclid k deversată în
cursul anului respectiv.
2. Valorile LAImin,k pentru cei mai utilizați radionuclizi
sunt prezentate în tabelul nr. 1.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005
b) Limite derivate implicite de eliberare a efluenților
radioactivi gazoși
1. Pentru practicile medicale, industriale sau de
cercetare, pentru care CNCAN a autorizat utilizarea
limitelor implicite de eliberare a efluenților gazoși, eliberările
respective trebuie să fie limitate în așa fel încât, în
imediata apropiere a gurii de ventilație (adică, dacă nu
există puncte mai apropiate unde se poate afla un timp
semnificativ un lucrător sau o persoană din populație, la
maximum 5 m de gura de ventilație), să fie satisfăcută
condiția:
Ck
∑
≤ 1,
k CMAk
unde:
— CMAk este concentrația maximă a activității în aer
permisă pentru radionuclidul k, exprimată în Bq/m 3 ,
reprezentând 1% din CDAk (concentrația derivată în aer a
radionuclidului k);
— Ck este concentrația activității în aer a radionuclidului
k în imediata apropiere a gurii de ventilație, exprimată în
Bq/m3.
2. Deducerea CDA pentru un radionuclid oarecare, la
care expunerea externă poate fi neglijată, se face pe baza
formulei:
LAIinh,k
CDAk =
,
V
unde:
— CDA k este concentrația derivată în aer a
radionuclidului k, exprimată în Bq/m3;

5

— V este 2.400 m3/an, reprezentând volumul de aer
inhalat în 2.000 de ore de lucru pe an la o rată de
inhalare de 1,2 m3/oră;
— LAI inh,k este limita anuală de încorporare prin
inhalare a radionuclidului k, pentru o persoană expusă
profesional, exprimată în Bq, obținută pentru doza efectivă
anuală de 20 mSv, utilizându-se valorile pentru coeficienții
de doză efectivă prevăzuți în tabelele 4-C1 și 4-C2 din
anexa nr. 4 la Normele fundamentale de securitate
radiologică, aprobate prin Ordinul președintelui CNCAN
nr. 14/2000, ținând cont de tipul de absorbție pulmonară
(determinat de forma chimică a substanței radioactive
emise) și de dimensiunile particulelor emise; dacă acești
factori sunt necunoscuți, în calcularea CDA k conform
formulei de mai sus se va utiliza cea mai restrictivă (deci
cea mai mare) valoare pentru coeficientul de doză efectivă.
Valoarea CDA se obține prin rotunjirea valorii calculate la o
singură cifră semnificativă.
3. La obținerea CDA pentru gazele nobile și gazele
care nu sunt absorbite ușor în organism, precum și pentru
radionuclizii de viață scurtă, emițători de radiații gamma
penetrante, trebuie să se țină cont de expunerea externă.
Calculul expunerii externe se face utilizându-se modelul
imersiei într-un nor radioactiv infinit. Valoarea CDA se
obține prin rotunjirea valorii calculate la o singură cifră
semnificativă.
4. Valorile CMA pentru cei mai uzuali radionuclizi și
condițiile în care s-a efectuat calculul pentru fiecare
radionuclid sunt prezentate în tabelul nr. 2.
5. Valorile CMA pentru cele mai uzuale gaze inerte și
alte gaze pentru care CMA se calculează pe baza
expunerii externe sunt prezentate în tabelul nr. 3.
Tabelul Nr. 1*)

Valorile LAImin pentru cei mai uzuali radionuclizi

*) Tabelul nr. 1 este reprodus în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 820/9.IX.2005

Tabelul Nr. 2*)
Valorile CMA pentru cei mai uzuali radionuclizi

*) Tabelul nr. 2 este reprodus în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 820/9.IX.2005

Tabelul Nr. 3*)
Valorile CMA pentru gaze inerte și alte gaze

*) Tabelul nr. 3 este reprodus în facsimil.

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea Listei standardelor române care adoptă standarde europene armonizate
referitoare la echipamente și sisteme protectoare destinate utilizării în atmosfere
potențial explozive
Având în vedere art. 5 alin. (1) din Legea protecției muncii nr. 90/1996, republicată, cu modificările și completările
ulterioare, și art. 7 alin. (2) din Hotărârea Guvernului nr. 752/2004 privind stabilirea condițiilor pentru introducerea pe
piață a echipamentelor și sistemelor protectoare destinate utilizării în atmosfere potențial explozive,
în temeiul art. 16 din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 820/9.IX.2005
ministrul muncii, solidarității sociale și familiei emite următorul ordin:

Art. 1. — Se aprobă Lista standardelor române care
adoptă standarde europene armonizate referitoare la
echipamente și sisteme protectoare destinate utilizării în
atmosfere potențial explozive, publicate în Jurnalul Oficial al
Uniunii Europene prin Comunicarea Comisiei Europene
nr. C 204/04 din 12 august 2004, prevăzută în anexă.
Art. 2. — Anexa face parte integrantă din prezentul
ordin.

Art. 3. — Se abrogă Ordinul ministrului muncii,
solidarității sociale și familiei nr. 476/2004 privind aprobarea
Listei standardelor române care adoptă standarde europene
armonizate referitoare la echipamente și sisteme
protectoare destinate utilizării în atmosfere potențial
explozive, publicat în Monitorul Oficial al României,
Partea I, nr. 866 din 22 septembrie 2004.
Art. 4. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Gheorghe Barbu
București, 30 august 2005.
Nr. 642.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 820/9.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 820/9.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 820/9.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 820/9.IX.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 820/9.IX.2005

ACTE ALE COMISIEI NAȚIONALE
A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului Comisiei Naționale a Valorilor Mobiliare nr. 8/2005
de modificare a Regulamentului nr. 5/2005 privind Registrul public al Comisiei Naționale
a Valorilor Mobiliare
În conformitate cu prevederile art. 1, 2 și ale art. 7 alin. (3) și (15) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea nr. 514/2002,
modificat și completat prin Legea nr. 297/2004 privind piața de capital,
în ședința din 29 august 2005 Comisia Națională a Valorilor Mobiliare a hotărât emiterea următorului ordin:
Art. 1. — Se aprobă Regulamentul Comisiei Naționale a
Valorilor Mobiliare nr. 8/2005 de modificare a
Regulamentului nr. 5/2005 privind Registrul public al
Comisiei Naționale a Valorilor Mobiliare.
Art. 2. — Regulamentul menționat la art. 1 intră în
vigoare la data publicării prezentului ordin în Monitorul
Oficial al României, Partea I, și va fi publicat în Buletinul

Comisiei Naționale a Valorilor Mobiliare și pe site-ul
acesteia (www.cnvmr.ro).
Art. 3. — Direcția reglementare din cadrul Direcției
generale autorizare reglementare împreună cu Secretariatul
general și cu directorul general executiv vor urmări ducerea
la îndeplinire a prevederilor prezentului ordin.

Președintele Comisiei Naționale a Valorilor Mobiliare,
prof. univ. dr. Gabriela Anghelache
București, 5 septembrie 2005.
Nr. 44.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 820/9.IX.2005 conține 16 pagini.

Prețul: 1,05 lei noi/10.500 lei vechi

&JUYDGY|048058]
ISSN 1453—4495

PDF compression, OCR, web-optimization with CVISION's PdfCompressor

