Anul 173 (XVII) — Nr. 1.162

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 21 decembrie 2005

SUMAR

Nr.

Pagina

1.313. — Decret pentru promulgarea Legii privind
aprobarea Ordonanței de urgență a Guvernului
nr. 72/2005 pentru modificarea și completarea
Ordonanței de urgență a Guvernului nr. 64/1997
privind înființarea Agenției Naționale pentru
Dezvoltarea și Implementarea Programelor de
Reconstrucție a Zonelor Miniere ..............................

Decizia nr. 649 din 29 noiembrie 2005 referitoare la
excepția de neconstituționalitate a dispozițiilor

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

2

DECIZII ALE CURȚII CONSTITUȚIONALE
Decizia nr. 628 din 17 noiembrie 2005 referitoare la
excepția de neconstituționalitate a dispozițiilor
art. 318 alin. 1 din Codul de procedură civilă.......

Pagina
art. 17 alin. (5) din Ordonanța de urgență a
Guvernului nr. 177/2002 privind salarizarea și alte
drepturi ale magistraților ...........................................

LEGI ȘI DECRETE
384. — Lege privind aprobarea Ordonanței de urgență
a Guvernului nr. 72/2005 pentru modificarea și
completarea Ordonanței de urgență a Guvernului
nr. 64/1997 privind înființarea Agenției Naționale
pentru Dezvoltarea și Implementarea Programelor
de Reconstrucție a Zonelor Miniere ........................

Nr.

3–4

1.711. — Ordin al ministrului finanțelor publice privind
publicarea Memorandumului de finanțare dintre
Guvernul României și Comisia Europeană referitor
la Programul 2004 pentru sprijin comunitar în
domeniul securității nucleare pentru România ........

6

ACTE ALE CAMEREI AUDITORILOR
FINANCIARI DIN ROMÂNIA
54. — Hotărâre privind acordarea calității și a dreptului
de exercitare a profesiei de auditor financiar
pentru persoanele care posedă o calificare
profesională în audit financiar sau în profesii
asimilate acestuia, atribuită de alt stat în acord cu
reglementările specifice din acel stat ......................

7

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.162/21.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 72/2005
pentru modificarea și completarea Ordonanței de urgență a Guvernului nr. 64/1997
privind înființarea Agenției Naționale pentru Dezvoltarea și Implementarea Programelor
de Reconstrucție a Zonelor Miniere
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 72 din 29 iunie 2005 pentru modificarea și
completarea Ordonanței de urgență a Guvernului
nr. 64/1997 privind înființarea Agenției Naționale pentru
Dezvoltarea și Implementarea Programelor de Reconstrucție
a Zonelor Miniere, publicată în Monitorul Oficial al
României, Partea I, nr. 573 din 4 iulie 2005, cu
următoarele modificări și completări:
— La articolul I punctul 6, alineatele (2) și (3) ale
articolului 3 vor avea următorul cuprins:
î(2) În scopul stabilirii unei concepții unitare în vederea
realizării obiectivului și atribuțiilor prevăzute la art. 2, se
înființează comisia interministerială formată din câte un

reprezentant al Ministerului Economiei și Comerțului, al
Ministerului Finanțelor Publice, al Ministerului Integrării
Europene, al Ministerului Agriculturii, Pădurilor și Dezvoltării
Rurale, al Ministerului Mediului și Gospodăririi Apelor,
al Ministerului Muncii, Solidarității Sociale și Familiei, al
Ministerului Transporturilor, Construcțiilor și Turismului,
al Agenției Naționale pentru Dezvoltarea Zonelor Miniere, al
Agenției Naționale pentru Ocuparea Forței de Muncă,
al Agenției Naționale pentru Întreprinderi Mici și Mijlocii și
Cooperație, al Agenției Române pentru Investiții Străine
și al Comisiei Antisărăcie și Promovare a Incluziunii Sociale.
(3) Membrii comisiei interministeriale vor fi desemnați de
către instituțiile prevăzute la alin. (2).“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 16 decembrie 2005.
Nr. 384.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 72/2005
pentru modificarea și completarea Ordonanței de urgență a Guvernului nr. 64/1997
privind înființarea Agenției Naționale pentru Dezvoltarea și Implementarea Programelor
de Reconstrucție a Zonelor Miniere
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 72/2005 pentru
modificarea și completarea Ordonanței de urgență a
Guvernului nr. 64/1997 privind înființarea Agenției

Naționale pentru Dezvoltarea și Implementarea
Programelor de Reconstrucție a Zonelor Miniere și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 14 decembrie 2005.
Nr. 1.313.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.162/21.XII.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 628
din 17 noiembrie 2005

referitoare la excepția de neconstituționalitate a dispozițiilor art. 318 alin. 1
din Codul de procedură civilă
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Mihai Paul Cotta

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 318 alin. 1 din Codul de procedură civilă,
excepție ridicată de Anton Apahideanu în Dosarul
nr. 1.265/2005 al Tribunalului București — Secția a V-a
civilă.
La apelul nominal răspunde Anton Apahideanu, lipsind
celelalte părți, față de care procedura de citare a fost legal
îndeplinită.
Autorul excepției de neconstituționalitate solicită
admiterea acesteia, susținând că dispozițiile legale criticate,
care nu prevăd posibilitatea atacării cu contestație a
hotărârilor pronunțate de instanțele de apel, încalcă
prevederile constituționale referitoare la statul de drept și
cele privind accesul la justiție. Totodată, sunt invocate în
susținerea excepției și dispozițiile art. 6 paragraful 1 din
Convenția pentru apărarea drepturilor omului și a libertăților
fundamentale.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate,
deoarece Curtea nu se poate pronunța asupra modificării
sau completării prevederilor legale supuse controlului de
constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 17 iunie 2005, pronunțată în Dosarul
nr. 1.265/2005, Tribunalul București — Secția a V-a civilă a
sesizat Curtea Constituțională cu excepția de
neconstituționalitate a dispozițiilor art. 318 din Codul de
procedură civilă, excepție ridicată de Anton Apahideanu în
dosarul menționat, având ca obiect soluționarea cererii de
contestație în anulare formulată de autorul excepției
împotriva unei decizii civile.
În motivarea excepției de neconstituționalitate autorul
acesteia susține că îlimitarea aplicabilității articolului 318 din
Codul de procedură civilă, doar la hotărârile pronunțate de
instanțele de recurs, cu excluderea hotărârilor pronunțate
de instanțele de apel, este în contradicție cu [...] principiul
constituțional al statului de drept bazat pe justiție, al
accesului liber la justiție, al imparțialității instanțelor, al

rolului căilor de atac în eliminarea greșelilor comise [...],
fiind încălcat dreptul la un proces echitabil, deoarece
greșeala nu poate fi legal îndreptată în nici un fel“. Sunt
încălcate, în opinia autorului excepției, și prevederile art. 6
paragraful 1 din Convenția pentru apărarea drepturilor
omului și a libertăților fundamentale, îconvenție care
stabilește dreptul la procese echitabile, judecate de instanțe
imparțiale“.
Autorul excepției consideră că, prin abrogarea pct. 11 al
art. 304 din Codul de procedură civilă, înu s-a eliminat
limitarea aplicabilității articolului 318 din cod doar la
hotărârile instanțelor de recurs“. S-a creat astfel o
inegalitate de tratament între îhotărârile pronunțate de
instanțele de apel, care nu pot fi atacate pe calea
extraordinară de atac a contestației în anulare pentru
greșeli materiale, hotărâri pronunțate în complet de doi
judecători, și hotărârile pronunțate de instanțele de recurs,
care pot fi atacate cu contestație în anulare, deși acestea
sunt pronunțate în complet de trei judecători, probabilitatea
unei erori materiale [...] fiind mai mică“.
Tribunalul București — Secția a V-a civilă consideră că
excepția de neconstituționalitate este neîntemeiată. Se
apreciază că nu sunt încălcate dispozițiile art. 21 din
Constituție, deoarece îcondițiile în care pot fi exercitate
căile de atac, atât cele ordinare, cât și cele extraordinare,
cum este contestația în anulare specială, sunt reglementate
prin lege, conform dispozițiilor art. 129 din Constituție“.
Astfel, se arată în continuare, îstabilirea procedurii și a
condițiilor pentru promovarea căilor de atac constituie
prerogativa exclusivă a legiuitorului, părțile având
posibilitatea de a exercita căile de atac, însă în condițiile
prevăzute de lege“.
În conformitate cu prevederile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, susținând, în esență, că dispozițiile
criticate sunt conforme cu art. 126 alin. (2) și art. 129 din
Constituție.
Avocatul Poporului consideră, în esență, că dispozițiile
criticate sunt constituționale, fiind conforme cu prevederile
art. 126 alin. (2) și art. 129 din Legea fundamentală. De
asemenea, apreciază că instituirea unor reguli speciale
privind exercitarea contestației în anulare nu contravine
principiului constituțional al accesului liber la justiție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.162/21.XII.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulată, îl constituie art. 318 din Codul de procedură
civilă. Dispozițiile alin. 2 ale art. 318 au fost abrogate prin
art. I pct. 121 din Ordonanța de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 479 din 2 octombrie 2000. Alin. 1 al art. 318
din Codul de procedură civilă a fost modificat prin art. I
pct. 26 din Ordonanța de urgență a Guvernului nr. 59/2001
privind modificarea și completarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, publicată în Monitorul Oficial al
României, Partea I, nr. 217 din 27 aprilie 2001, care avea
următorul cuprins: îHotărârile instanțelor de recurs mai pot fi
atacate cu contestație când dezlegarea dată este rezultatul
unei greșeli materiale sau când instanța, respingând recursul
sau admițându-l numai în parte, a omis din greșeală să
cerceteze vreunul dintre motivele de modificare sau de
casare.“
Ulterior sesizării Curții Constituționale, Ordonanța de
urgență a Guvernului nr. 59/2001 a fost respinsă prin
Legea nr. 69/2005, publicată în Monitorul Oficial al
României, Partea I, nr. 612 din 14 iulie 2005, și abrogată
prin art. IV din Legea nr. 219/2005 privind aprobarea
Ordonanței de urgență a Guvernului nr. 138/2000, publicată
în Monitorul Oficial al României, Partea I, nr. 609 din
14 iulie 2005.
Dispozițiile art. 318 alin. 1 din Codul de procedură civilă
au fost modificate prin art. I pct. 53 din Legea
nr. 219/2005 și au următorul cuprins: îHotărârile instanțelor

de recurs mai pot fi atacate cu contestație când dezlegarea
dată este rezultatul unei greșeli materiale sau când instanța,
respingând recursul sau admițându-l numai în parte, a omis din
greșeală să cerceteze vreunul dintre motivele de modificare
sau de casare.“
Având în vedere că, în urma modificării, dispoziția
legală criticată a rămas aceeași, Curtea, conform
jurisprudenței sale, urmează să se pronunțe asupra
reglementării în vigoare.
Critica de neconstituționalitate are la bază, în esență,
susținerea potrivit căreia îlimitarea aplicabilității articolului 318
din Codul de procedură civilă doar la hotărârile pronunțate
de instanțele de recurs, cu excluderea hotărârilor
pronunțate de instanțele de apel“, ar încălca, în opinia
autorului excepției, dispozițiile constituționale ale art. 1 alin. (3)
privind principiul statului de drept, ale art. 21 alin. (1), (2)
și (3) privind accesul la justiție, ale art. 124 alin. (2) privind
înfăptuirea justiției și ale art. 129 privind folosirea căilor de
atac.
Autorul excepției apreciază că prevederile art. 318
alin. 1 din Codul de procedură civilă încalcă și dispozițiile
art. 6 paragraful 1 din Convenția pentru apărarea
drepturilor omului și a libertăților fundamentale.
Analizând excepția de neconstituționalitate, Curtea
constată că aceasta este inadmisibilă.
Din motivarea excepției rezultă că, de fapt, autorul
acesteia nu critică neconstituționalitatea art. 318 alin. 1 din
Codul de procedură civilă, ci este nemulțumit de aplicarea
acestui text doar la hotărârile pronunțate de instanțele de
recurs, cu excluderea hotărârilor pronunțate de instanțele
de apel. Așadar, în realitate, autorul excepției nu
formulează o critică privind neconstituționalitatea textului, ci
urmărește completarea acestuia, în sensul ca și hotărârile
pronunțate de instanțele de apel să poată fi atacate cu
contestație în anulare ca și cele ale instanțelor de recurs.
Sub acest aspect Curtea nu este competentă să se
pronunțe, întrucât potrivit dispozițiilor art. 2 alin. (3) din
Legea nr. 47/1992 privind organizarea și funcționarea Curții
Constituționale, aceasta îse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 318 alin. 1 din Codul de procedură
civilă, excepție ridicată de Anton Apahideanu în Dosarul nr. 1.265/2005 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.162/21.XII.2005

5

CURTEA CONSTITUȚIONALĂ

D E C I Z I A Nr. 649
din 29 noiembrie 2005

referitoare la excepția de neconstituționalitate a dispozițiilor art. 17 alin. (5)
din Ordonanța de urgență a Guvernului nr. 177/2002 privind salarizarea
și alte drepturi ale magistraților
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 17 alin. (5) din Ordonanța de urgență a
Guvernului nr. 177/2002 privind salarizarea și alte drepturi
ale magistraților, excepție ridicată de Monica Rapaport în
Dosarul nr. 463/2005 al Curții de Apel Târgu Mureș —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 septembrie 2005, pronunțată în
Dosarul nr. 463/2005, Curtea de Apel Târgu Mureș —
Secția civilă a sesizat Curtea Constituțională cu excepția
de neconstituționalitate a dispozițiilor art. 17 alin. (5) din
Ordonanța de urgență a Guvernului nr. 177/2002 privind
salarizarea și alte drepturi ale magistraților. Excepția a fost
ridicată de Monica Rapaport în cadrul unui litigiu de muncă
având ca obiect soluționarea cererii formulate de autorul
excepției pentru acordarea unei diurne de 2% din
indemnizația de încadrare lunară.
În motivarea excepției de neconstituționalitate autorul
acesteia susține că textul art. 17 alin. (5) din Ordonanța de
urgență a Guvernului nr. 177/2002 este neconstituțional,
întrucât prevede completarea dispozițiilor referitoare la
acordarea diurnei și la decontarea cheltuielilor de transport
pe perioada delegării sau detașării magistraților cu
reglementările aplicabile personalului din instituțiile publice,
fără a preciza concret actul normativ cu care se
completează, creând astfel posibilitatea completării chiar și
cu un act normativ de forță juridică inferioară și existent
anterior, cum s-a aplicat în speță Hotărârea Guvernului
nr. 543/1995 privind drepturile bănești ale salariaților
instituțiilor publice și regiilor autonome cu specific deosebit
pe perioada delegării și detașării în altă localitate, precum
și în cazul deplasării în cadrul localității, în interesul
serviciului.
Curtea de Apel Târgu Mureș — Secția civilă și-a
exprimat opinia în sensul că excepția ridicată este
întemeiată, pentru aceleași motive ca și cele arătate de
autorul excepției.

Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată, întrucât, pe de o parte, Hotărârea Guvernului
nr. 543/1995 a fost dată în executarea Ordonanței
Guvernului nr. 63/1994 privind actualizarea unor acte
normative de cheltuieli pentru autoritățile și instituțiile
publice, iar pe de altă parte, o lege sau o ordonanță a
Guvernului se poate completa cu dispozițiile unui alt act
normativ având aceeași forță juridică, chiar dacă a intrat în
vigoare anterior, iar în aplicarea acestuia din urmă a fost
emisă o hotărâre a Guvernului ce dezvoltă și detaliază
soluțiile din actul de bază.
Avocatul Poporului consideră că dispozițiile legale
criticate sunt constituționale, întrucât nu conțin nici o
prevedere cu caracter retroactiv, iar între acest text și
prevederile art. 1 alin. (4), art. 61 alin. (1) și art. 108
alin. (2) din Constituție nu există nici o incompatibilitate.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 17 alin. (5) din Ordonanța de urgență a
Guvernului nr. 177/2002 privind salarizarea și alte drepturi
ale magistraților, publicată în Monitorul Oficial al României,
Partea I, nr. 924 din 18 decembrie 2002, aprobată cu
modificări prin Legea nr. 347/2003, publicată în Monitorul
Oficial al României, Partea I, nr. 525 din 22 iulie 2003,
dispoziții care au următorul conținut: îPrevederile alin. (1)—
(3) se completează, după caz, cu reglementările aplicabile
personalului din instituțiile publice.“
Autorul excepției consideră că dispozițiile legale criticate
contravin prevederilor constituționale ale art. 1 alin. (4)
referitoare la principiul separației și echilibrului puterilor, ale
art. 15 alin. (2) privind neretroactivitatea legii, ale art. 61
alin. (1) privind rolul și structura Parlamentului și ale
art. 108 alin. (2) privind actele Guvernului.
Analizând excepția de neconstituționalitate ridicată,
Curtea reține că art. 17 din Ordonanța de urgență a
Guvernului nr. 177/2002 reglementează la alin. (1)—(3)
drepturile magistraților detașați sau delegați la diurnă, la
decontarea cheltuielilor de cazare și de transport, suma

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.162/21.XII.2005

cuvenită în cazul în care nu beneficiază de cazare, precum
și decontarea valorii combustibililor în cazul în care
deplasarea se face cu autoturismul.
Trimiterea de către dispoziția legală criticată la
reglementările aplicabile personalului din instituțiile bugetare
vizează atât actele normative de aceeași forță juridică, prin
care se prevăd, eventual, și alte drepturi ori alte valori ale
unor drepturi acordate personalului din instituțiile bugetare,
cât și reglementările cuprinse în acte normative inferioare,
emise în executarea primei categorii de acte normative,
care stabilesc metodologia de calculare și acordare a
drepturilor prevăzute.
Curtea constată că această trimitere la alte reglementări
a fost utilă, pe de o parte, pentru evitarea repetării
acestora ori a emiterii de noi hotărâri, instrucțiuni sau
norme metodologice în aplicarea dispozițiilor referitoare la
drepturile magistraților, iar pe de altă parte, pentru
asigurarea acordării și magistraților a tuturor drepturilor ce
sunt prevăzute ori vor fi reglementate ulterior pentru
celelalte categorii de personal din instituțiile bugetare.

Prin urmare, textul de lege criticat nu conține o
delegare legislativă și nici un transfer de atribuții contrare
competențelor constituționale ale autorităților publice. Ca
atare, nu lezează principiul separației puterilor în stat,
consacrat de art. 1 alin. (4) din Constituție, nici rolul
Parlamentului ca organ reprezentativ suprem al poporului și
unica autoritate legiuitoare a țării, stabilit prin art. 61
alin. (1) din Legea fundamentală, și nici competența
Guvernului de a emite hotărâri pentru executarea legilor,
prevăzută de art. 108 alin. (2) din Constituție.
Cât privește pretinsa încălcare a principiului
neretroactivității legii, Curtea constată că un text de lege,
prin trimiterea, pentru completarea ori aplicarea
corespunzătoare, la alte reglementări legale intrate în
vigoare anterior, nu devine retroactiv, întrucât dispozițiile
sale vor fi aplicate numai raporturilor juridice născute după
intrarea sa în vigoare, iar nu și raporturilor juridice
preexistente.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 17 alin. (5) din Ordonanța de urgență a Guvernului
nr. 177/2002 privind salarizarea și alte drepturi ale magistraților, excepție ridicată de Monica Rapaport în Dosarul
nr. 463/2005 al Curții de Apel Târgu Mureș — Secția civilă.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind publicarea Memorandumului de finanțare dintre Guvernul României
și Comisia Europeană referitor la Programul 2004 pentru sprijin comunitar
în domeniul securității nucleare pentru România
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Memorandumului de
finanțare dintre Guvernul României și Comisia Europeană
referitor la Programul 2004 pentru sprijin comunitar în
domeniul securității nucleare pentru România, semnat la

București la 21 decembrie 2004, prevăzut în anexa*) care
face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 14 noiembrie 2005.
Nr. 1.711.
*) Anexa se publică ulterior în Monitorul Oficial al României, Partea I, nr. 1.162 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 1.162/21.XII.2005

A C TE A L E C AMEREI AUDIT O RI LO R FI NANCI ARI DI N RO M Â N I A
CAMERA AUDITORILOR FINANCIARI DIN ROMÂNIA

HOTĂRÂRE
privind acordarea calității și a dreptului de exercitare a profesiei de auditor financiar
pentru persoanele care posedă o calificare profesională în audit financiar sau în profesii
asimilate acestuia, atribuită de alt stat în acord cu reglementările specifice din acel stat
Având în vedere prevederile art. 6 alin. (5) și ale art. 12 lit. A din Ordonanța de urgență a Guvernului
nr. 75/1999 privind activitatea de audit financiar, republicată, cu modificările și completările ulterioare, respectiv ale
Normelor privind atribuirea calității și a dreptului de exercitare a profesiei de auditor financiar pentru persoanele care
posedă o calificare profesională în audit financiar sau în profesii asimilate acestuia, atribuită de alt stat în acord cu
reglementările specifice din acel stat, aprobate prin Hotărârea Consiliului Camerei Auditorilor Financiari din România
nr. 42/2005, precum și procesul-verbal întocmit de comisia de examinare stabilită prin hotărârea Consiliului Camerei
Auditorilor Financiari din România, încheiat în data de 8 decembrie 2005,
Consiliul Camerei Auditorilor Financiari din România
Art. 1.
exercitare
prevăzute
hotărâre,

— Se aprobă acordarea calității și a dreptului de
a profesiei de auditor financiar persoanelor fizice
în anexa care face parte integrantă din prezenta
care posedă o calificare profesională în audit

h o t ă r ă ș t e:

financiar sau în profesii asimilate acestuia, atribuită de alt
stat în acord cu reglementările specifice din acel stat.
Art. 2. — Prezenta hotărâre va fi publicată în Monitorul
Oficial al României, Partea I.

Președintele Camerei Auditorilor Financiari din România,
Ion Mihăilescu
București, 14 decembrie 2005.
Nr. 54.
ANEXĂ*)
LISTĂ

cuprinzând persoanele fizice care posedă o calificare profesională în audit financiar sau în
profesii asimilate acestuia, atribuită de alt stat în acord cu reglementările specifice din acel
stat, și au dobândit calitatea și dreptul de exercitare a profesiei de auditor financiar în România

*) Anexa este reprodusă în facsimil.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
— prin toate filialele
u RODIPET — S.A.
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.162/21.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070417]
ISSN 1453—4495

PDF compression, OCR, web-optimization with CVISION's PdfCompressor

