PARTEA

Anul 173 (XVII) — Nr. 760

I

Luni, 22 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 373 din 5 iulie 2005 referitoare la excepția de
neconstituționalitate a prevederilor art. 33 din Legea
nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997...........

1–3

HOTĂRÂRI ALE GUVERNULUI ROMÂNIEI
878.

DECIZII

— Hotărâre privind accesul publicului la informația
privind mediul ............................................................

ALE

CURȚII

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 373
din 5 iulie 2005

referitoare la excepția de neconstituționalitate a prevederilor art. 33 din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 33 din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, excepție ridicată de Elena Apetroaie în
Dosarul nr. 247/C/2005 al Curții de Apel Suceava — Secția
civilă.
La apelul nominal se constată lipsa părților, față de care
procedura de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 760/22.VIII.2005

Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat nu
contravine dispozițiilor art. 44 alin. (2) teza a doua din
Constituție, deoarece protecția constituțională a dreptului de
proprietate poate fi invocată numai după dobândirea
acestui drept.
C U R T E A,

având în vedere actele și lucrările dosarului, constată
următoarele:
Prin Încheierea din 7 aprilie 2005, pronunțată în Dosarul
nr. 247/C/2005, Curtea de Apel Suceava — Secția civilă a
sesizat Curtea Constituțională cu excepția de
neconstituționalitate a prevederilor art. 33 din Legea
nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și
ale Legii nr. 169/1997. Excepția a fost ridicată de Elena
Apetroaie.
În motivarea excepției de neconstituționalitate, se arată
în esență că prevederile art. 33 din Legea nr. 1/2000, în
temeiul cărora persoanele fizice și persoanele juridice, care
nu au depus în termenul prevăzut de Legea nr. 169/1997
cereri pentru reconstituirea dreptului de proprietate, pot
formula astfel de cereri în termen de 60 de zile de la data
intrării în vigoare a Legii nr. 1/2000, contravin principiului
constituțional al garantării și ocrotirii proprietății private,
cuprins în art. 44 alin. (2) teza întâi din Constituție. Se mai
susține că textul de lege criticat limitează în timp
posibilitatea persoanelor interesate de a depune cereri
pentru reconstituirea dreptului de proprietate.
Curtea de Apel Suceava — Secția civilă apreciază că
prevederile legale criticate sunt constituționale, deoarece îîn
lipsa unui termen imperativ de decădere privitor la
depunerea cererilor de restituire a terenurilor, s-ar încălca
principiul securității raporturilor juridice (...)“. Se mai arată
că îlimitarea în timp a dreptului de a solicita restituirea
terenurilor este în deplină concordanță cu prevederile art. 1
alin. (2) din Primul Protocol adițional la Convenția pentru
apărarea drepturilor omului și a libertăților fundamentale,
care conferă statului dreptul de a adopta legile pe care le
consideră necesare pentru a reglementa folosința bunurilor
conform interesului general“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că dispozițiile art. 44 alin. (2) din
Constituție nu sunt incidente în cauză, deoarece îprincipiul
constituțional al garantării dreptului de proprietate privată
protejează dreptul de proprietate existent în patrimoniul
titularului său, nu vocația la dobândirea acestui drept“. Se
invocă în acest sens și jurisprudența Curții Constituționale.
Pentru aceste considerente, în opinia Guvernului, excepția
de neconstituționalitate este neîntemeiată.
Avocatul Poporului apreciază că excepția de
neconstituționalitate este neîntemeiată. În acest sens, arată
că îexercitarea unui drept de către titularul său nu poate
avea loc decât cu respectarea cadrului legal stabilit de
legiuitor, care, potrivit art. 126 alin. (2) din Constituție, are
legitimarea constituțională de a stabili competența
instanțelor judecătorești și procedura de judecată“, ceea ce
implică și îreglementarea unor termene, după a căror
expirare valorificarea dreptului nu mai e posibilă“. Se mai
arată, invocându-se jurisprudența Curții Constituționale în
materie, că îdreptul de proprietate nu poate fi exercitat

decât cu respectarea tuturor reglementărilor legale care îi
determină conținutul și limitele“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl reprezintă
art. 33 din Legea nr. 1/2000 pentru reconstituirea dreptului
de proprietate asupra terenurilor agricole și celor forestiere,
solicitate potrivit prevederilor Legii fondului funciar
nr. 18/1991 și ale Legii nr. 169/1997, publicată în Monitorul
Oficial al României, Partea I, nr. 8 din 12 ianuarie 2000.
Prevederile legale criticate au următorul conținut:
— Art. 33: îPersoanele fizice și persoanele juridice, care
nu au depus în termenul prevăzut de Legea nr. 169/1997 cereri
pentru reconstituirea dreptului de proprietate sau, după caz,
actele doveditoare, pot formula astfel de cereri și pot depune
actele doveditoare în termen de 60 de zile de la data intrării în
vigoare a prezentei legi.“
În opinia autorului excepției de neconstituționalitate,
aceste prevederi legale contravin dispozițiilor art. 44
alin. (2) teza întâi, al căror conținut este următorul:
— Art. 44 alin. (2) teza întâi: î(2) Proprietatea privată
este garantată și ocrotită în mod egal de lege, indiferent de
titular. (...)“
Examinând excepția de neconstituționalitate, Curtea
constată că aceasta este neîntemeiată și urmează a fi
respinsă pentru următoarele considerente:
Autorul excepției susține că prevederile art. 33 din
Legea nr. 1/2000, în temeiul cărora persoanele interesate
pot formula cereri pentru reconstituirea dreptului de
proprietate potrivit Legii nr. 169/1997, inclusiv în decursul
unui termen de 60 de zile de la data intrării în vigoare a
Legii nr. 1/2000, contravin principiului constituțional al
garantării și ocrotirii proprietății private, cuprins în art. 44
alin. (2) teza întâi din Constituție, prin limitarea în timp a
posibilității persoanelor interesate de a depune cereri
pentru reconstituirea dreptului de proprietate asupra
terenurilor agricole și forestiere.
Curtea constată că aceste susțineri nu sunt întemeiate.
În sensul jurisprudenței sale, de exemplu Decizia nr. 41 din
4 februarie 2003, publicată în Monitorul Oficial al României,
Partea I, nr. 210 din 31 martie 2003, dispozițiile
constituționale privind garantarea și ocrotirea proprietății se
aplică numai după dobândirea dreptului de proprietate. Or,
în cauză, persoanele îndreptățite la reconstituirea dreptului
de proprietate asupra terenurilor agricole și a celor
forestiere nu au calitatea de proprietar.
De altfel, în legătură cu termenul de 30 de zile de la
intrarea în vigoare a Legii nr. 1/2000, în decursul căruia
pot fi depuse cererile de reconstituire a dreptului de
proprietate asupra terenurilor agricole sau forestiere, Curtea
constată că acesta a fost instituit de legiuitor ca măsură
reparatorie pentru cei care nu au depus astfel de cereri în
decursul termenului inițial, de 90 de zile, instituit prin
art. IV din Legea nr. 169/1997.
Astfel, potrivit art. IV alin. (1) din Legea nr. 169/1997:
îPersoanele care nu au depus cereri în termenul prevăzut de

MONITORUL OFICIAL AL ROMÂNIEI, PARTEA I, Nr. 760/22.VIII.2005
Legea fondului funciar nr. 18/1991, pentru reconstituirea
dreptului de proprietate, ori aceste cereri s-au pierdut sau cu
privire la care nu au primit nici un răspuns, se pot adresa cu o
nouă cerere comisiilor comunale, orășenești sau municipale, în
termen de 90 de zile de la data intrării în vigoare a prezentei
legi.“

3

Astfel, nici din acest punct de vedere nu sunt
întemeiate susținerile autorului excepției de neconstituționalitate referitoare la limitarea în timp a posibilității
persoanelor interesate de a depune cereri pentru
reconstituirea dreptului de proprietate asupra terenurilor
agricole și forestiere.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 33 din Legea nr. 1/2000 pentru reconstituirea
dreptului de proprietate asupra terenurilor agricole și celor forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, excepție ridicată de Elena Apetroaie în Dosarul nr. 247/C/2005 al Curții de Apel
Suceava — Secția civilă.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind accesul publicului la informația privind mediul
În temeiul art. 108 din Constituția României, republicată, și al dispozițiilor Convenției privind accesul la informație,
participarea publicului la luarea deciziei și accesul la justiție în probleme de mediu, semnată la Aarhus la 25 iunie 1998,
ratificată prin Legea nr. 86/2000,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Prezenta hotărâre asigură dreptul de
acces la informația privind mediul deținută de sau pentru
autoritățile publice și stabilește condițiile, termenii de bază
și modalitățile de exercitare a acestui drept.
(2) Informația privind mediul este în mod progresiv
diseminată și pusă la dispoziția publicului în scopul
realizării celei mai largi posibile și sistematice accesibilități
și diseminări a acestei informații. În vederea atingerii
scopului propus se promovează, în special, utilizarea
tehnologiei electronice și/sau a telecomunicațiilor
computerizate.
Art. 2. — Pentru aplicarea prezentei hotărâri, termenii și
expresiile de mai jos semnifică după cum urmează:
1. informația privind mediul — orice informație scrisă,
vizuală, audio, electronică sau sub orice formă materială
despre:
a) starea elementelor de mediu, cum sunt aerul și
atmosfera, apa, solul, suprafața terestră, peisajul și ariile
naturale, inclusiv zonele umede, marine și costiere,

diversitatea biologică și componentele sale, inclusiv
organismele modificate genetic, precum și interacțiunea
dintre aceste elemente;
b) factorii, cum sunt substanțele, energia, zgomotul,
radiațiile sau deșeurile, inclusiv deșeurile radioactive,
emisiile, deversările și alte evacuări în mediu, ce afectează
sau pot afecta elementele de mediu prevăzute la lit. a);
c) măsurile, inclusiv măsurile administrative, cum sunt
politicile, legislația, planurile, programele, convențiile
încheiate între autoritățile publice și persoanele fizice și/sau
juridice privind obiectivele de mediu, activitățile care
afectează sau pot afecta elementele și factorii prevăzuți la
lit. a) și b), precum și măsurile sau activitățile destinate să
protejeze elementele prevăzute la lit. a);
d) rapoartele referitoare la implementarea legislației
privind protecția mediului;
e) analizele cost—beneficiu sau alte analize și prognoze
economice folosite în cadrul măsurilor și activităților
prevăzute la lit. c);
f) starea sănătății și siguranței umane, inclusiv
contaminarea, ori de câte ori este relevantă, a lanțului
trofic, condițiile de viață umană, siturile arheologice,

4

MONITORUL OFICIAL AL ROMÂNIEI, PARTEA I, Nr. 760/22.VIII.2005

monumentele istorice și orice construcții, în măsura în care
acestea sunt sau pot fi afectate de starea elementelor de
mediu prevăzute la lit. a) sau, prin intermediul acestor
elemente, de factorii, măsurile și activitățile prevăzute la
lit. b) și c);
2. autoritate publică:
a) Guvernul, alte organe ale administrației publice,
inclusiv organismele lor publice consultative, constituite la
nivel național, regional sau local;
b) orice persoană fizică sau juridică care îndeplinește
funcții publice administrative conform legislației naționale,
inclusiv responsabilități, activități sau servicii în legătură cu
mediul;
c) orice persoană fizică sau juridică care îndeplinește
responsabilități sau funcții ori furnizează servicii publice în
legătură cu mediul și este sub controlul unui organism sau
al unei persoane prevăzute la lit. a) sau b).
Prezenta definiție nu include instituții sau organisme,
atunci când acestea acționează în calitate de organ judiciar
sau legislativ;
3. informația deținută de o autoritate publică — informația
privind mediul aflată în posesia sa și care a fost elaborată
sau primită de acea autoritate;
4. informația deținută pentru o autoritate publică —
informația privind mediul care este deținută în fapt de o
persoană fizică sau juridică, în numele unei autorități
publice;
5. solicitant — orice persoană fizică sau juridică care
solicită informații privind mediul, indiferent de cetățenie,
naționalitate sau domiciliu, iar în cazul persoanelor juridice,
indiferent de locul în care sunt înregistrate sau în care se
află centrul efectiv al activității lor;
6. public — una sau mai multe persoane fizice sau
juridice și, în conformitate cu legislația ori practica
națională, asociațiile, organizațiile sau grupurile acestora.
CAPITOLUL II
Accesul, la cerere, la informația privind mediul
SECȚIUNEA 1
Prevederi generale

Art. 3. — (1) Solicitarea și furnizarea informației privind
mediul se fac în conformitate cu prevederile Convenției
privind accesul la informație, participarea publicului la
luarea deciziei și accesul la justiție în probleme de mediu,
semnată la Aarhus la 25 iunie 1998, ratificată prin Legea
nr. 86/2000, publicată în Monitorul Oficial al României,
Partea I, nr. 224 din 22 mai 2000.
(2) Primirea cererilor de informații privind mediul și
furnizarea răspunsurilor se realizează de către
compartimentele specializate de informare și relații publice
organizate în cadrul autorităților publice.
(3) Autoritățile publice sunt obligate să pună la
dispoziția oricărui solicitant, la cererea acestuia, informația
privind mediul deținută de sau pentru ele, fără justificarea
scopului în care această informație a fost cerută.
Art. 4. — (1) Informația privind mediul se pune la
dispoziția solicitantului, ținând cont de termenul specificat
de acesta, cât mai repede posibil sau cel mai târziu în
termen de o lună de la data primirii cererii de către
autoritatea publică.
(2) În cazul în care volumul și complexitatea informației
solicitate sunt atât de mari încât termenul de o lună
prevăzut la alin. (1) nu poate fi respectat, informația privind
mediul se pune la dispoziția solicitantului în termen de

două luni de la data primirii cererii de către autoritatea
publică. În astfel de cazuri solicitantul este informat, cât
mai curând posibil și cel mai târziu înaintea expirării
termenului de o lună, despre prelungirea termenului de
răspuns și motivele care stau la baza acestei prelungiri.
Art. 5. — (1) În cazul în care cererea este generală,
neclară sau nu permite identificarea informației solicitate,
autoritatea publică cere solicitantului, cât mai curând posibil
și cel mai târziu în termenul prevăzut la art. 4 alin. (1), să
specifice ce solicită. În acest sens autoritatea publică ajută
solicitantul și prin furnizarea de informații cu privire la
utilizarea registrelor publice prevăzute în art. 7 alin. (2) lit. c).
(2) Autoritatea publică poate refuza cererea de
informații, în baza prevederilor art. 11 alin. (1) lit. c), dacă
solicitantul nu a specificat ceea ce cere, conform
prevederilor alin. (1), în termen de două luni de la data
transmiterii de către autoritatea publică a indicațiilor de
specificare.
Art. 6. — (1) În cazul în care solicitantul cere autorității
publice punerea la dispoziție a informației privind mediul
într-o anumită formă sau într-un anumit format, inclusiv sub
formă de copii, autoritatea publică pune la dispoziție
informația în forma sau în formatul cerut, cu excepția
cazului în care:
a) este deja pusă la dispoziția publicului, conform
art. 20—25, într-o altă formă sau într-un alt format ușor
accesibil solicitantului;
b) este convenabil pentru autoritatea publică să o pună
la dispoziția publicului într-o altă formă sau într-un alt
format, caz în care motivează furnizarea informației în
forma sau în formatul disponibil.
(2) În acest scop autoritățile publice sunt obligate să
păstreze informația privind mediul deținută de ele sau
pentru ele, în forme sau în formate care sunt ușor
reproductibile și accesibile prin folosirea telecomunicațiilor
computerizate sau a altor mijloace electronice.
(3) Respingerea cererii de furnizare a informației privind
mediul, în totalitate sau în parte, în forma sau în formatul
solicitat, se motivează și se comunică solicitantului în
termenul prevăzut la art. 4 alin. (1).
Art. 7. — (1) Pentru a facilita accesul oricărei persoane
la informația privind mediul, autoritățile publice sunt obligate
să asigure:
a) îndrumarea publicului, prin reprezentanții proprii din
compartimentele specializate de informare și relații publice,
în exercitarea dreptului de acces la informația privind
mediul;
b) accesul publicului la listele cu autorități publice.
(2) În vederea exercitării efective a dreptului de acces
la informația privind mediul, autoritățile publice asigură:
a) desemnarea persoanelor responsabile cu furnizarea
informațiilor, din cadrul compartimentelor specializate de
informare și relații publice;
b) înființarea și menținerea spațiilor și a altor facilități
pentru examinarea informației solicitate;
c) punerea la dispoziția publicului a registrelor sau
listelor conținând informația privind mediul deținută de
acestea ori înființarea unor puncte de informare unde se
găsesc indicații precise asupra locului în care poate fi
găsită informația privind mediul deținută de autoritățile
publice.
Art. 8. — (1) Autoritățile publice au obligația de a
informa publicul despre drepturile ce decurg din prevederile
prezentei hotărâri, scop în care furnizează informațiile
necesare, îndrumă și ajută publicul.

MONITORUL OFICIAL AL ROMÂNIEI, PARTEA I, Nr. 760/22.VIII.2005
(2) În vederea îndeplinirii prevederilor alin. (1),
autoritățile publice au următoarele obligații:
a) afișarea pe propria pagină web a drepturilor pe care
le are publicul în baza prezentei hotărâri, potrivit
prevederilor art. 38;
b) editarea și punerea la dispoziția publicului de pliante
conținând drepturile pe care le are publicul în baza
prezentei hotărâri, potrivit prevederilor art. 39;
c) utilizarea oricăror alte mijloace de informare
corespunzătoare.
SECȚIUNEA a 2-a
Măsuri de implementare

Art. 9. — (1) Cererile pentru furnizarea informațiilor
privind mediul, modalitatea și termenul de rezolvare a
acestora se înscriu într-un registru pentru înregistrarea
solicitărilor de informații la nivelul fiecărei autorități publice.
(2) Autoritățile publice raportează lunar evidența cererilor
prevăzute la alin. (1), până la data de 10 a lunii ulterioare
celei pentru care se face raportarea, la autoritatea publică
centrală în a cărei subordine, coordonare sau autoritate se
află, precum și la autoritatea publică locală pentru protecția
mediului în a cărei rază teritorială își au sediul.
(3) Autoritățile publice locale pentru protecția mediului
centralizează rapoartele prevăzute la alin. (2) și transmit
autorității publice regionale pentru protecția mediului situația
centralizată a rapoartelor, până la data de 15 a lunii
ulterioare celei pentru care se face raportarea. Autoritățile
regionale pentru protecția mediului întocmesc evidența
centralizată pe regiuni și o transmit Agenției Naționale
pentru Protecția Mediului în termen de 5 zile de la primirea
rapoartelor.
(4) Agenția Națională pentru Protecția Mediului
întocmește evidența centralizată la nivel național a
rapoartelor prevăzute la alin. (2), pe care o reactualizează
lunar și o afișează pe propria pagină web până la sfârșitul
lunii ulterioare celei pentru care se face raportarea.
(5) Autoritățile publice centrale controlează furnizarea
informațiilor privind mediul deținute de unitățile aflate în
subordinea, sub autoritatea sau în coordonarea acestora, la
termenele și în condițiile prevăzute în prezenta hotărâre.
Art. 10. — (1) În vederea aplicării dispozițiilor art. 7
alin. (2) lit. b), autoritățile publice dotează spațiile pentru
examinarea informației solicitate cu următoarele facilități: un
computer, mobilierul necesar consultării pe loc a informației
solicitate privind mediul, precum și registrele sau listele cu
informațiile privind mediul deținute de sau pentru autoritatea
publică.
(2) Consultarea pe loc a informației privind mediul se
înregistrează în registrul de evidență ținut de
compartimentul specializat de informare și relații publice.
CAPITOLUL III
Excepții
Art. 11. — (1) Autoritățile publice pot refuza o cerere
privind solicitarea de informații privind mediul, în cazul în
care:
a) informația solicitată nu este deținută de sau pentru
autoritatea publică la care a fost înaintată cererea. În acest
caz, dacă autoritatea publică are cunoștință că informația
este deținută de sau pentru o altă autoritate publică,
transmite cererea acelei autorități cât mai repede posibil,
dar nu mai târziu de 15 zile de la data primirii solicitării, și
informează solicitantul despre aceasta ori informează

5

solicitantul despre autoritatea publică la care consideră că
este posibil să fie depusă cererea de informații;
b) cererea este în mod evident nerezolvabilă;
c) cererea este formulată într-o manieră prea generală,
luând în considerare dispozițiile art. 5;
d) cererea privește materiale în curs de completare sau
documente ori date nefinalizate;
e) cererea privește sistemul de comunicații interne,
luând în considerare satisfacerea interesului public prin
furnizarea informațiilor.
(2) În cazul în care o cerere pentru solicitarea de
informații privind mediul este refuzată pe motivul că
privește un material în curs de realizare, autoritatea publică
este obligată să comunice solicitantului denumirea autorității
care realizează materialul și data estimativă a finalizării
acestuia.
Art. 12. — (1) Autoritățile publice pot refuza o cerere
privind solicitarea de informații privind mediul, în cazul în
care divulgarea informațiilor afectează:
a) confidențialitatea procedurilor autorităților publice,
atunci când aceasta este prevăzută de legislația în vigoare;
b) relațiile internaționale, securitatea publică sau
apărarea națională;
c) cursul justiției, posibilitatea oricărei persoane de a fi
subiectul unui proces corect sau posibilitatea unei autorități
publice de a conduce o anchetă penală ori disciplinară;
d) confidențialitatea informațiilor comerciale sau
industriale, atunci când aceasta este prevăzută de legislația
națională sau comunitară în vigoare privind protejarea unui
interes economic legitim, inclusiv interesul public în
păstrarea confidențialității statistice și a secretului taxelor;
e) drepturile de proprietate intelectuală;
f) confidențialitatea datelor personale și/sau a dosarelor
privind o persoană fizică, în cazul în care acea persoană
nu a consimțit la divulgarea către public a informațiilor,
atunci când confidențialitatea este prevăzută de legislația
națională sau comunitară în vigoare;
g) interesele sau protecția oricărei persoane care a
oferit voluntar informațiile cerute, fără ca acea parte să
aibă obligația legală sau să fie posibil a fi obligată legal
să furnizeze informațiile, cu excepția cazului în care acea
persoană a consimțit la divulgarea informației respective;
h) protecția mediului la care se referă astfel de
informații cum ar fi localizarea speciilor rare.
(2) Motivele de refuz prevăzute la alin. (1) și la art. 11
alin. (1) se interpretează în sens restrictiv, luându-se în
considerare, pentru fiecare caz în parte, satisfacerea
interesului public prin divulgarea informațiilor.
(3) Pentru fiecare caz în parte, satisfacerea interesului
public prin divulgare este analizată în comparație cu
interesul satisfăcut prin păstrarea confidențialității.
(4) Autoritățile publice nu pot refuza o cerere de
informații care se referă la emisiile în mediu, invocând
motivele prevăzute la alin. (1) lit. a), d), f), g) și h).
Art. 13. — În vederea aplicării prevederilor art. 11
alin. (1) și ale art. 12 alin. (1), autoritățile publice pot
elabora o listă de criterii, accesibilă publicului, pe baza
căreia autoritatea interesată poate decide cum să
gestioneze cererile de informație privind mediul.
Art. 14. — În aplicarea prevederilor art. 12 alin. (1)
lit. f), autoritățile publice iau în considerare prevederile Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație
a acestor date, publicată în Monitorul Oficial al României,
Partea I, nr. 790 din 12 decembrie 2001, cu modificările și
completările ulterioare.

6

MONITORUL OFICIAL AL ROMÂNIEI, PARTEA I, Nr. 760/22.VIII.2005

Art. 15. — (1) Informația privind mediul deținută de sau
pentru autoritățile publice, care a fost solicitată, este
furnizată parțial când este posibilă separarea acesteia de
informația ce intră în domeniul de aplicare a prevederilor
art. 11 alin. (1) lit. d) și e) sau ale art. 12 alin. (1).
(2) Respingerea parțială sau în totalitate a cererii de
furnizare a informațiilor privind mediul se transmite
solicitantului în scris sau electronic, în cazul în care
cererea a fost formulată în scris sau solicitantul a cerut
astfel, în termenul prevăzut la art. 4 alin. (1) sau, după
caz, la art. 4 alin. (2).
(3) Respingerea cererii de furnizare a informațiilor
privind mediul conține motivele refuzului, precum și
informațiile privind procedura de revizuire prevăzută la
art. 16—19.
CAPITOLUL IV
Accesul la justiție
Art. 16. — (1) Orice solicitant care consideră că cererea
sa pentru furnizarea unor informații privind mediul a fost
respinsă nejustificat, parțial sau în totalitate, a fost ignorată
ori rezolvată cu un răspuns necorespunzător din partea
unei autorități publice sau că nu au fost respectate
prevederile art. 3—8, art. 11—15 și ale art. 29—31, se
poate adresa cu plângere prealabilă conducătorului
respectivei autorități publice, solicitând reconsiderarea
actelor sau omisiunilor.
(2) Plângerea prealabilă prevăzută la alin. (1) se
soluționează potrivit dispozițiilor art. 7 din Legea
contenciosului administrativ nr. 554/2004, publicată în
Monitorul Oficial al României, Partea I, nr. 1.154 din
7 decembrie 2004.
(3) Procedura administrativă prealabilă prevăzută la
alin. (1) este scutită de taxe.
Art. 17. — (1) Solicitantul care, ca urmare a aplicării
prevederilor art. 16 alin. (1), se consideră lezat într-un
drept al său prevăzut de prezenta hotărâre sau care nu a
primit răspuns la plângerea sa prealabilă în termenul legal
stabilit poate depune o cerere la instanța de contencios
administrativ competentă, unde sunt examinate actele sau
omisiunile autorității publice în cauză.
(2) Soluționarea cererii se face în conformitate cu
dispozițiile Legii nr. 554/2004.
Art. 18. — Potrivit Legii nr. 554/2004, se poate adresa
instanței de contencios administrativ competente și terța
persoană vătămată într-un drept al său ori într-un interes
legitim ca urmare a furnizării de informații privind mediul.
Art. 19. — (1) Hotărârile judecătorești definitive și
irevocabile prin care s-au admis acțiunile formulate potrivit
dispozițiilor Legii nr. 554/2004 constituie titluri executorii
împotriva autorității publice care deține informația privind
mediul.
(2) Hotărârile instanțelor de judecată se redactează în
scris și se motivează în fapt și în drept.
CAPITOLUL V
Diseminarea informației privind mediul
Art. 20. — (1) Autoritățile publice sunt obligate să
organizeze informația privind mediul, relevantă activității lor
și care este deținută de sau pentru acestea, în scopul
realizării diseminării active și sistematice către public a
informației privind mediul, în special prin utilizarea
telecomunicației computerizate și/sau a tehnologiei
electronice.
(2) Autoritățile publice au obligația de a asigura
organizarea, în mod progresiv, a informațiilor privind mediul

în baze de date electronice ușor accesibile publicului prin
intermediul rețelelor de telecomunicații publice, luând în
considerare prevederile art. 34.
(3) Autoritățile publice au obligația de a emite
comunicate de presă lunare care cuprind sinteza
evenimentelor și acțiunilor care au avut loc în luna
precedentă în legătură cu informațiile privind mediul
prevăzute în art. 22.
Art. 21. — Informația privind mediul pusă la dispoziția
publicului prin mijloacele telecomunicației computerizate
și/sau ale tehnologiei electronice poate să nu includă
informația privind mediul colectată înainte de data de
14 februarie 2003, cu excepția cazului în care informația
privind mediul există deja în formă electronică.
Art. 22. — Informația privind mediul pusă la dispoziția
publicului și diseminată în mod activ trebuie să fie
permanent actualizată și să includă cel puțin:
a) textele tratatelor, convențiilor și acordurilor
internaționale la care România este parte, precum și
legislația locală, regională, națională sau comunitară privind
mediul ori în legătură cu mediul;
b) politicile, planurile și programele în legătură cu
mediul;
c) rapoartele progreselor privind implementarea
documentelor și instrumentelor prevăzute la lit. a) și b),
atunci când sunt elaborate sau deținute în formă
electronică de autoritățile publice;
d) rapoartele privind starea mediului, prevăzute la
art. 23;
e) datele sau rezumatele datelor rezultate din
monitorizarea activităților ce afectează sau pot afecta
mediul;
f) avizele, acordurile și autorizațiile pentru activitățile cu
impact semnificativ asupra mediului, precum și convențiile
încheiate între autoritățile publice și persoanele fizice și/sau
juridice privind obiectivele de mediu ori indicarea locului
unde o asemenea informație poate fi solicitată sau găsită,
în condițiile prevederilor art. 3—8;
g) studiile de impact asupra mediului și evaluările de
risc privind elementele de mediu prevăzute la art. 2 pct. 1
lit. a) ori indicarea locului unde o asemenea informație
poate fi solicitată sau găsită, în condițiile prevederilor
art. 3—8.
Art. 23. — (1) Fără a aduce atingere oricărei obligații
specifice de raportare prevăzută de legislația comunitară,
autoritățile publice pentru protecția mediului sunt obligate
să publice anual pe propriile pagini web rapoarte naționale,
regionale sau locale, după caz, privind starea mediului.
(2) Rapoartele prevăzute la alin. (1) includ informații
privind atât calitatea mediului, cât și presiunile asupra
mediului și se publică până la data de 15 octombrie a
anului următor raportării.
Art. 24. — În cazul unor amenințări iminente asupra
sănătății umane sau asupra mediului, datorate unor
activități umane ori unor cauze naturale, autoritățile publice
sunt obligate să asigure în mod gratuit diseminarea
imediată și fără întârziere a tuturor informațiilor privind
mediul deținute de sau pentru aceste autorități, care ar
permite publicului posibil a fi afectat să ia măsurile de
prevenire ori de ameliorare a daunelor rezultate din acea
amenințare.
Art. 25. — (1) Obligațiile prevăzute la art. 20—22 pot
face obiectul excepțiilor prevăzute la art. 11, 12 și 14.
(2) Autoritățile publice pot duce la îndeplinire prevederile
art. 20—24 prin crearea de legături la paginile web unde
poate fi găsită informația privind mediul respectivă.

MONITORUL OFICIAL AL ROMÂNIEI, PARTEA I, Nr. 760/22.VIII.2005
Art. 26. — (1) În scopul diseminării active a informației
privind mediul prevăzute la art. 22 lit. e), operatorii
economici care își desfășoară activitatea pe baza unei
autorizații/autorizații integrate de mediu au obligația de a
informa trimestrial publicul, prin afișare pe propria pagină
web sau prin orice alte mijloace de comunicare, despre
consecințele activităților și/sau ale produselor lor asupra
mediului.
(2) Constituie contravenție neîndeplinirea obligației
prevăzute la alin. (1) și se sancționează cu amendă de la
1.000 lei (RON) la 2.500 lei (RON).
(3) Constatarea contravenției și aplicarea amenzii se fac
de personalul împuternicit din cadrul autorităților publice
centrale și teritoriale pentru protecția mediului, potrivit
prevederilor Hotărârii Guvernului nr. 440/2005 pentru
reorganizarea și funcționarea Gărzii Naționale de Mediu,
publicată în Monitorul Oficial al României, Partea I, nr. 448
din 26 mai 2005.
(4) Contravenției prevăzute la alin. (2) i se aplică
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 27. — În vederea aplicării dispozițiilor art. 23
alin. (1), autoritățile publice pentru protecția mediului sunt
obligate să-și asigure resursele financiare necesare.
CAPITOLUL VI
Calitatea informației privind mediul
Art. 28. — (1) Autoritățile publice asigură, în măsura
posibilităților, ca orice informație privind mediul compilată
de acestea sau în numele lor să fie actualizată, corectă și
comparabilă.
(2) La cerere, autoritățile publice sunt obligate să
răspundă solicitantului unei informații privind mediul,
prevăzută la art. 2 pct. 1 lit. b), despre locul unde poate fi
găsită informația referitoare la procedurile de determinare,
inclusiv despre metodele de analiză, prelevare și prelucrare
a probelor folosite în compilarea informației sau despre
procedura standard utilizată, dacă informația este
disponibilă.
CAPITOLUL VII
Tarife
Art. 29. — Accesul la orice liste sau registre publice
elaborate și puse la dispoziția publicului, conform
prevederilor art. 7 alin. (1) lit. b) și alin. (2) lit. c), precum
și examinarea pe loc a informației solicitate se fac în mod
gratuit.
Art. 30. — În cazul în care solicitarea informațiilor
privind mediul implică realizarea de copii de pe
documentele deținute, autoritatea publică aplică tarife
pentru copiere; tariful este suportat de solicitant.
Art. 31. — Autoritățile publice sunt obligate să publice și
să pună la dispoziția solicitanților lista tarifelor percepute,
precum și informații privind excepțiile de la plata tarifelor.
CAPITOLUL VIII
Dispoziții tranzitorii și finale
Art. 32. — (1) Până la data de 14 februarie 2009,
Agenția Națională pentru Protecția Mediului elaborează un
raport privind experiența dobândită în aplicarea prevederilor
prezentei hotărâri.

7

(2) Raportul se comunică Comisiei Europene de către
Agenția Națională pentru Protecția Mediului până cel mai
târziu la data de 14 august 2009.
(3) În vederea îndeplinirii obligației prevăzute la alin. (1),
autoritatea publică centrală pentru protecția mediului, prin
intermediul Agenției Naționale pentru Protecția Mediului,
transmite celorlalte autorități publice ghidul privind
modalitatea de raportare, până la data de 14 iunie 2008.
(4) Autoritățile publice au obligația de a transmite
Agenției Naționale pentru Protecția Mediului datele
solicitate conform prevederilor alin. (3), până la data de
14 noiembrie 2008.
Art. 33. — Autoritatea publică centrală pentru protecția
mediului informează Comisia Europeană despre actele
normative naționale ce asigură conformarea cu prevederile
Directivei Parlamentului European și a Consiliului
2003/4/CE din 28 ianuarie 2003 privind accesul publicului
la informația privind mediul și abrogarea Directivei
Consiliului 90/313/CEE, în termen de o lună de la intrarea
în vigoare a fiecărui act normativ.
Art. 34. — (1) Autoritățile publice sunt obligate să
elaboreze baze de date cu informația privind mediul.
Aceste baze de date cuprind:
a) baza de date cu informația privind mediul deținută de
sau pentru autoritatea publică;
b) baza de date cu informația privind mediul diseminată
în mod activ, al cărui conținut este prevăzut de art. 22.
(2) Bazele de date prevăzute la alin. (1) se înființează
în termen de maximum 8 luni de la data intrării în vigoare
a prezentei hotărâri.
(3) Autoritățile publice sunt obligate să asigure
accesibilitatea bazei de date prevăzute la alin. (1) lit. b)
prin intermediul rețelelor de telecomunicații publice și
includerea acesteia pe pagina proprie web în termen de
maximum 8 luni de la data intrării în vigoare a prezentei
hotărâri.
(4) Autoritățile publice sunt obligate să reactualizeze
permanent bazele de date prevăzute la alin. (1).
(5) Înființarea și gestionarea bazelor de date prevăzute
la alin. (1) se realizează de către personalul specializat din
cadrul compartimentului relații publice, angajat în acest
scop.
Art. 35. — Autoritățile publice sunt obligate să înființeze
la sediul lor spațiile prevăzute la art. 7 alin. (2) lit. b)
pentru examinarea informației privind mediul și să le
doteze conform prevederilor art. 10 alin. (1) în termen de
maximum 6 luni de la data intrării în vigoare a prezentei
hotărâri.
Art. 36. — Autoritățile publice sunt obligate să realizeze
registrele sau listele prevăzute la art. 7 alin. (1) lit. b),
art. 9 alin. (1) și la art. 10, în termen de maximum 3 luni
de la data intrării în vigoare a prezentei hotărâri, și să le
reactualizeze lunar.
Art. 37. — (1) În termen de o lună de la data expirării
termenului prevăzut la art. 36, autoritățile publice centrale
au obligația de a transmite Agenției Naționale pentru
Protecția Mediului următoarele documente:
a) lista centralizată cu autoritățile publice din subordinea
sau din coordonarea lor, care dețin informații privind
mediul, precizându-se datele de contact pentru fiecare
autoritate publică, respectiv denumire, sediu, telefon, fax,
adresa de e-mail și a paginii web, numele și prenumele
persoanei de contact;
b) listele centralizate cu informațiile privind mediul
deținute de sau pentru autoritățile publice din subordinea
sau din coordonarea lor.

8

MONITORUL OFICIAL AL ROMÂNIEI, PARTEA I, Nr. 760/22.VIII.2005

(2) Agenția Națională pentru Protecția Mediului
elaborează și afișează pe propria pagină web:
a) lista la nivel național cu autoritățile publice care dețin
informații privind mediul, cu datele de contact pentru fiecare
autoritate publică;
b) listele la nivel național cu informațiile privind mediul
deținute de sau pentru autoritățile publice.
(3) Listele prevăzute la alin. (1) se actualizează anual
și se transmit Agenției Naționale pentru Protecția Mediului
în termen de o lună de la reactualizarea lor, dar nu mai
târziu de data de 31 martie 2005.
(4) În termen de o lună de la data primirii lor, Agenția
Națională pentru Protecția Mediului reactualizează și
afișează pe propria pagină web listele la nivel național
prevăzute la alin. (2).
Art. 38. — Autoritățile publice sunt obligate să afișeze
pe propria pagină web drepturile pe care le are publicul
potrivit prevederilor prezentei hotărâri, în termen de o lună
de la data intrării în vigoare a acesteia.
Art. 39. — (1) Autoritățile publice sunt obligate să
elaboreze pliantele anuale prevăzute la art. 8 alin. (2)
lit. b) până la data de 31 martie a anului următor celui
pentru care se realizează pliantele și să le pună la
dispoziția publicului în spațiile pentru examinarea informației
privind mediul.

(2) Prima ediție a pliantelor se realizează și se pune la
dispoziția publicului în termen de 6 luni de la data intrării
în vigoare a prezentei hotărâri.
Art. 40. — În termen de 3 luni de la intrarea în vigoare
a prezentei hotărâri se aprobă, prin ordin al conducătorului
autorității publice centrale pentru protecția mediului,
metodologia de colectare, gestionare și punere la dispoziția
publicului a informației privind mediul pentru autoritățile
publice aflate în subordinea, în coordonarea sau sub
autoritatea sa.
Art. 41. — Prezenta hotărâre intră în vigoare la 3 luni
de la data publicării în Monitorul Oficial al României,
Partea I.
Art. 42. — La data intrării în vigoare a prezentei
hotărâri se abrogă Hotărârea Guvernului nr. 1.115/2002
privind accesul liber la informația privind mediul, publicată
în Monitorul Oficial al României, Partea I, nr. 781 din
28 octombrie 2002.
Prezenta hotărâre transpune prevederile Directivei
Parlamentului European și a Consiliului nr. 2003/4/CE din
28 ianuarie 2003 privind accesul publicului la informația
privind mediul și abrogarea Directivei Consiliului
nr. 90/313/CEE, publicată în Jurnalul Oficial al Uniunii
Europene (J.O.U.E.) nr. L 41 din 14 februarie 2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul agriculturii, pădurilor și dezvoltării rurale,
Gheorghe Flutur
Ministrul integrării europene,
Ene Dinga
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 28 iulie 2005.
Nr. 878.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 760/22.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047457]
ISSN 1453—4495

