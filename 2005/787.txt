PARTEA

Anul 173 (XVII) — Nr. 787

I

LEGI, DECRETE, HOTĂRÂRI ȘI ALTE ACTE

Marți, 30 august 2005

SUMAR

Nr.

Pagina

Nr.
Guvernului, prevăzut în bugetul de stat pe anul
2005 ..........................................................................

6–7

941.

— Hotărâre pentru modificarea anexei la
Hotărârea Guvernului nr. 87/2005 privind aprobarea
cifrelor de școlarizare pentru învățământul
preuniversitar și superior de stat în anul
școlar/universitar 2005—2006 .................................

7

947.

— Hotărâre privind transmiterea unor bunuri
mobile, proprietate privată a statului, din
administrarea Ministerului Apărării Naționale în
administrarea Consiliului Județean Timiș și a
Consiliului Județean Mureș .....................................

7–8

DECIZII ALE CURȚII CONSTITUȚIONALE
Decizia nr. 394 din 12 iulie 2005 referitoare la excepția
de neconstituționalitate a dispozițiilor art. 6, 7, 36
și art. 45 lit. c) din Ordonanța de urgență a
Guvernului nr. 92/2004 privind reglementarea
drepturilor salariale și a altor drepturi ale
funcționarilor publici pentru anul 2005 ...................

1–6

HOTĂRÂRI ALE GUVERNULUI ROMÂNIEI
940.

— Hotărâre privind suplimentarea bugetului
Ministerului Apărării Naționale pe anul 2005 din
Fondul de rezervă bugetară la dispoziția

DECIZII

ALE

Pagina

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 394
din 12 iulie 2005

referitoare la excepția de neconstituționalitate a dispozițiilor art. 6, 7, 36 și art. 45 lit. c)
din Ordonanța de urgență a Guvernului nr. 92/2004 privind reglementarea drepturilor salariale
și a altor drepturi ale funcționarilor publici pentru anul 2005
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Aurelia Rusu
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6, 7, 36 și art. 45 lit. c) din Ordonanța

de urgență a Guvernului nr. 92/2004, excepție ridicată de
Adrian Morar în Dosarul nr. 102/F/CA/2005 al Curții de
Apel Brașov — Secția contencios administrativ și fiscal.
La apelul nominal răspunde Adrian Morar, lipsind
cealaltă parte, față de care procedura de citare a fost legal
îndeplinită.
Curtea dispune a se face apelul și în Dosarul
nr. 347D/2005 privind excepția de neconstituționalitate a
dispozițiilor art. 6 din Ordonanța de urgență a Guvernului
nr. 92/2004, excepție ridicată de Lazăr Manon Georgiana
în Dosarul nr. 861/CA/2005 al Curții de Apel Oradea —
Secția comercială și de contencios administrativ.

2

MONITORUL OFICIAL AL ROMÂNIEI, PARTEA I, Nr. 787/30.VIII.2005

La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 414D/2005 privind excepția de neconstituționalitate a
dispozițiilor art. 6 din Ordonanța de urgență a Guvernului
nr. 92/2004, excepție ridicată de Vasu Ovidiu Radian,
Naghi Claudiu, Varga Loranț, Răuță Bogdan și Zaharie
Dumitru în Dosarul nr. 380/2005 al Tribunalului Mureș.
La apelul nominal lipsesc părțile, față de care procedura
de citare a fost legal îndeplinită.
Curtea, având în vedere identitatea de obiect a
excepțiilor de neconstituționalitate ridicate în cele trei
dosare, pune în discuție, din oficiu, problema conexării lor.
Adrian Morar și reprezentantul Ministerului Public sunt
de acord cu conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992, pentru o mai bună administrare a justiției,
dispune conexarea dosarelor nr. 347D/2005 și
nr. 414D/2005 la Dosarul nr. 345D/2005, care este primul
înregistrat.
Cauza se află în stare de judecată. Adrian Morar
solicită admiterea excepției de neconstituționalitate,
susținând că prevederile art. 6 și 7 din Ordonanța de
urgență a Guvernului nr. 92/2004 introduc un criteriu de
evaluare profesională discriminatoriu. Referitor la prevederile
art. 36 din ordonanța de urgență, se arată că acestea au
fost modificate în mod esențial prin Legea nr. 76/2005.
Totodată, se susține că dispozițiile art. 45 lit. c) din actul
normativ criticat abrogă prevederi dintr-o lege organică,
ceea ce contravine art. 73 alin. (3) lit. j) din Constituție.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate au mai format obiect al
controlului de constituționalitate, Curtea pronunțându-se în
sensul respingerii excepției, iar în cauză nu se invocă
elemente noi de natură a determina modificarea
jurisprudenței Curții în materie.
C U R T E A,

având în vedere actele și lucrările dosarului, constată
următoarele:
Prin încheierile din 29 martie 2005, 11 aprilie 2005 și
28 aprilie 2005, pronunțate în dosarele nr. 102/F/CA/2005,
nr. 861/CA/2005 și, respectiv, nr. 380/2005, Curtea de Apel
Brașov — Secția contencios administrativ și fiscal, Curtea
de Apel Oradea — Secția comercială și de contencios
administrativ, precum și Tribunalul Mureș au sesizat
Curtea Constituțională cu excepția de neconstituționalitate
a dispozițiilor art. 6, 7, 36 și art. 45 lit. c) din Ordonanța de
urgență a Guvernului nr. 92/2004, excepție ridicată de
Adrian Morar, și cu excepția de neconstituționalitate a
dispozițiilor art. 6 din Ordonanța de urgență a Guvernului
nr. 92/2004, excepție ridicată de Lazăr Manon Georgiana,
Vasu Ovidiu Radian, Naghi Claudiu, Varga Loranț, Răuță
Bogdan și Zaharie Dumitru în cauze având ca obiect
soluționarea unor litigii de muncă.
În motivarea excepției de neconstituționalitate se
susține, în esență, că prevederile art. 6 și 7 din Ordonanța
de urgență a Guvernului nr. 92/2004 încalcă drepturi
câștigate potrivit legii și îanulează implicit dispozitivul unor
hotărâri judecătorești definitive și irevocabile“. În legătură
cu aceasta se arată că înu este permisă ingerința
executivului în privința puterii lucrului judecat prin revocarea
unui act jurisdicțional, [...] eludând normele constituționale
consacrate de art. 126 alin. (6)“. Astfel se încalcă, în
opinia autorului excepției, principiul separației puterilor în
stat, precum și dispozițiile constituționale ale art. 1 alin. (5)

privind supremația Constituției și a legilor. Totodată, potrivit
susținerilor autorilor excepției, aceste prevederi legale
contravin și dispozițiilor art. 16 și 20 din Constituție,
precum și celor ale Codului muncii.
Referitor la prevederile art. 36 din Ordonanța de urgență
a Guvernului nr. 92/2004, se susține că acestea creează
îo situație discriminatorie evidentă deoarece [avantajează]
funcționarii publici ale căror raporturi de serviciu au fost
suspendate în condițiile legii și care își reiau activitatea
după data de 01.01.2005“.
În ceea ce privește art. 45 lit. c) din Ordonanța de
urgență a Guvernului nr. 92/2004, autorii excepției
consideră că acesta este neconstituțional, îdeoarece
abrogă dispozițiile contrare prevăzute de o lege organică,
Legea nr. 188/1999, modificată și completată prin Legea
nr. 161/2003, cu forță juridică superioară conform art. 73
alin. (3) lit. j) din Constituție“.
Totodată, se consideră că, îîn conformitate cu art. 115
alin. (4) din Constituție, nu este justificat și motivat
caracterul urgenței în ceea ce privește «reîncadrarea
funcționarilor publici»“.
Curtea de Apel Brașov — Secția contencios
administrativ și fiscal și Tribunalul Mureș, formulându-și
opinia asupra excepției de neconstituționalitate ridicate,
consideră că dispozițiile art. 6 și 7 din Ordonanța de
urgență a Guvernului nr. 92/2004 contravin prevederilor
art. 16, 20 și 115 din Constituție, deoarece îse încalcă atât
drepturile câștigate de funcționarii publici, principiul
separației puterilor în stat și principiul stabilității în funcția
publică, aspecte invocate de reclamant în susținerea
excepției, și, de asemenea, contravin prevederilor Legii
nr. 188/1999 și Codului muncii“.
Cât privește criticile referitoare la dispozițiile art. 36 din
Ordonanța de urgență a Guvernului nr. 92/2004, acestea
sunt apreciate de cele două instanțe de judecată ca fiind
neîntemeiate, deoarece țin de soluționarea fondului cauzei
și nu de controlul de constituționalitate.
Referitor la critica adusă art. 45 lit. c) din Ordonanța de
urgență a Guvernului nr. 92/2004, se consideră că acest
text este constituțional deoarece înu prevede că se abrogă
dispozițiile [altor] două legi (Legea nr. 188/1999 și nici ale
Codului muncii — Legea nr. 53/2003 sau ale Legii
nr. 161/2003), ci se referă la dispoziții cu aceeași forță
juridică cuprinse tot într-o ordonanță sau într-un act inferior
invocate de reclamant, iar chestiunile ridicate de reclamant
țin de fondul cauzei și nu de aspectele privind forța juridică
a celor două legi invocate“. Totodată, se arată că
îOrdonanța de urgență a Guvernului nr. 92/2004 nu a fost
încă abrogată printr-o lege organică, Parlamentul având
termen de un an pentru a proceda la aceasta“.
Curtea de Apel Oradea — Secția comercială și de
contencios administrativ consideră că excepția este
neîntemeiată. Se apreciază că, în conformitate cu art. 115
alin. (5) din Constituție, care prevede îcă «Ordonanța de
urgență cuprinzând norme de natura legii organice se
aprobă cu majoritatea prevăzută la art. 76 alin. (1)»“, nu
poate fi reținută critica în sensul că prin ordonanță de
urgență nu pot fi reglementate domenii care fac obiectul
legilor organice. Totodată, se arată că ordonanțe de
urgență înu pot fi adoptate numai în domeniul legilor
constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute în Constituție, drepturile electorale și nu pot viza
măsuri de trecere silită a unor bunuri în proprietatea
publică“.
În legătură cu critica referitoare la obligația Guvernului
de a motiva emiterea ordonanței de urgență conform

MONITORUL OFICIAL AL ROMÂNIEI, PARTEA I, Nr. 787/30.VIII.2005
art. 115 alin. (4) din Constituție, instanța arată că
ordonanța criticată este motivată, apreciind că îfundamentul
motivării este o chestiune ce se va analiza de cele două
Camere pentru adoptarea sau respingerea ordonanței de
urgență“, iar îeventuala insuficiență a motivării nu duce la
neconstituționalitatea unei ordonanțe de urgență“.
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 19 din Legea nr. 35/1997,
s-a solicitat punctul de vedere al instituției Avocatul
Poporului.
Guvernul apreciază că excepția de neconstituționalitate
ridicată este neîntemeiată. În argumentarea acestui punct
de vedere se arată, în esență, că dispozițiile art. 6 și 7
din Ordonanța de urgență a Guvernului nr. 92/2004, care
se referă la reîncadrarea funcționarilor publici de execuție
în funcție de categoria, clasa și gradul de salarizare avute
potrivit Ordonanței de urgență a Guvernului nr. 82/2004, se
aplică tuturor funcționarilor publici aflați în aceeași situație,
fără să se încalce prevederile art. 16 și 20 din Constituție.
Referitor la dispozițiile art. 36 din Ordonanța de urgență
a Guvernului nr. 92/2004, Guvernul consideră că susținerea
privind neconstituționalitatea acestora este neîntemeiată,
aspectele invocate de autorul excepției îținând de fondul
cauzei și [nu] de controlul constituționalității legii“.
De asemenea, Guvernul consideră neîntemeiată și
critica de neconstituționalitate a prevederilor art. 45 lit. c)
din Ordonanța de urgență a Guvernului nr. 92/2004,
îîntrucât în acest text nu se menționează că se abrogă
dispozițiile Legii nr. 188/1999 și nici cele ale Codului
muncii, ci se referă la dispoziții cu aceeași forță juridică,
chestiunile ridicate de reclamant ținând de fondul cauzei și
nu de aspectele privind forța juridică a celor două legi
invocate“.
Referitor la critica de neconstituționalitate privind
încălcarea prevederilor art. 73 alin. (3) lit. j) din Constituție,
Guvernul apreciază că aceasta este neîntemeiată, fiind
menționate deciziile Curții Constituționale nr. 15/2000,
nr. 85/2001 și nr. 101/2004, prin care îs-a statuat că
«interdicția reglementării de către Guvern în domeniul legii
organice privește numai ordonanțele Guvernului adoptate în
baza unei legi speciale de abilitare», având în vedere că
«ordonanța de urgență nu este o varietate a ordonanței
emise în temeiul unei legi speciale de abilitare, ci
reprezintă un act normativ, adoptat de Guvern, în temeiul
unei prevederi constituționale care permite Guvernului, sub
controlul strict al Parlamentului, să facă față unui caz
excepțional»“.
În legătură cu susținerea autorilor excepției că nu a
existat o situație extraordinară care să justifice adoptarea
Ordonanței de urgență a Guvernului nr. 92/2004 și cu
aceea referitoare la lipsa motivării caracterului urgent al
prevederilor legale care aduc modificări funcțiilor publice,
Guvernul arată că, îdin preambulul ordonanței de urgență,
rezultă că măsurile reglementate vizează interesul social,
buna desfășurare a activității în administrația publică,
creșterea calității serviciului public și constituie situații de
urgență și extraordinare“. De asemenea Guvernul arată că
măsurile respective îreprezintă o etapă în reforma salarială
a funcționarilor publici și au fost adoptate în urma
negocierilor Guvernului României cu Banca Mondială,
Fondul Monetar Internațional, precum și cu organizațiile
sindicale reprezentative ale funcționarilor publici“.

3

Referitor la noțiunea de situație extraordinară, Guvernul
arată că aceasta, înefiind precizată în Constituție, a fost
stabilită prin deciziile Curții Constituționale nr. 65/1995,
nr. 15/2000, nr. 43/2002, nr. 101/2004 și nr. 67/2005“.
Avocatul Poporului consideră că excepția de
neconstituționalitate este neîntemeiată.
În argumentarea acestui punct de vedere se arată că
dispozițiile criticate îse aplică în mod egal tuturor
categoriilor funcționarilor publici de execuție, funcționarilor
publici de conducere salarizați potrivit Ordonanței de
urgență a Guvernului nr. 82/2004 privind unele măsuri în
domeniul funcției publice, precum și funcționarilor publici
ale căror raporturi de serviciu au fost suspendate în
condițiile legii și care își reiau activitatea, după 1 ianuarie
2005, fără nici o discriminare pe criterii arbitrare“.
Referitor la invocarea, în susținerea excepției de
neconstituționalitate privind art. 45 lit. c) din Ordonanța de
urgență a Guvernului nr. 92/2004, a dispozițiilor art. 73
alin. (3) lit. j) din Constituție, Avocatul Poporului apreciază
că interdicția reglementării de către Guvern în domeniul
legii organice privește numai ordonanțele Guvernului
adoptate în baza unei legi speciale de abilitare. De
asemenea, se arată că îordonanța de urgență nu este o
varietate a ordonanței emise în temeiul unei legi speciale
de abilitare, ci reprezintă un act normativ adoptat de
Guvern în temeiul unei prevederi constituționale, care
permite Guvernului, sub controlul strict al Parlamentului, să
facă față unei situații extraordinare“.
Referitor la critica de neconstituționalitate constând în
susținerea că este încălcat art. 115 alin. (4) din Constituție,
se apreciază de către Avocatul Poporului că reîncadrarea
funcționarilor publici în funcție de noi criterii stabilite este
îjustificată în cuprinsul Ordonanței de urgență a Guvernului
nr. 92/2004 «de interesul social, buna desfășurare a
activității în administrația publică, creșterea calității
serviciului public și constituie situații de urgență și
extraordinare»“. Totodată, Avocatul Poporului consideră că
interdicția reglementării de către Guvern în domeniul legii
organice privește numai ordonanțele Guvernului adoptate în
baza unei legi speciale de abilitare, iar îordonanța de
urgență nu este o varietate a ordonanței emise în temeiul
unei legi speciale de abilitare, ci reprezintă un act normativ
adoptat de Guvern în temeiul unei prevederi constituționale,
care permite Guvernului, sub controlul strict al
Parlamentului, să facă față unei situații extraordinare“. În
legătură cu invocarea încălcării dispozițiilor constituționale
ale art. 20, Avocatul Poporului apreciază că acestea nu au
relevanță în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 6, 7, 36 și art. 45 lit. c) din Ordonanța de
urgență a Guvernului nr. 92/2004 privind reglementarea

4

MONITORUL OFICIAL AL ROMÂNIEI, PARTEA I, Nr. 787/30.VIII.2005

drepturilor salariale și a altor drepturi ale funcționarilor
publici pentru anul 2005, publicată în Monitorul Oficial al
României, Partea I, nr. 1.091 din 23 noiembrie 2004,
aprobată, cu modificări și completări, prin Legea
nr. 76/2005, publicată în Monitorul Oficial al României,
Partea I, nr. 324 din 18 aprilie 2005.
Dispozițiile criticate ca fiind neconstituționale au
următorul cuprins:
— Art. 6: î(1) Funcționarii publici de execuție salarizați
potrivit Ordonanței de urgență a Guvernului nr. 82/2004 privind
unele măsuri în domeniul funcției publice, la categoria A, B sau
C, clasa III, gradul 3 se reîncadrează în gradul profesional
asistent și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 3 de salarizare.
(2) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa III, gradul 2 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 2 de salarizare.
(3) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa III, gradul 1 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 1 de salarizare.
(4) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa II, gradul 3 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 3 de salarizare.
(5) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa II, gradul 2 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 2 de salarizare.
(6) Funcționarii publici de execuție salarizați potrivit
Ordonanței de urgență a Guvernului nr. 82/2004 la categoria A,
B sau C, clasa II, gradul 1 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 1 de salarizare.
(7) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa I, gradul 3 se reîncadrează în gradul
profesional superior și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 3 de salarizare.
(8) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa I, gradul 2 se reîncadrează în gradul
profesional superior și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 2 de salarizare.

(9) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa I, gradul 1 se reîncadrează în gradul
profesional superior și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 1 de salarizare.“;
— Art. 7: î(1) Funcționarii publici de conducere salarizați
conform Ordonanței de urgență a Guvernului nr. 82/2004,
potrivit unei funcții publice de execuție din categoria A, clasa III,
gradul 1 beneficiază de salariul de bază prevăzut pentru
funcția publică respectivă gradul profesional asistent, treapta 1
de salarizare, la care se adaugă indemnizația de conducere.
(2) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa III, gradul 2
beneficiază de salariul de bază prevăzut pentru funcția publică
respectivă gradul profesional asistent, treapta 2 de salarizare,
la care se adaugă indemnizația de conducere.
(3) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa III, gradul 3
beneficiază de salariul de bază prevăzut pentru funcția publică
respectivă gradul profesional asistent, treapta 3 de salarizare,
la care se adaugă indemnizația de conducere.
(4) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa II, gradul 1
beneficiază de salariul de bază prevăzut pentru funcția publică
respectivă gradul profesional principal, treapta 1 de salarizare,
la care se adaugă indemnizația de conducere.
(5) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa II, gradul 2
beneficiază de salariul de bază prevăzut pentru funcția publică
respectivă gradul profesional principal, treapta 2 de salarizare,
la care se adaugă indemnizația de conducere.
(6) Funcționarii publici de conducere salarizați conform
Ordonanței de urgență a Guvernului nr. 82/2004 potrivit unei
funcții publice de execuție din categoria A, clasa II, gradul 3
beneficiază de salariul de bază prevăzut pentru funcția publică
respectivă gradul profesional principal, treapta 3 de salarizare,
la care se adaugă indemnizația de conducere.
(7) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa I, gradul 1
beneficiază de salariul de bază prevăzut pentru funcția publică
respectivă gradul profesional superior, treapta 1 de salarizare,
la care se adaugă indemnizația de conducere.
(8) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa I, gradul 2
beneficiază de salariul de bază prevăzut pentru funcția publică
respectivă gradul profesional superior, treapta 2 de salarizare,
la care se adaugă indemnizația de conducere.
(9) Funcționarii publici de conducere salarizați conform
Ordonanței de urgență a Guvernului nr. 82/2004, potrivit unei
funcții publice de execuție din categoria A, clasa I, gradul 3
beneficiază de salariul de bază prevăzut pentru funcția publică
respectivă gradul profesional superior, treapta 3 de salarizare,
la care se adaugă indemnizația de conducere.
(10) Până la adoptarea sistemului unitar de salarizare
pentru funcționarii publici, funcționarii publici din categoria
înalților funcționari publici și a funcționarilor publici de
conducere își păstrează funcțiile publice de execuție
corespunzătoare.“;

MONITORUL OFICIAL AL ROMÂNIEI, PARTEA I, Nr. 787/30.VIII.2005
— Art. 36: îFuncționarii publici ale căror raporturi de
serviciu au fost suspendate în condițiile legii și care își
reiau activitatea după data de 1 ianuarie 2005 vor
beneficia de salariile de bază stabilite potrivit prezentei
ordonanțe de urgență, pentru funcția publică în care au
fost reîncadrați în condițiile art. 6—8.“;
— Art. 45: îLa data intrării în vigoare a prezentei
ordonanțe de urgență se abrogă: [...]
c) orice alte dispoziții contrare.“
Textele constituționale invocate în susținerea excepției
sunt cele ale art. 1 alin. (5), ale art. 16, 20, art. 73
alin. (3) lit. j), precum și art. 115 din Constituție. Deși
autorii excepției au invocat în susținerea acesteia textele
constituționale ale art. 16 și 115, este de observat că din
motivarea excepției rezultă că se referă în realitate numai
la prevederile art. 16 alin. (1) și, respectiv, art. 115
alin. (1) și (4) din Constituție.
Aceste texte constituționale au următorul cuprins:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 73: î(3) Prin lege organică se reglementează: [...]
j) statutul funcționarilor publici;“;
— Art. 115 alin. (1) și (4): î(1) Parlamentul poate adopta
o lege specială de abilitare a Guvernului pentru a emite
ordonanțe în domenii care nu fac obiectul legilor organice. [...]
(4) Guvernul poate adopta ordonanțe de urgență numai în
situații extraordinare a căror reglementare nu poate fi amânată,
având obligația de a motiva urgența în cuprinsul acestora.“
Autorii excepției susțin, în esență, că prevederile art. 6
și art. 7 din Ordonanța de urgență a Guvernului
nr. 92/2004 încalcă principiul separației puterilor în stat prin
aceea că sunt nesocotite acte administrative și hotărâri
judecătorești definitive și irevocabile, precum și dispozițiile
constituționale ale art. 1 alin. (5), ale art. 16 și ale art. 20
din Constituție. Totodată, consideră că art. 36 din
Ordonanța de urgență a Guvernului nr. 92/2004 creează îo
situație discriminatorie evidentă, deoarece [avantajează]
funcționarii publici ale căror raporturi de serviciu au fost
suspendate în condițiile legii și care își reiau activitatea
după data de 01.01.2005“. Referirea pe care autorii
excepției o fac la art. 73 alin. (3) lit. j) din Constituție are
semnificația unei critici privind modificarea unei legi
organice printr-o ordonanță de urgență.
Examinând excepția de neconstituționalitate, Curtea
constată următoarele:
Ordonanța de urgență a Guvernului nr. 92/2004
stabilește reîncadrări în grade profesionale și niveluri de
salarizare corespunzătoare. În această privință legiuitorul
are deplină competență în ce privește încadrarea în
categorii, clase și grade profesionale a funcționarilor publici.
Curtea nu poate reține critica de neconstituționalitate a
prevederilor art. 6 și 7 din ordonanța de urgență criticată,
prin care se susține încălcarea principiului egalității,
deoarece aceste prevederi se aplică tuturor funcționarilor

5

publici de execuție și nu instituie privilegii sau discriminări,
ci doar impun o reașezare a funcțiilor ocupate anterior și
stabilesc în mod corespunzător nivelul adecvat al salariului
pentru fiecare categorie de funcții. Prin stabilirea acestui
mod de salarizare s-a urmărit crearea unei îierarhizări a
sistemului de salarizare pe categorii, clase, grade
profesionale“, așa cum se arată în punctul de vedere al
Guvernului, și nicidecum crearea unor privilegii sau
discriminări.
Cât privește dispozițiile art. 6 alin. (1) din Ordonanța de
urgență a Guvernului nr. 92/2004, acestea au mai fost
supuse controlului de constituționalitate. Curtea a constatat
că excepțiile formulate sunt neîntemeiate. Prin Decizia
nr. 289 din 7 iunie 2005, publicată în Monitorul Oficial al
României, Partea I, nr. 586 din 7 iulie 2005, Curtea,
analizând critica autorilor excepției fundamentată pe
susținerea încălcării dispozițiilor art. 115 alin. (4) și (6) din
Constituție, a reținut că îinterdicția reglementării în domenii
care fac obiectul legilor organice este prevăzută de
alin. (1) al aceluiași articol constituțional pentru ordonanțele
emise de Guvern în baza unei legi speciale de abilitare
adoptate de Parlament. Această interdicție nu operează și
în cazul ordonanțelor de urgență care se adoptă de către
Guvern în temeiul prevederilor art. 115 alin. (4) din
Constituție. Emiterea unor asemenea ordonanțe este
condiționată însă de existența unor «situații extraordinare a
căror reglementare nu poate fi amânată», iar Guvernul este
obligat să motiveze urgența în cuprinsul ordonanței. În
ceea ce privește Ordonanța de urgență a Guvernului
nr. 92/2004, Guvernul a motivat existența situației
extraordinare prin aceea că «asigurarea unor drepturi
salariale funcționarilor publici care, potrivit legii, îndeplinesc
prerogative de putere publică și sunt supuși unui regim
sever al incompatibilității și conflictului de interese este un
obiectiv prioritar al Strategiei actualizate a Guvernului
României privind accelerarea reformei în administrația
publică 2004—2006» și că «măsurile cuprinse în această
ordonanță reprezintă o etapă în reforma salarială a
funcționarilor publici și au la bază negocierile Guvernului
României cu Banca Mondială, Fondul Monetar Internațional,
precum și cu organizațiile sindicale reprezentative ale
funcționarilor publici»“.
Atât soluția pronunțată de Curte în cauza menționată,
precum și considerentele care au stat la baza deciziei își
păstrează valabilitatea și în cauza de față, întrucât nu au
intervenit elemente noi de natură să determine modificarea
jurisprudenței Curții Constituționale.
Nici critica de neconstituționalitate a dispozițiilor art. 36
din Ordonanța de urgență a Guvernului nr. 92/2004, în
raport cu prevederile art. 16 alin. (1) din Constituție, nu
poate fi primită, deoarece aceste prevederi se aplică în
mod egal tuturor funcționarilor ale căror raporturi de
serviciu au fost suspendate în condițiile legii și care au
reluat activitatea după 1 ianuarie 2005, care beneficiază de
salariile de bază stabilite, potrivit ordonanței, pentru funcția
publică în care au fost reîncadrați în condițiile art. 6—8,
astfel cum s-a stabilit prin Legea de aprobare a ordonanței
de urgență care a modificat art. 36 al acesteia.
Curtea constată că și critica de neconstituționalitate a
dispozițiilor art. 45 din Ordonanța de urgență a Guvernului
nr. 92/2004 este neîntemeiată. Așa cum Curtea
Constituțională a statuat în repetate rânduri, prin ordonanțe
de urgență pot fi reglementate probleme de domeniul legii
organice și, deci, pot fi aduse modificări unor asemenea
legi. Restricția prevăzută de art. 115 alin. (1) din

6

MONITORUL OFICIAL AL ROMÂNIEI, PARTEA I, Nr. 787/30.VIII.2005

Constituție se referă numai la ordonanțele emise în baza
unei legi de abilitare, iar nu și la ordonanțele de urgență.
De altfel, după revizuirea Constituției, problema a fost
tranșată prin dispozițiile art. 115 alin. (5), ultima teză, care
prevede că îOrdonanța de urgență cuprinzând norme de
natura legii organice se aprobă cu majoritatea prevăzută la
articolul 76 alineatul (1)“ [care se referă la legile organice].
În ceea ce privește susținerea autorului excepției în
sensul că textele de lege criticate contravin dispozițiilor din
Codul muncii, Statutului funcționarilor publici și altor
reglementări de acest fel, Curtea observă că, în
conformitate cu prevederile art. 2 alin. (2) din Legea
nr. 47/1992, instanța de contencios constituțional exercită

un control de constituționalitate a legilor și altor acte
normative prin raportare la principiile și dispozițiile
Constituției. Eventualele neconcordanțe între diferitele legi,
chiar dacă ar fi reale, nu intră sub incidența controlului de
constituționalitate exercitat de Curte, ci sunt de resortul
autorității legiuitoare.
În legătură cu invocarea, în susținerea excepției de
neconstituționalitate, a art. 20 din Constituție, Curtea reține
că, față de considerentele expuse mai sus, acest text nu
este incident în cauză, întrucât nu se pune problema unei
neconcordanțe între prevederile criticate și tratatele
internaționale privind drepturile omului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6, 7, 36 și art. 45 lit. c) din Ordonanța de urgență a
Guvernului nr. 92/2004 privind reglementarea drepturilor salariale și a altor drepturi ale funcționarilor publici pentru anul
2005, excepție ridicată de Adrian Morar în Dosarul nr. 102/F/CA/2005 al Curții de Apel Brașov — Secția contencios
administrativ și fiscal, precum și excepția de neconstituționalitate a dispozițiilor art. 6 din Ordonanța de urgență a
Guvernului nr. 92/2004, ridicată de Lazăr Manon Georgiana în Dosarul nr. 861/CA/2005 al Curții de Apel Oradea —
Secția comercială și de contencios administrativ și de Vasu Ovidiu Radian, Naghi Claudiu, Varga Loranț, Răuță Bogdan
și Zaharie Dumitru în Dosarul nr. 380/2005 al Tribunalului Mureș.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Apărării Naționale pe anul 2005
din Fondul de rezervă bugetară la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, și al art. 26 alin. (3) din Ordonanța de urgență a Guvernului nr. 66/2005 cu privire
la rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Apărării Naționale la capitolul 54.01 îApărare
națională“, titlul îCheltuieli de personal“, alineatul îDeplasări,
detașări, transferări în străinătate“ cu suma de 43.248.000
lei (RON) din Fondul de rezervă bugetară la dispoziția
Guvernului pe anul 2005.

(2) Fondurile vor fi utilizate pentru plata până la sfârșitul
anului a diurnelor aferente participării personalului din
Ministerul Apărării Naționale la misiunile internaționale din
Irak, Afganistan și Balcani.
Art. 2. — Ministerul Finanțelor Publice, la propunerea
ordonatorului principal de credite, va introduce modificările

MONITORUL OFICIAL AL ROMÂNIEI, PARTEA I, Nr. 787/30.VIII.2005
corespunzătoare în structura bugetului de stat și în volumul
și structura bugetului Ministerului Apărării Naționale pe anul
2005.

7

Art. 3. — Ministerul Apărării Naționale răspunde de
modul de utilizare, în conformitate cu prevederile legale, a
sumei alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 940.
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 87/2005
privind aprobarea cifrelor de școlarizare pentru învățământul preuniversitar
și superior de stat în anul școlar/universitar 2005—2006
În temeiul art. 108 din Constituția României, republicată, și al art. 141 lit. b) din Legea învățământului
nr. 84/1995, republicată, cu modificările și completările ulterioare,
Guvernul României adoptă prezenta hotărâre.
Articol unic. — Litera b) a punctului III.4 îÎnvățământ
postliceal“ din anexa îCifrele de școlarizare pentru anul
școlar/universitar
2005—2006
la
toate
gradele
învățământului de stat“ la Hotărârea Guvernului nr. 87/2005
privind aprobarea cifrelor de școlarizare pentru învățământul

preuniversitar și superior de stat în anul școlar/universitar
2005—2006, publicată în Monitorul Oficial al României,
Partea I, nr. 133 din 14 februarie 2005, se modifică și va
avea următorul cuprins:
îb) învățământ militar (M.A.I. și M.Ap.N.) — 5.274.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul educației și cercetării,
Mircea Miclea
p. Ministrul muncii, solidarității sociale și familiei,
Mihai Constantin Șeitan,
secretar de stat
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 941.
GUVERNUL ROMÂNIEI

HOTĂRÂRE
privind transmiterea unor bunuri mobile, proprietate privată a statului,
din administrarea Ministerului Apărării Naționale în administrarea Consiliului Județean Timiș
și a Consiliului Județean Mureș
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor bunuri mobile,
proprietate privată a statului, având datele de identificare
prevăzute în anexa care face parte integrantă din prezenta

hotărâre, din administrarea Ministerului Apărării Naționale în
administrarea Consiliului Județean Timiș și a Consiliului
Județean Mureș.

8

MONITORUL OFICIAL AL ROMÂNIEI, PARTEA I, Nr. 787/30.VIII.2005

Art. 2. — Patrimoniul Ministerului Apărării Naționale se
diminuează cu valoarea de inventar a bunurilor mobile
transmise conform prevederilor art. 1.
Art. 3. — Transportul și manipularea bunurilor din locul
de depozitare a acestora la beneficiar se suportă din

bugetul Ministerului Apărării Naționale — Statul Major al
Forțelor Terestre.
Art. 4. — Predarea-primirea bunurilor prevăzute la art. 1
se face pe bază de protocol, prin proces-verbal încheiat
între părțile interesate, începând cu data intrării în vigoare
a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
p. Ministrul finanțelor publice,
Mara Rîmniceanu,
secretar de stat
București, 18 august 2005.
Nr. 947.
ANEXĂ
DATELE DE IDENTIFICARE

a bunurilor mobile, proprietate privată a statului, care se transmit din administrarea Ministerului Apărării Naționale
în administrarea Consiliului Județean Timiș și a Consiliului Județean Mureș
Nr.
crt.
Persoana juridică de la care
se transmit bunurile

1

Prețul
unitar
— lei —

Valoarea
— lei —

Caracteristicile tehnice

80
Statul român,
Consiliul Județean
Mureș —
80 de bucăți

Anul de fabricație: 1987
Data dării în folosință: 1987
Durata de utilizare: 10 ani

245.304

Pat cu schelet metalic

Statul român, Ministerul
Apărării Naționale,
structuri subordonate
C.4 A. Trt.
3

Persoana juridică la care
se transmit bunurile
— număr de bucăți —

Observații

Saltea deșeu textil

Statul român, Ministerul
Apărării Naționale,
structuri subordonate
C.4 A. Trt.
2

Cantitatea
— bucăți —

Denumirea bunurilor

80
Statul român,
Consiliul Județean
Mureș —
80 de bucăți

Anul de fabricație: 1988
Data dării în folosință: 1988
Durata de utilizare: 15 ani

580.000

Cort de comandament 5,20 m x 5,20 m

Statul român, Ministerul
Apărării Naționale,
structuri subordonate
C.4 A. Trt.

19.624.320

Statul român,
Consiliul Județean
Timiș —
20 de bucăți

46.400.000

20
Anul de fabricație: 1975
Data dării în folosință: 1988
Durata de utilizare: 10 ani

36.424

728.480

66.752.800

TOTAL VALOARE:

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 787/30.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047723]
ISSN 1453—4495

