PARTEA

Anul 173 (XVII) — Nr. 614

I

Vineri, 15 iulie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 294 din 9 iunie 2005 referitoare la excepția
de neconstituționalitate a dispozițiilor art. 20 din
Legea nr. 51/1995 pentru organizarea și
exercitarea profesiei de avocat ................................

2–4

HOTĂRÂRI ALE GUVERNULUI ROMÂNIEI
626. — Hotărâre privind aprobarea Statutului Agenției
Naționale pentru Egalitatea de Șanse între Femei
și Bărbați....................................................................

4–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
512. — Ordin al ministrului agriculturii, pădurilor și
dezvoltării rurale privind Normele metodologice de
aplicare a Ordonanței Guvernului nr. 67/2004
pentru instituirea la nivel național a Rețelei de
informații contabile agricole, aprobată cu modificări
prin Legea nr. 465/2004...........................................

7–14

4.399. — Ordin al ministrului educației și cercetării pentru
echivalarea funcțiilor și gradelor de cercetaredezvoltare dobândite anterior intrării în vigoare a
Legii nr. 319/2003 privind Statutul personalului de
cercetare-dezvoltare, cu funcțiile corespunzătoare
gradelor profesionale de cercetare-dezvoltare
stabilite prin Legea nr. 319/2003.............................

14–15

Rectificări ...............................................................................

15–16

2

MONITORUL OFICIAL AL ROMÂNIEI, PARTEA I, Nr. 614/15.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 294
din 9 iunie 2005

referitoare la excepția de neconstituționalitate a dispozițiilor art. 20 din Legea nr. 51/1995
pentru organizarea și exercitarea profesiei de avocat
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 20 din Legea nr. 51/1995,
excepție ridicată de Ioan Rus în Dosarul nr. 12.909/2004 al
Judecătoriei Cluj-Napoca.
La apelul nominal răspunde, pentru autorul excepției,
avocat Lucia Albu Sandu, în baza delegației depuse la
dosar, constatându-se lipsa părților Georgeta Seiche,
Valeria Rus, Liviu Minteuan, Ana Minteuan și Banca
Comercială Română din Cluj-Napoca, față de care
procedura de citare a fost legal îndeplinită.
Cauza fiind în stare de judecată, se dă cuvântul
reprezentantului autorului excepției, care reiterează
argumentele expuse în fața instanței de judecată care a
sesizat Curtea Constituțională, solicitând, în final, admiterea
excepției de neconstituționalitate.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 6 ianuarie 2005, pronunțată în
Dosarul nr. 12.909/2004, Judecătoria Cluj-Napoca a
sesizat Curtea Constituțională cu excepția de
neconstituționalitate a dispozițiilor art. 20 din Legea
nr. 51/1995 pentru organizarea și exercitarea profesiei de
avocat. Excepția a fost ridicată de pârâtul Ioan Rus în
dosarul de mai sus, având drept obiect soluționarea unei
acțiuni de partaj de bunuri comune, formulată de reclamanta
Georgeta Seiche.
În motivarea excepției de neconstituționalitate autorul
acesteia arată că prin dispozițiile criticate pentru
neconstituționalitate sunt nesocotite prevederile art. 24
alin. (2) din Constituție, referitoare la dreptul părților dintr-un
proces de a fi asistate de un avocat ales, ceea ce implică
și dreptul oricărui justițiabil de a-și alege liber avocatul pe
care îl dorește. De asemenea, se susține că textele
criticate încalcă și prevederile art. 41 alin. (1) din
Constituție, deoarece îndeplinirea de către avocatul aflat în
situația prevăzută de art. 20 din Legea nr. 51/1995 a

activităților specifice profesiei, în fața instanței, considerată
ca instituție (unde soțul sau ruda sa este magistrat),
înseamnă exercitarea dreptului său la muncă. Totodată se
invocă și încălcarea art. 53 alin. (1) din Constituție,
considerându-se că dispozițiile art. 20 din Legea
nr. 51/1995 au ca efect o restrângere a dreptului la muncă
al avocatului aflat în situația vizată de acest text. Se mai
arată că dispozițiile legale criticate aduc atingere principiilor
constituționale referitoare la ocrotirea vieții intime, familiale
și private, precum și la obligația autorităților publice de a
respecta și ocroti viața intimă, familială și privată [art. 48
alin. (1) și teza întâi a alin. (2), respectiv art. 26 alin. (1)],
astfel încât, pentru a ieși din starea de interdicție prevăzută
de norma atacată, reprezentantul autorului excepției se
vede obligat să procedeze la încetarea relațiilor familiale
stabilite legal sau să determine pe unul dintre membrii
familiei sale să exercite limitat drepturile pentru prezervarea
dreptului celuilalt. Un alt motiv de neconstituționalitate a
dispozițiilor criticate, invocat de autorul excepției, se
bazează pe încălcarea prevederilor art. 57 din Constituție,
întrucât îinterdicția are un vădit caracter infamant față de
profesia de avocat și instituie prezumția că avocatul este
persoana care poate altera actul de justiție, care își
exercită cu rea-credință profesia, poate prejudicia interesele
justițiabilului și poate corupe magistrații care activează la
nivelul unei instanțe judecătorești“.
Judecătoria Cluj-Napoca și-a exprimat opinia în sensul
respingerii excepției, întrucât incompatibilitatea prevăzută de
dispozițiile legale criticate nu constituie îo măsură de
restrângere a dreptului de a exercita avocatura“, ci de
apărare îa unor valori importante, respectiv ordinea și
morala publică“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, deoarece dispoziția criticată nu
contravine principiului constituțional privind dreptul părților
de a fi asistate de un avocat în tot cursul procesului.
Instituirea unor incompatibilități în exercitarea profesiei de
avocat este necesară în vederea asigurării unui act de
justiție imparțial și obiectiv. În ceea ce privește încălcarea
art. 26, 41, 53 și 57 din Constituție, arată că acestea nu
sunt incidente în cauză.
Avocatul Poporului apreciază că excepția de
neconstituționalitate este neîntemeiată, deoarece instituirea
prin textul de lege criticat a unor limite în exercitarea
profesiei de avocat este justificată de asigurarea unui
climat de ordine în valorificarea de către titulari a

MONITORUL OFICIAL AL ROMÂNIEI, PARTEA I, Nr. 614/15.VII.2005
drepturilor și intereselor lor legitime. De asemenea, măsura
stabilită este necesară într-o societate democratică,
proporțională cu situația ce a determinat-o și nu aduce
atingere existenței dreptului de a exercita profesia de
avocat.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 20 din Legea nr. 51/1995 pentru
organizarea și exercitarea profesiei de avocat, republicată
în Monitorul Oficial al României, Partea I, nr. 113 din
6 martie 2001, dispoziții modificate și completate prin
Legea nr. 255/2004, publicată în Monitorul Oficial al
României, Partea I, nr. 559 din 23 iunie 2004, având
următorul cuprins: î(1) Profesia de avocat nu poate fi
exercitată la judecătoriile, tribunalele, tribunalele specializate și
curțile de apel, precum și la parchetele de pe lângă aceste
instanțe, unde soțul avocatului sau ruda ori afinul său până la
gradul al III-lea inclusiv îndeplinește funcția de judecător sau
procuror.
(2) Dispozițiile alin. (1) se aplică în mod corespunzător și
avocatului al cărui soț, rudă ori afin până la gradul al treilea
inclusiv îndeplinește funcția de judecător la Curtea
Constituțională ori funcția de judecător financiar, consilier de
conturi sau procuror financiar la instanțele Curții de Conturi.
(3) Dispozițiile alin. (1) se aplică în mod corespunzător și la
Parchetul de pe lângă Înalta Curte de Casație și Justiție,
precum și la Parchetul Național Anticorupție.
(4) Dispozițiile alin. (1)—(3) se aplică și avocatului titular,
avocatului asociat, avocatului colaborator sau salarizat în
cadrul profesiei, care se folosește de forma de organizare
profesională ori de raporturile de conlucrare profesională
stabilite în condițiile legii în scopul eludării acestor interdicții,
sub sancțiunea săvârșirii unei abateri disciplinare grave.“
Autorul excepției de neconstituționalitate consideră că
acest text încalcă prevederile constituționale ale art. 24 din
Constituție, referitoare la dreptul la apărare, pe cele ale
art. 26, referitoare la viața intimă, familială și privată, pe
cele ale art. 41, privind munca și protecția socială a
muncii, pe cele ale art. 48, privind familia, pe cele ale
art. 53, privind restrângerea exercițiului unor drepturi sau al
unor libertăți, precum și prevederile art. 57, privind exercitarea
cu bună-credință a drepturilor și libertăților constituționale.
Se constată că, deși se invocă încălcarea dispozițiilor
art. 24, 26, 41, 48 și 53 din Constituție, în integralitate, în
realitate autorul excepției se referă în motivare doar la
alin. (2) al art. 24, alin. (1) al art. 26, alin. (1) al art. 41,
alin. (1) și teza întâi a alin. (2) ale art. 48, precum și la
alin. (1) al art. 53 din Legea fundamentală.

3

Dispozițiile constituționale invocate în motivarea excepției
de neconstituționalitate de către autorul acesteia au
următorul conținut:
— Art. 24 alin. (2): îÎn tot cursul procesului, părțile au
dreptul să fie asistate de un avocat, ales sau numit din oficiu.“;
— Art. 26 alin. (1): îAutoritățile publice respectă și
ocrotesc viața intimă, familială și privată.“;
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“;
— Art. 48 alin. (1) și teza întâi a alin. (2): î(1) Familia
se întemeiază pe căsătoria liber consimțită între soți, pe
egalitatea acestora și pe dreptul și îndatorirea părinților de a
asigura creșterea, educația și instruirea copiilor.
(2) Condițiile de încheiere, de desfacere și de nulitate a
căsătoriei se stabilesc prin lege.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“;
— Art. 57: îCetățenii români, cetățenii străini și apatrizii
trebuie să-și exercite drepturile și libertățile constituționale cu
bună-credință, fără să încalce drepturile și libertățile celorlalți.“
Examinând excepția de neconstituționalitate, Curtea
reține că interdicția instituită prin art. 20 din Legea
nr. 51/1995 vizează sfera dreptului de a exercita profesia
de avocat de către membrii barourilor, iar nu restrângerea
dreptului la apărare al cetățeanului, prevăzut la art. 24
alin. (1) din Constituție. Acest drept este garantat prin
posibilitatea titularului de a alege orice avocat înscris în
barourile din România, în afara celor care au interdicție de
a exercita acte specifice profesiei datorită unei situații
personale (interdicție limitată la o anumită instanță).
Din această perspectivă incompatibilitatea stabilită prin
textul de lege criticat nu contravine nici prevederilor art. 41
alin. (1) din Constituție, care prevăd că dreptul la muncă
nu poate fi îngrădit, deoarece textul nu instituie o
restrângere a exercitării dreptului de a profesa avocatura,
ci o garanție legală prevăzută în scopul asigurării probității
participanților la realizarea justiției.
Se constată că nu poate fi primită nici susținerea în sensul
că starea de incompatibillitate prevăzută de norma criticată
încalcă dreptul la viața intimă, familială și privată, dat fiind că
nu are nici o legătură cu acest domeniu de reglementare.
Referitor la pretinsa încălcare prin dispozițiile legale
criticate a prevederilor art. 48 din Constituție privind familia,
se observă că aceste prevederi ale Legii fundamentale nu
au nici o incidență în cauză, întrucât se referă la
încheierea căsătoriei, egalitatea în drepturi a soților,
condițiile de încheiere a căsătoriei, care nu au nici o
legătură cu textul de lege criticat.
Dispozițiile legale criticate nu încalcă nici prevederile
art. 53 alin. (1) din Constituție, deoarece, pe de o parte,
interdicția cuprinsă în art. 20 din Legea nr. 51/1995 este
impusă de necesitatea apărării unor valori sociale
importante, și anume ordinea și morala publică, iar pe de
altă parte, nu atinge existența vreunui drept.
Având în vedere aceste considerente, se constată că
prevederile art. 57 din Constituție, privind exercitarea cu
bună-credință a drepturilor și libertăților constituționale, nu
sunt incidente în cauză.

4

MONITORUL OFICIAL AL ROMÂNIEI, PARTEA I, Nr. 614/15.VII.2005

Se constată, de asemenea, că prevederile de lege
criticate au mai format obiectul controlului de
constituționalitate exercitat de Curte. Astfel, prin Decizia
nr. 45 din 2 mai 1995, publicată în Monitorul Oficial al
României, Partea I, nr. 90 din 12 mai 1995, Curtea
Constituțională, pronunțându-se, în cadrul controlului
prealabil, asupra constituționalității unor dispoziții din Legea
pentru organizarea și exercitarea profesiei de avocat, a
stabilit că acestea sunt constituționale. În considerentele
acelei decizii Curtea a reținut că prevederile de lege
criticate înu instituie restrângeri ale exercitării dreptului de
a profesa avocatura, ci incompatibilități care constituie
măsuri de protecție pentru părți și împotriva unor suspiciuni
ce ar putea altera actul de justiție. Textul legal privește

direct avocatul și nu judecătorul, procurorul etc., astfel cum
se prevede în codurile de procedură“. Prin decizii ulterioare —
nr. 190 din 10 octombrie 2000, publicată în Monitorul
Oficial al României, Partea I, nr. 60 din 5 februarie 2001,
precum și nr. 166 din 1 aprilie 2004, publicată în Monitorul
Oficial al României, Partea I, nr. 434 din 14 mai 2004 —
Curtea Constituțională, în cadrul controlului posterior de
constituționalitate, a respins ca nefondată excepția de
neconstituționalitate. Întrucât nu au intervenit elemente noi
de natură a reconsidera această jurisprudență, atât
considerentele acestor decizii, cât și soluția pronunțată își
mențin valabilitatea și în prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 20 din Legea nr. 51/1995, excepție ridicată de Ioan
Rus în Dosarul nr. 12.909/2004 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Statutului Agenției Naționale
pentru Egalitatea de Șanse între Femei și Bărbați
În temeiul art. 108 din Constituția României, republicată, și al art. 28
alin. (1) din Legea nr. 202/2002 privind egalitatea de șanse între femei și
bărbați, republicată,
Guvernul României adoptă prezenta hotărâre.
Articol unic. — Se aprobă Statutul Agenției Naționale pentru Egalitatea
de Șanse între Femei și Bărbați, prevăzut în anexa care face parte
integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul integrării europene,
Ene Dinga
Ministrul finanțelor publice,
Ionel Popescu
București, 23 iunie 2005.
Nr. 626.

5

MONITORUL OFICIAL AL ROMÂNIEI, PARTEA I, Nr. 614/15.VII.2005

ANEXĂ

STATUTUL
Agenției Naționale pentru Egalitatea de Șanse între Femei și Bărbați
CAPITOLUL I
Dispoziții generale
Art. 1. — (1) Agenția Națională pentru Egalitatea de
Șanse între Femei și Bărbați (ANES), denumită în
continuare Agenția, este organ de specialitate al
administrației publice centrale, cu personalitate juridică, în
subordinea Ministerului Muncii, Solidarității Sociale și
Familiei, cu sediul în municipiul București, bd. Gheorghe
Magheru nr. 6—8, et. 5, sectorul 1.
(2) Agenția promovează principiul egalității de șanse și
de tratament între femei și bărbați și asigură integrarea
activă a perspectivei de gen în toate politicile și programele
naționale.
CAPITOLUL II
Obiectivele și atribuțiile Agenției Naționale
pentru Egalitatea de Șanse între Femei și Bărbați
Art. 2. — Obiectivele principale ale Agenției sunt:
a) fundamentarea și elaborarea strategiei și politicilor
Guvernului în domeniul egalității de șanse și de tratament
între femei și bărbați, precum și aplicarea acestora;
b) armonizarea cu reglementările Uniunii Europene a
cadrului legislativ din domeniul său de activitate.
Art. 3. — Pentru realizarea obiectivelor sale Agenția
îndeplinește, pe lângă atribuțiile prevăzute în Legea
nr. 202/2002 privind egalitatea de șanse între femei și
bărbați, republicată, și următoarele atribuții:
a) asigură respectarea aplicării unitare a legislației din
domeniul său de activitate și exercită controlul asupra
aplicării acesteia, în calitate de autoritate de stat, prin
instituțiile abilitate, potrivit legii, care au în responsabilitate
aplicarea de măsuri de promovare a egalității de șanse și
de tratament între femei și bărbați și de eliminare a
discriminării după criteriul de sex;
b) administrează și gestionează bunurile din domeniul
public și/sau privat al statului, dobândite în condițiile legii;
c) răspunde de utilizarea cu eficiență a fondurilor
repartizate din bugetul Ministerului Muncii, Solidarității
Sociale și Familiei, precum și a sumelor provenite din
fonduri externe nerambursabile și rambursabile, donații și
sponsorizări, în condițiile legii;
d) elaborează tematica anuală a studiilor, cercetărilor și
analizelor privind egalitatea de șanse și de tratament între
femei și bărbați, în vederea eliminării discriminării după
criteriul de sex;
e) participă la elaborarea tematicii instrumentelor
curriculare ale furnizorilor de servicii instructiv-educative, de
formare și de perfecționare, autorizați conform legii;

f) organizează selecția, pregătirea și perfecționarea
profesională a personalului propriu, în condițiile legii;
g) elaborează și propune programe anuale de formare
profesională a personalului propriu și a structurilor specifice
cu atribuții în domeniul egalității de șanse între femei și
bărbați, conform legii;
h) promovează programe, propune și implementează
proiecte de colaborare internațională în domeniul egalității
de șanse între femei și bărbați;
i) urmărește respectarea convențiilor internaționale
privind egalitatea de șanse între femei și bărbați, la care
România este parte, precum și ansamblul reglementărilor
comunitare și dezvoltă relații cu organisme similare în
domeniul său de activitate din alte țări, în limita
competențelor prevăzute de lege;
j) îndeplinește activități de audit public intern, potrivit
legii;
k) îndrumă, coordonează și verifică modul de aplicare a
dispozițiilor legale de către structurile specifice cu atribuții
în domeniul egalității de șanse între femei și bărbați din
instituțiile aflate în subordinea, în coordonarea sau sub
autoritatea Ministerului Muncii, Solidarității Sociale și
Familiei;
l) îndrumă persoanele juridice și fizice cărora le revin
drepturi și obligații ce decurg din reglementările privind
egalitatea de șanse între femei și bărbați;
m) asigură reprezentarea intereselor sale în fața
instanțelor judecătorești;
n) face public anual raportul privind activitatea proprie;
o) organizează, în condițiile legii, cursuri de formare
profesională în domeniul aplicării principiului egalității de
șanse și de tratament între femei și bărbați a funcționarilor
publici și a salariaților instituțiilor sau organismelor publice
ori private;
p) elaborează Regulamentul de organizare și funcționare
al Comisiei Naționale în Domeniul Egalității de Șanse între
Femei și Bărbați (CONES);
q) analizează procesele-verbale de constatare a
contravențiilor prevăzute de Legea nr. 202/2002,
republicată, pentru aviz;
r) are, la cererea persoanelor discriminate, calitate
procesuală activă în justiție și poate asista în cadrul
procedurilor administrative aceste persoane.
CAPITOLUL III
Organizarea și funcționarea Agenției Naționale
pentru Egalitatea de Șanse între Femei și Bărbați
Art. 4. — Conducerea Agenției este exercitată de un
președinte, a cărui funcție este asimilată din punct de vedere
al salarizării cu funcția de director general din minister,

6

MONITORUL OFICIAL AL ROMÂNIEI, PARTEA I, Nr. 614/15.VII.2005

numit prin ordin de către ministrul muncii, solidarității
sociale și familiei, în condițiile legii.
Art. 5. — (1) Președintele reprezintă Agenția în
raporturile cu Guvernul, cu ministerele, cu alte autorități ale
administrației publice, cu organizații, precum și în
raporturile cu persoane fizice și juridice, române sau
străine.
(2) În exercitarea atribuțiilor sale președintele emite
ordine și instrucțiuni. Ordinele și instrucțiunile cu caracter
normativ se publică în Monitorul Oficial al României, Partea I,
în condițiile legii.
(3) Președintele este ordonator de credite.
Art. 6. — Președintele exercită următoarele atribuții:
a) coordonează activitatea de elaborare a strategiei și
politicilor Guvernului în domeniul egalității de șanse între
femei și bărbați;
b) colaborează cu autorități centrale și locale, cu
instituții de învățământ și cercetare și cu organizații
neguvernamentale în domeniul egalității de șanse între
femei și bărbați;
c) coordonează activitatea de organizare a cursurilor de
formare profesională a funcționarilor publici și a salariaților
instituțiilor sau organismelor publice ori private în domeniul
aplicării principiului egalității de șanse și de tratament între
femei și bărbați;
d) fundamentează și elaborează proiectul de buget pe
care îl prezintă Ministerului Muncii, Solidarității Sociale și
Familiei;
e) prezintă Ministerului Muncii, Solidarității Sociale și
Familiei execuția bugetului și rapoarte cu privire la modul
de administrare a acestuia;
f) dispune controale, în condițiile legii, asupra activităților
din cadrul Agenției și structurilor specifice cu atribuții în
domeniul egalității de șanse între femei și bărbați;
g) desemnează, prin ordin, compartimentul care asigură
secretariatul CONES;
h) convoacă CONES și conduce ședințele acesteia;
j) emite avize consultative privind oportunitatea
sancționării faptei de discriminare sesizate;
j) exercită atribuțiile care îi revin în calitate de ordonator
de credite;
k) asigură și verifică fundamentarea lunară a creditelor
solicitate către ordonatorul principal pentru activitatea
curentă și investiții;
l) aprobă programarea și efectuarea concediilor de
odihnă pentru personalul din subordine;
m) asigură întocmirea statului de funcții al personalului
în concordanță cu structura organizatorică a agenției și îl
înaintează ministrului pentru aprobare;
n) face evaluarea performanțelor profesionale individuale
pentru personalul subordonat și propune calificativele
corespunzătoare.
Art. 7. — (1) Numărul de posturi pentru aparatul propriu
al Agenției este de 30 de funcționari publici și personal
contractual și câte cel puțin un post din cadrul direcțiilor

de muncă, solidaritate socială și familie județene și a
municipiului București.
(2) Atribuțiile și sarcinile personalului Agenției vor fi
stabilite prin fișa postului.
(3) Salarizarea personalului din aparatul central al
Agenției se face în conformitate cu prevederile legale
aplicabile personalului din organele de specialitate ale
administrației publice centrale.
(4) Structura organizatorică a Agenției este prevăzută în
anexă.
Art. 8. — (1) Atribuțiile în domeniul egalității de șanse
între femei și bărbați ale persoanelor din cadrul direcțiilor
de muncă, solidaritate socială și familie județene și a
municipiului București se asigură de personalul existent, ca
atribuții suplimentare stabilite prin fișa postului.
(2) În exercitarea atribuțiilor privind egalitatea de șanse
între femei și bărbați, personalul prevăzut la alin. (1) este
coordonat de către Agenție.
Art. 9. — (1) CONES este alcătuită din reprezentanți ai
ministerelor și ai altor organe de specialitate ale
administrației publice centrale din subordinea Guvernului
sau ai autorităților administrative autonome, ai organizațiilor
sindicale și ai organizațiilor patronale reprezentative la nivel
național, precum și din reprezentanți ai organizațiilor
neguvernamentale cu activitate recunoscută în domeniu,
desemnați prin consens de acestea, potrivit legii.
(2) CONES este legal constituită la data aprobării de
către primul-ministru a componenței acesteia.
(3) CONES asigură coordonarea activității comisiilor
județene și a municipiului București în domeniul egalității
de șanse între femei și bărbați (COJES).
(4) Ședințele CONES se desfășoară trimestrial la sediul
Agenției.
(5) În fiecare județ și în municipiul București se
constituie comisia județeană, respectiv a municipiului
București, în domeniul egalității de șanse între femei și
bărbați (COJES), coordonată de responsabilul aplicării
prevederilor Legii nr. 202/2002, republicată, din cadrul
direcțiilor de muncă, solidaritate socială și familie județene
și a municipiului București.
CAPITOLUL IV
Dispoziții tranzitorii și finale
Art. 10. — (1) Agenția poate prelua în administrare, în
condițiile legii, terenuri, spații și bunuri necesare
desfășurării activității proprii.
(2) Agenția dispune, pentru activități specifice
desfășurate, de un număr de două autoturisme, având un
consum lunar de carburanți de 300 litri pe autoturism.
Art. 11. — În termen de 30 de zile de la data intrării în
vigoare a prezentului statut, Agenția va elabora propriul
regulament de organizare și funcționare.
Art. 12. — Anexa face parte integrantă din prezentul
statut.

MONITORUL OFICIAL AL ROMÂNIEI, PARTEA I, Nr. 614/15.VII.2005

7
ANEXĂ

Numărul maxim de posturi = 30*)
STRUCTURA ORGANIZATORICĂ

a Agenției Naționale pentru Egalitatea de Șanse între Femei și Bărbați

PREȘEDINTE

Audit public intern

Informare și relații publice

Direcția strategii, politici,
programe și monitorizare
Serviciul financiar-contabilitate,
resurse umane, administrativ
*) În anul 2005 funcționează cu un număr de 23 de posturi.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind Normele metodologice de aplicare a Ordonanței Guvernului nr. 67/2004 pentru instituirea
la nivel național a Rețelei de informații contabile agricole, aprobată cu modificări
prin Legea nr. 465/2004
Văzând Referatul de aprobare nr. 61.873 din 23 iunie 2005,
având în vedere prevederile art. 19 alin. (5) din Ordonanța Guvernului nr. 67/2004 privind instituirea la nivel
național a rețelei de informații contabile agricole, aprobată cu modificări prin Legea nr. 465/2004,
ținând seama de precizările din adresa Institutului Național de Statistică nr. 34.255 din 16 iunie 2005,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Rețeaua de informații contabile agricole,
denumită în continuare RICA, este un instrument bazat pe
o anchetă anuală, efectuată după o metodologie specifică,
pe un microeșantion de exploatații agricole participante, în
scopul evaluării activității tehnico-economice a acestora.
Art. 2. — RICA este una dintre sursele de date folosite
pentru întocmirea de rapoarte necesare politicii agricole,
privind situația agriculturii, a piețelor produselor agricole,
precum și a veniturilor realizate de exploatațiile agricole în

România, rapoarte prezentate anual Guvernului și
Parlamentului.
Art. 3. — RICA se constituie, conform anexei nr. 1, din
exploatațiile agricole participante, structurile teritoriale ale
autorității competente, birourile de contabilitate și alte
organizații/instituții implicate în RICA, menționate la art. 2
alin. (1) lit. c) și, respectiv, la art. 6 alin. (2) lit. a) din
Ordonanța Guvernului nr. 67/2004.

8

MONITORUL OFICIAL AL ROMÂNIEI, PARTEA I, Nr. 614/15.VII.2005

Art. 4. — Pentru atingerea scopurilor, RICA efectuează
colectarea de informații privind activitatea economică și
producția destinată comercializării din exploatații agricole
reprezentative, cu sau fără personalitate juridică, dar
posesoare de evidențe contabile.
Art. 5. — Universul exploatațiilor agricole, termen
statistic folosit de ancheta structurală din agricultură pentru
a defini ansamblul de unități aflate în observare, este
reprezentat atât de exploatațiile care au cel puțin un
hectar, cât și de cele care au mai puțin de un hectar, dar
furnizează pieței o anumită parte din producție sau produc
peste anumite praguri fizice.
Art. 6. — (1) Câmpul de observare, termen menționat la
art. 2 alin. (1) lit. f) din Ordonanța Guvernului nr. 67/2004,
se definește ca partea universului care cuprinde numai
exploatațiile agricole profesionale semnificative pentru a fi
incluse în eșantionul RICA.
(2) Exploatația profesională este o exploatație agricolă
suficient de mare încât să ofere o activitate de bază
pentru șeful exploatației și un venit suficient pentru
susținerea lui și a familiei sale. Exprimarea suficient de
mare este redată prin dimensiunea economică.
Art. 7. — (1) Exploatațiile profesionale sunt definite ca
fiind acele exploatații agricole care au o dimensiune
economică egală sau mai mare decât un prag, exprimat în
unități de dimensiune europeană, denumite în
continuare UDE.
(2) UDE este unitatea de măsură de bază a dimensiunii
economice a exploatației agricole, exprimată în termenii
unei valori monetare pentru o perioadă de referință dată
care, pentru a rămâne pe deplin semnificativă în contextul
tipologiei comunitare, este actualizată în mod regulat.
Art. 8. — Dimensiunea economică este determinată
folosindu-se conceptul de marjă brută standard, denumită
în continuare MBS, definită în Decizia nr. 85/377/CEE
privind stabilirea unei tipologii comunitare a exploatațiilor
agricole și menționată în anexa nr. 4 la Ordinul ministrului
agriculturii, alimentației și pădurilor nr. 107/2003, publicat în
Monitorul Oficial al României, Partea I, nr. 138 din
4 martie 2003.
Art. 9. — Marja brută a unei activități agricole vegetale
sau animale reprezintă valoarea exprimată în lei sau în
euro a producției brute, determinată pe baza prețurilor la
poarta exploatației, din care sunt scăzute costurile specifice
corespunzătoare obținerii acestei producții.
Art. 10. — MBS, parametru calculat prin convenție ca
versiune simplificată a marjei brute, constituie baza pentru
încadrarea fiecărei exploatații în clasa sa de dimensiune
economică și corespunzător tipului său de activitate
agricolă, în tipologia comunitară a exploatațiilor agricole.
Art. 11. — MBS este un criteriu de natură economică
exprimat în termeni monetari și reprezintă soldul între
valoarea standard a producției brute și suma standard a
anumitor costuri, denumite prin convenție costuri specifice
proporționale, care pot fi alocate direct acestei producții.
Art. 12. — MBS este o valoare unitară: pentru fiecare
producție vegetală ea corespunde suprafeței de un hectar
(sau de un ar pentru ciuperci), pentru fiecare producție

animală ea corespunde unui cap de animal (sau 100 de
capete pentru păsări ori unui stup pentru albine).
Art. 13. — MBS a unei activități agricole corespunde
situației medii din exploatațiile existente într-o regiune
geografică dată, medie calculată pentru o perioadă de
referință care acoperă fie 3 sau 5 ani civili succesivi, fie
3 sau 5 campanii agricole succesive, urmărind atenuarea
efectului fluctuațiilor de ordin conjunctural, întâlnite în
producția agricolă.
Art. 14. — Principiile și regulile de bază care permit
calcularea coeficienților regionali MBS pentru stabilirea
clasei de dimensiune economică a exploatațiilor agricole și
clasificarea lor pe tip de activitate agricolă, conform
Deciziei nr. 85/377/CEE, sunt redate în anexa nr. 2.
Art. 15. — Dimensiunea economică a unei exploatații
agricole reprezintă valoarea MBS totale a exploatației,
exprimată în UDE, corespunzătoare sumei MBS calculate
pentru fiecare dintre producțiile vegetale ori animale
obținute în exploatația respectivă într-o perioadă de un an
calendaristic sau an agricol.
Art. 16. — Clasa de dimensiune economică se
stabilește prin împărțirea MBS totale a exploatației agricole
la valoarea de 1 UDE = 1.200 euro, constituind un criteriu
de bază pentru clasificarea exploatațiilor incluse în câmpul
de observare.
Art. 17. — Clasele de dimensiune economică ale
exploatațiilor agricole și limitele în UDE stabilite conform
Deciziei nr. 85/377/CEE, modificată ulterior prin Decizia
nr. 99/725/CE din 22 octombrie 1999, sunt redate în anexa
nr. 3.
Art. 18. — Tipul de activitate agricolă sau orientarea
tehnico-economică a exploatației reprezintă sistemul de
producție al unei exploatații agricole, care este caracterizat
prin contribuția fiecăreia dintre activitățile respectivei
exploatații la MBS totală a exploatației.
Art. 19. — Definirea tipurilor de activitate agricolă sau
claselor de orientare tehnico-economică se bazează pe
două elemente: natura activităților în cauză, codificată
conform listei caracteristicilor recenzate în cadrul anchetei
structurale, și plafonul care delimitează clasele, exprimat în
fracțiuni de 1/10, 1/4, 1/3, respectiv 2/3 din MBS totală a
exploatației.
Art. 20. — Tipurile de activitate agricolă sau orientarea
tehnico-economică a exploatațiilor agricole se împart, în
funcție de nivelul de detaliere solicitat, în: generale,
principale, speciale și subdiviziuni ale unora dintre tipurile
speciale.
Art. 21. — Clasificarea exploatațiilor corespunzând
tipului general de activitate agricolă și, respectiv, tipului
principal de activitate agricolă este redată în anexa nr. 2 la
Ordinul ministrului agriculturii, alimentației și pădurilor
nr. 107/2003.
Art. 22. — Regiunile RICA, menționate la art. 2 alin. (1)
lit. d) din Ordonanța Guvernului nr. 67/2004, prezentate în
anexa nr. 4, sunt identice cu regiunile de dezvoltare
prevăzute în art. 5 și 6 din Legea nr. 315/2004 privind
dezvoltarea regională în România, folosite pentru culegerea
datelor statistice specifice și de Institutul Național de
Statistică, denumit în continuare INS.

MONITORUL OFICIAL AL ROMÂNIEI, PARTEA I, Nr. 614/15.VII.2005
Art. 23. — Coeficienții regionali ai MBS sunt stabiliți pe
bază de unități care se înscriu în cadrul general al
nomenclaturii unităților teritoriale statistice (NUTS) compatibile
cu cele folosite pentru anchetele comunitare și naționale
asupra structurii exploatațiilor agricole și pentru rețeaua de
informații contabile agricole.
Art. 24. — Pragul menționat în art. 7 alin. (1), exprimat
în UDE, fixat de autoritatea competentă, este valoarea în
euro de la care exploatațiile agricole care formează
eșantionul RICA pot fi selectate ca exploatații participante
la rețea.
Art. 25. — Exploatațiile agricole participante la RICA,
selectate conform planului elaborat de Agenția de legătură,
sunt luate în studiu în baza acordului scris liber exprimat
de conducerea exploatației agricole, respectându-se
modelul redat în anexa nr. 5.
Art. 26. — Planul de selecție a exploatațiilor agricole
participante la RICA trebuie să includă un număr minim de
elemente care să permită validarea sa în raport cu
obiectivele RICA, întrucât exploatațiile studiate intră și în
sfera de activitate a anchetelor structurale și a
recensămintelor naționale în agricultură.
Art. 27. — Pentru asigurarea reprezentativității
exploatațiilor agricole în ansamblul lor, planul de selecție se
bazează pe următoarele elemente:
a) caracteristicile surselor de referință statistică;
b) procedeele de stratificare a domeniului supus
anchetei;
c) procedeele de stabilire a coeficientului de selecție
pentru fiecare strat;
d) procedeele de selecție a exploatațiilor participante;
e) defalcarea exploatațiilor cel puțin pe tipurile principale
de activitate agricolă;
f) perioada probabilă a validității planului de selecție.
Art. 28. — Eșantionul de exploatații agricole necesar
pentru desfășurarea anchetei anuale RICA este stabilit în
colaborare cu INS, pe baza datelor statistice existente și a
metodologiei folosite de acesta pentru colectarea datelor
privind ancheta structurală în agricultură.
Art. 29. — Planul de selecție a exploatațiilor agricole
participante la RICA se înaintează de Agenția de legătură
Comitetului Național RICA, pentru aprobare, cu cel puțin
3 luni înainte de începerea anului contabil la care se
referă.
Art. 30. — Raportul privind aplicarea planului de selecție
a exploatațiilor participante la RICA, care include aspectele
principale ale implementării în teritoriu vizând numărul final
al respondenților, se transmite de Agenția de legătură
Comitetului Național RICA, spre informare, în termen de
6 luni de la începerea anului contabil aferent.
Art. 31. — Agenția de legătură prevăzută la art. 4
alin. (3) din Ordonanța Guvernului nr. 67/2004 este
autoritatea care efectuează, sub coordonarea metodologică
a INS, ancheta anuală necesară colectării informațiilor
contabile de la exploatațiile agricole selectate ca exploatații
participante la RICA.
Art. 32. — Autoritatea competentă, stabilită la art. 4
alin. (1) din Ordonanța Guvernului nr. 67/2004, încheie, în
limita resurselor bugetare, un contract de prestări de

9

servicii cu Institutul de Economie Agrară din cadrul
Academiei Române, desemnat în Documentul de poziție
pentru cap. 7 — Agricultura ca organ de legătură,
împreună cu Ministerul Agriculturii, Alimentației și Pădurilor,
în vederea îndeplinirii atribuțiilor specifice Agenției de
legătură.
Art. 33. — Agenția de legătură are, în completarea
prevederilor art. 6 alin. (2) din Ordonanța Guvernului
nr. 67/2004, următoarele atribuții:
a) asigură coordonarea și managementul tehnic și
financiar al activităților din domeniu, în scopul realizării
obiectivelor prevăzute în Programul de guvernare;
b) elaborează actele normative necesare pentru
funcționarea RICA, conform prevederilor Ordonanței
Guvernului nr. 67/2004;
c) stabilește pragul economic pentru participarea
exploatațiilor agricole la RICA;
d) stabilește câmpul de observare și eșantionul RICA în
colaborare cu INS;
e) stabilește modul de codificare a exploatațiilor agricole
participante la RICA;
f) asigură confidențialitatea datelor RICA individuale și
aplică sancțiunile prevăzute de Ordonanța Guvernului
nr. 67/2004 în caz de încălcare;
g) asigură instruirea periodică a responsabililor RICA la
nivel teritorial, precum și a personalului din exploatațiile
agricole participante la RICA, prin organizarea de seminarii,
conferințe, reuniuni de lucru;
h) verifică completarea formularelor-tip prevăzute în
atribuțiile responsabililor RICA din cadrul direcțiilor pentru
agricultură și dezvoltare rurală județene, centrelor/oficiilor de
consultanță agricolă, birourilor de contabilitate,
organizațiilor/instituțiilor contractante și returnează fișele
incomplete sau cu abateri evidente, pentru refacere;
i) colectează, centralizează și procesează datele privind
producția, profitabilitatea, structura costurilor și veniturilor în
agricultură, realizate pe un eșantion reprezentativ de
exploatații agricole;
j) verifică prin deplasări în teritoriu îndeplinirea sarcinilor
de către responsabilii RICA de la nivel teritorial;
k) analizează discrepanțele înregistrate între planul de
selecție și numărul de exploatații participante respondente,
în vederea unei mai bune selecții în anul agricol următor;
l) identifică și promovează acțiuni de cooperare cu
agențiile RICA similare din statele membre ale Uniunii
Europene și din statele candidate, cu asociațiile de fermieri,
asociațiile profesionale și interprofesionale.
Art. 34. — Colectarea informațiilor contabile de la
exploatațiile agricole participante la RICA este efectuată de
structurile teritoriale ale Ministerului Agriculturii, Pădurilor și
Dezvoltării Rurale precizate la lit. B și C din anexa nr. 1 și
de birourile de contabilitate sau organizațiile/instituțiile
contractante menționate la art. 9 și 14 din Ordonanța
Guvernului nr. 67/2004.
Art. 35. — Contractele prin care birourile de contabilitate
sau organizațiile/instituțiile posibil contractante, precizate în
anexa nr. 1 la lit. D—J, se angajează să completeze fișele
exploatațiilor agricole participante la RICA în schimbul unui
onorariu standard se încheie în limita resurselor bugetare

10

MONITORUL OFICIAL AL ROMÂNIEI, PARTEA I, Nr. 614/15.VII.2005

alocate anual în acest scop de Ministerul Agriculturii,
Pădurilor și Dezvoltării Rurale.
Art. 36. — Clauzele acestor contracte, care sunt
aceleași pentru toate regiunile RICA și sunt stabilite prin
ordin al ministrului agriculturii, pădurilor și dezvoltării rurale,
includ cel puțin următorii termeni exprimați în mod explicit:
a) asumarea de către contractant a obligației de a
completa fișele exploatațiilor în conformitate cu normele
naționale;
b) asumarea de către contractant a obligației de a
înainta fișele exploatațiilor în termenul prevăzut în contract;
c) asumarea de către contractant a obligației de a furniza
Agenției de legătură toate informațiile pe care aceasta le
poate solicita;
d) asumarea de către contractant a obligației de a nu
divulga nici o dată contabilă și nici alte detalii separate pe
care le obține în timpul îndeplinirii sarcinilor sale sau care
în mod incidental au legătură cu îndeplinirea sarcinilor sale
în raport cu RICA;
e) asumarea de către toate persoanele implicate în
îndeplinirea unor astfel de sarcini a conformării față de
obligațiile menționate în lit. a), b), c) și d) și luarea tuturor
măsurilor necesare îndeplinirii acestor obligații.
Art. 37. — Pentru asigurarea caracterului strict
confidențial al datelor colectate de la exploatațiile agricole
participante la RICA, responsabilii RICA județeni din
structurile teritoriale ale autorității competente, precum și
persoanele menționate la art. 36 lit. e) semnează în
deplină cunoștință de cauză angajamentul de
confidențialitate redat în anexa nr. 6 la prezentul ordin.

Art. 38. — (1) Fișa exploatației agricole participante,
menționată la art. 7 alin. (1) din Ordonanța Guvernului
nr. 67/2004, se completează cu informațiile necesare în
conformitate cu formularul-tip prevăzut de Regulamentul
nr. 1.837/2001/CE.
(2) Tipul de informații contabile care urmează să fie
furnizate prin fișa exploatației, forma de prezentare,
definițiile și instrucțiunile referitoare la acestea sunt stabilite
prin ordin al ministrului agriculturii, pădurilor și dezvoltării
rurale.
Art. 39. — Onorariul standard menționat la art. 35, fixat
anual de autoritatea competentă, se plătește pentru fișa
exploatației agricole predată în termenul stabilit prin
contract, completată corespunzător cu date exacte faptic,
înregistrate și prezentate conform formularului-tip aprobat.
Art. 40. — Onorariul standard se plătește în două
etape, respectiv prima tranșă de 50% se plătește la
începutul fiecărui exercițiu financiar, iar în a doua tranșă
se plătește diferența calculată înmulțind valoarea onorariului
standard cu numărul de fișe ale exploatației, completate
corect și recepționate în termen, din care se scade plata
deja efectuată.
Art. 41. — Fondurile necesare RICA, prevăzute la
art. 20 alin. (1) din Ordonanța Guvernului nr. 67/2004, vor
fi evidențiate în mod distinct pentru anul 2006 și următorii
în bugetul Ministerului Agriculturii, Pădurilor și Dezvoltării
Rurale.
Art. 42. — Prezentul ordin împreună cu anexele nr. 1—6
care fac parte integrantă din acesta se publică în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 28 iunie 2005.
Nr. 512.
ANEXA Nr. 1
STRUCTURA RICA

A. Exploatațiile agricole participante la Rețeaua de
informații contabile agricole
B. Serviciile/compartimentele de dezvoltare rurală din
cadrul direcțiilor județene pentru agricultură și dezvoltare
rurală
C. Centrele/oficiile județene de consultanță agricolă din
cadrul Agenției Naționale de Consultanță Agricolă
D. Birourile de contabilitate agricolă, pe măsura
constituirii lor
E. Centrul de Economie Rurală — Buzău

F. Institutul de Economie Agrară din cadrul Institutului
Național de Cercetări Economice al Academiei Române
G. Institutul de Cercetare-Dezvoltare pentru Economie
Agrară din cadrul Academiei de Științe Agricole și Silvice
H. Unități de învățământ superior și/sau de cercetare
agricolă sau economică
I. Asociații, federații, ligi, patronate, uniuni etc., existente
în agricultură
J. Persoane fizice autorizate, agreate de Agenția de
legătură RICA.
ANEXA Nr. 2

PRINCIPIILE ȘI REGULILE DE BAZĂ PENTRU CALCULAREA MBS

1. Definiții și principii de calcul al MBS
1.1. Marja brută standard (MBS) a unei producții este
definită ca soldul între:
a) pe de o parte, valoarea standard a produsului agricol
brut:

— produsul agricol brut cuprinde vânzările, prestațiile în
natură și variațiile în stocuri; el conține produsul principal
și eventualele produse secundare;
— include, de asemenea, subvențiile legate eventual de
produse, de suprafețe și/sau de animale;

MONITORUL OFICIAL AL ROMÂNIEI, PARTEA I, Nr. 614/15.VII.2005
— nu cuprinde subvențiile exploatației care nu sunt prin
definiție alocabile unui produs specific; și
b) pe de altă parte, costurile specifice proporționale care
pot fi ușor alocate produsului, scăzând eventualele
subvenții legate de intrări.
Nu fac parte din costurile care se deduc:
— costurile cu forța de muncă;
— costurile legate de mecanizare (reparații, amortismente
etc.), carburanții și lubrifianții;
— costurile legate de clădiri;
— costurile muncilor efectuate de terți.
Datele care servesc la stabilirea acestor valori standard
acoperă o perioadă de producție de 12 luni (fie un an civil,
fie o campanie agricolă). Dacă perioada de producție a
produselor vegetale și animale este mai mică sau mai
mare decât 12 luni, s-a convenit la o convertire prin
aducerea acestor valori la o perioadă de 12 luni
consecutive.
1.2. Tratarea subvențiilor și taxelor
Valoarea monetară a producției brute trebuie să includă
subvențiile legate direct de produse, suprafețe și animale.
Orice subvenție legată de intrările pentru producție
(consumuri intermediare) trebuie dedusă din costurile
specifice. T.V.A. nu se ia în calcul nici în valoarea
producției brute, nici în cea a costurilor specifice. Orice altă
taxă legată de costurile specifice trebuie luată în calcul.
Subvențiile naționale sau regionale legate de produse,
suprafețe sau animale sunt incluse în valoarea producției
brute.
Trebuie luate în calcul numai subvențiile plătite
exploatațiilor.
1.3. Produse luate în considerare
Coeficienții regionali ai MBS sunt calculați pentru fiecare
caracteristică ce figurează în anchetele asupra structurii
exploatațiilor agricole cuprinzând folosirea terenurilor și
creșterea animalelor.
Sunt luate în considerare numai produsele agricole
brute. În anumite cazuri, condiționarea sau transformarea
unui produs agricol poate fi introdusă, în măsura în care
aceste activități au loc în mod normal în exploatație, în
regiunea respectivă. Transformarea produselor agricole nu
trebuie luată în discuție decât dacă această activitate este
direct legată de producție și nu poate fi separată de
activitatea agricolă pură.
Pentru exemplificare, poate intra în calculul MBS
transformarea următoarelor produse agricole:
— lapte în unt, cremă, brânză, iaurturi și alte produse
lactate;
— vin în produse alcoolizate;
— carne de animale în pate, pate gras, alte produse
legate de transformarea cărnii. Orice cheltuială de
condiționare sau de transformare a produselor care
părăsesc exploatația este deci inclusă în costuri.
1.4. În scopul valorificării suprafețelor furajere ale unei
exploatații care nu deține erbivore, se pot calcula
coeficienți regionali MBS pentru toate producțiile furajere,
respectiv pentru plante furajere prășitoare, plante furajere

11

neprășitoare, pajiști permanente și pășuni, necuprinzând
pășunile sărace.
Într-o exploatație, dacă erbivorele sunt mai multe în
raport cu baza furajeră, deci există deficit furajer, lipsa de
furaje trebuie compensată prin cumpărări. În acest caz se
aplică animalelor care depășesc capacitatea furajeră a
exploatației coeficienți regionali specifici ai MBS care țin
cont de aceste cheltuieli suplimentare.
1.5. Pentru calculul MBS irigarea trebuie considerată ca
un mod de cultură ca și agricultura tradițională sau
biologică.
Culturile succesive secundare pot fi valorizate prin MBS.
De culturile succesive care au o mare importanță se va
ține cont în calculul pentru MBS ale culturilor principale.
Producția grădinilor familiale, nefiind destinată în mod
normal vânzărilor, are, în general, MBS egală cu zero.
Totuși, dacă sunt regiuni unde contribuția din grădinile
familiale la producția brută a exploatației nu poate fi
neglijată, se determină un coeficient regional MBS în
conformitate cu regulile de bază.
2. Dispoziții speciale pentru produsele vegetale
2.1. Producția brută este constituită din produse
principale, cum sunt boabele de cereale, rădăcinile de
sfeclă etc. Ea cuprinde, de asemenea, produsele
secundare, cum sunt paiele de cereale, precum și
subvențiile legate direct de produse sau de suprafețe.
2.2. Pentru sectorul vegetal, din valoarea producției
brute trebuie scăzute următoarele costuri specifice: semințe
și material săditor, achiziționate sau produse în exploatație;
îngrășăminte achiziționate; produse pentru protecția
culturilor; diverse cheltuieli specifice care includ: apa pentru
irigații, încălzirea serelor, solariilor, uscarea produselor,
cheltuieli specifice de comercializare (sortare, curățare,
ambalare), cheltuieli de prelucrare, cheltuieli specifice cu
asigurările, alte cheltuieli specifice.
Costurile specifice sunt stabilite pe baza prețurilor de
livrare la poarta exploatației, fără T.V.A., și cu scăderea
subvențiilor legate de elementele acestor costuri.
Precizări:
— Semințe și material săditor
Cheltuielile corespunzând semințelor și materialului
săditor conțin semințele și plantele produse în exploatația
agricolă, evaluate pe baza prețurilor de ieșire din
exploatație, precum și cele cumpărate de pe piață la
prețurile de vânzare către exploatație.
— Îngrășăminte și produse de protecție a culturilor
Sunt scăzute din producția brută numai costurile
îngrășămintelor și produselor de protecție cumpărate.
— Energie pentru încălzire, uscare și curățare
Sunt scăzute costurile cu combustibilii și electricitatea
folosite pentru uscare, încălzire și curățare, precum și
costurile muncilor efectuate de terți pentru uscare.
Nu trebuie scăzute din valoarea monetară a producției
brute următoarele costuri: costurile cu forța de muncă,
costurile legate de mecanizare, precum reparațiile și
amortizarea mașinilor, carburanții și lubrifianții, costurile
legate de clădiri, produsele pentru amendarea terenurilor
obținute în exploatație (de exemplu: gunoiul de grajd și

12

MONITORUL OFICIAL AL ROMÂNIEI, PARTEA I, Nr. 614/15.VII.2005

îngrășămintele verzi, varul, turba etc.), muncile efectuate de
terți, cu excepția celor pentru plantarea sau defrișarea
culturilor permanente și a celor pentru uscare.
În privința culturilor principale, producția brută pentru
12 luni corespunde, în general, unei singure recolte, în
timp ce, în cazul culturilor horticole, producția brută pentru
12 luni poate corespunde mai multor culturi succesive.
Pentru culturile permanente (pomi, viță de vie etc.) s-a
convenit luarea în calcul a întregii perioade de cultură cu
scopul de a stabili:
a) producția anuală brută medie;
b) costurile specifice proporționale medii respective.
Aceste costuri specifice trebuie să includă costurile de
plantare și, dacă este cazul, de defrișare, respectiv
cheltuielile efectuate cu muncile executate de terți pentru
acestea.
3. Dispoziții speciale pentru produsele animale
3.1. Coeficienții regionali MBS pentru produsele animale
sunt calculați pe cap de animal. Datele de bază folosite
pentru stabilirea MBS, respectiv producția brută și costurile
specifice proporționale, sunt, de asemenea, calculate pe
cap de animal. Pentru păsări MBS sunt calculate la 100
de capete, iar pentru albine, pe stup.
Producția brută conține produsele principale, cum sunt:
laptele, carnea și ouăle. Ea este, de asemenea, constituită
din produse secundare, cum sunt vițeii nou-născuți și lâna
oilor. În privința animalelor reproducătoare este vorba
despre valoarea animalelor de reformă, corectată cu un
coeficient de reformă mediu anual. Pentru animalele la
îngrășat este vorba despre valoarea de vânzare a
animalului matur, iar dacă animalul nu a atins stadiul final
se folosește valoarea creșterii medii anuale. În producția
brută trebuie, de asemenea, incluse subvențiile legate
direct de produse. Gunoiul de grajd nu se consideră
produs secundar al producției animale.
3.2. Pentru producțiile animaliere, costurile specifice care
se scad din valoarea monetară a producției brute sunt
următoarele: costuri de înlocuire a șeptelului; furaje
concentrate și de volum, achiziționate sau produse în
exploatație; diverse cheltuieli specifice care includ:

cheltuieli cu serviciile sanitar-veterinare, cheltuieli pentru
montă și însămânțare artificială, realizarea de teste,
cheltuieli specifice de comercializare (sortare, curățare,
ambalare), cheltuieli de prelucrare, cheltuieli specifice cu
asigurările, alte cheltuieli specifice.
Costurile specifice sunt stabilite pe baza prețurilor de
livrare către exploatația agricolă, fără T.V.A., și scăzând
subvențiile legate de elementele acestor costuri.
Precizări
În privința alimentației erbivorelor se face o distincție
între furajele grosiere și furajele concentrate.
Consumul de furaje concentrate cuprinde furajele
produse în exploatație, evaluate la prețul de ieșire din
aceasta, și furajele cumpărate, evaluate pe baza prețurilor
de livrare către exploatație.
Consumul de furaje grosiere include atât furajele
produse în exploatație, evaluate pornindu-se de la costurile
specifice ale semințelor, îngrășămintelor, pesticidelor etc.,
cât și pe cele cumpărate, evaluate pe baza prețurilor de
livrare către exploatația agricolă.
Nu trebuie scăzute din valoarea monetară a producției
brute următoarele costuri: costurile cu forța de muncă,
costurile legate de mecanizare, precum reparațiile și
amortizarea mașinilor, carburanții și lubrifianții, costurile
legate de clădiri, muncile efectuate de terți, cu excepția
celor pentru uscarea furajelor care trebuie deduse.
Pentru produsele a căror perioadă de producere este
sub 12 luni consecutive (de exemplu, alte porcine și găini
pentru carne) perioada este extinsă la 12 luni. În privința
animalului și a producției de carne pentru care perioada de
producere este mai mare de un an se calculează MBS
pentru 12 luni (de exemplu, găini ouătoare).
MBS ale producțiilor animaliere trebuie să fie stabilite
pentru un animal de vârstă medie care dă o producție
medie și reprezintă clasa de vârstă respectivă. În
calcularea MBS pentru caracteristica vaci de lapte,
producția brută cuprinde valoarea medie a vacii de lapte
de reformă, împărțită cu numărul mediu de ani în lactație,
valoarea producției medii anuale de lapte de vacă și
valoarea medie a vițelului nou-născut.
ANEXA Nr. 3

CLASELE DE DIMENSIUNE ECONOMICĂ

ale exploatațiilor agricole și limitele în UDE, conform Deciziei 99/725/CE
Clasa

Limite în UDE

Denumirea claselor

I
II
III
IV
V
VI
VII
VIII
IX
X

<2
>=2 și <4
>=4 și <6
>=6 și <8
>=8 și <12
>=12 și <16
>=16 și <40
>=40 și <100
>=100 și <250
>=250

Foarte mici
Mici
Mijlocii mici
Mijlocii mari
Mari
Foarte mari
Extra

13

MONITORUL OFICIAL AL ROMÂNIEI, PARTEA I, Nr. 614/15.VII.2005
ANEXA Nr. 4
R E G I U N I L E RICA
Numărul
regiunii

Denumirea
regiunii

Județele componente

1
2
3

Nord-Est
Sud-Est
Sud-Muntenia

4
5
6
7
8

Sud-Vest-Oltenia
Vest
Nord-Vest
Centru
București-Ilfov

Bacău, Botoșani, Iași, Neamț, Suceava, Vaslui
Brăila, Buzău, Constanța, Galați, Vrancea, Tulcea
Argeș, Călărași, Dâmbovița, Giurgiu, Ialomița, Prahova,
Teleorman
Dolj, Gorj, Mehedinți, Olt, Vâlcea
Arad, Caraș-Severin, Hunedoara, Timiș
Bihor, Bistrița-Năsăud, Cluj, Sălaj, Satu Mare, Maramureș
Alba, Brașov, Covasna, Harghita, Mureș, Sibiu
Municipiul București și județul Ilfov

ANEXA Nr. 5

Exploatația agricolă ..........................
Localitatea .........................................
Județul ...............................................
ACORD

pentru participarea la Rețeaua de informații contabile agricole (RICA)
Subsemnatul ...................................................................................., șef al exploatației, accept
să furnizez toate datele necesare stabilirii dimensiunii economice a exploatației și încadrării în
tipologia comunitară, solicitate de responsabilul RICA județean. Consimt la colectarea datelor
tehnico-economice ale exploatației în condiții de totală confidențialitate, începând cu data semnării
prezentului acord.
Data
.......................................

Șeful exploatației,
.......................................

Persoana desemnată pentru furnizarea informațiilor necesare
Numele și prenumele ................................................................
Funcția în exploatație ................................................................
Telefon/fax ..................................................................................

ANEXA Nr. 6
ANGAJAMENT DE CONFIDENȚIALITATE

Subsemnatul/Subsemnata ....................................................., responsabil/responsabilă RICA
pentru județul ....................................., mă angajez prin prezentul angajament de confidențialitate
la următoarele:
1. să aplic întocmai prevederile Ordonanței Guvernului nr. 67/2004 privind instituirea la nivel
național a Rețelei de informații contabile agricole, aprobată cu modificări prin Legea nr. 465/2004;
2. să asigur păstrarea caracterului confidențial al datelor colectate de la exploatațiile agricole
participante la rețea înscrise în formularul-tip stabilit în acest scop, utilizând metodologia și
semnificația specifică a caracteristicilor și a celorlalte date conform cu instrucțiunile din
R 1.837/2001;
3. să-mi însușesc și să respect cu strictețe prevederile art. 15 alin. (1), (2) și (3) din
Ordonanța Guvernului nr. 67/2004;
4. să asigur completarea acordurilor de participare de către exploatațiile agricole participante
la RICA în conformitate cu eșantionul anual planificat și să respect perioadele și termenele de
lucru stabilite prin ordinele și instrucțiunile specifice;
5. să efectuez lucrările de colectare, completare, verificare și centralizare a datelor privind
activitatea desfășurată de exploatațiile agricole din județ participante la RICA, în scopul asigurării
unor date corecte și complete;

14

MONITORUL OFICIAL AL ROMÂNIEI, PARTEA I, Nr. 614/15.VII.2005
6. conform cu metodele convenite, să transmit structurii de resort din Ministerul Agriculturii,
Pădurilor și Dezvoltării Rurale formularele-tip pentru verificarea corectitudinii completării, inclusiv
orice informație relevantă solicitată.
Ținând seama de cele de mai sus, semnez în deplină cunoștință de cauză prezentul
angajament de confidențialitate.

Data
.......................................

Semnătura
.......................................

MINISTERUL EDUCAȚIEI ȘI CERCETĂRII

ORDIN
pentru echivalarea funcțiilor și gradelor de cercetare-dezvoltare dobândite anterior intrării
în vigoare a Legii nr. 319/2003 privind Statutul personalului de cercetare-dezvoltare, cu funcțiile
corespunzătoare gradelor profesionale de cercetare-dezvoltare stabilite prin Legea nr. 319/2003
În temeiul art. 19 din Legea nr. 319/2003 privind Statutul personalului de cercetare-dezvoltare,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Funcțiile și gradele de cercetare-dezvoltare
dobândite anterior intrării în vigoare a Legii nr. 319/2003
privind Statutul personalului de cercetare-dezvoltare se
echivalează cu funcțiile corespunzătoare gradelor
profesionale de cercetare-dezvoltare stabilite prin această
lege, după cum este prevăzut în anexa care face parte
integrantă din prezentul ordin.
Art. 2. — Unitățile și instituțiile sistemului național de
cercetare-dezvoltare, precum și compartimentele de
specialitate ale Ministerului Educației și Cercetării vor duce
la îndeplinire prezentul ordin.

Art. 3. — Pe data intrării în vigoare a prezentului ordin
se abrogă Ordinul ministrului educației și cercetării
nr. 3.893/2004 privind Instrucțiunile pentru echivalarea
funcțiilor și gradelor de cercetare-dezvoltare dobândite
anterior intrării în vigoare a Legii nr. 319/2003 privind
Statutul personalului de cercetare-dezvoltare cu funcțiile
corespunzătoare gradelor profesionale de cercetaredezvoltare stabilite prin Legea nr. 319/2003, publicat în
Monitorul Oficial al României, Partea I, nr. 516 din 8 iunie 2004.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Mircea Miclea
București, 28 iunie 2005.
Nr. 4.399.
ANEXĂ
ECHIVALAREA

funcțiilor și gradelor de cercetare-dezvoltare dobândite anterior intrării în vigoare a Legii nr. 319/2003
privind Statutul personalului de cercetare-dezvoltare, cu funcțile corespunzătoare gradelor profesionale
de cercetare-dezvoltare stabilite prin Legea nr. 319/2003
Art. 1. — Prin unități de cercetare-dezvoltare se înțelege
unitățile și instituțiile sistemului național de cercetaredezvoltare prevăzute la art. 7 și 8 din Ordonanța
Guvernului nr. 57/2002 privind cercetarea științifică și
dezvoltarea tehnologică, aprobată cu modificări prin Legea
nr. 324/2003, cu modificările și completările ulterioare.
Art. 2. — Funcțiile de execuție de specialitate din
activitatea de cercetare științifică și dezvoltare tehnologică
dobândite anterior intrării în vigoare a Legii nr. 319/2003
privind Statutul personalului de cercetare-dezvoltare sunt
echivalente cu funcțiile corespunzătoare gradelor
profesionale de cercetare-dezvoltare stabillite prin Legea

nr. 319/2003, pentru personalul de cercetare-dezvoltare și
personalul auxiliar, după cum urmează:
a) Funcții de execuție pe grade profesionale, din
activitatea de cercetare științifică și dezvoltare tehnologică,
ale personalului de cercetare-dezvoltare cu studii
superioare:
1. cercetător științific principal gradul I, cercetător
principal gradul I*) — echivalente cu cercetător științific
gradul I;
2. cercetător științific principal gradul II, cercetător
principal gradul II*) — echivalente cu cercetător științific
gradul II;

MONITORUL OFICIAL AL ROMÂNIEI, PARTEA I, Nr. 614/15.VII.2005
3. cercetător științific principal gradul III, cercetător
principal gradul III — echivalente cu cercetător științific
gradul III;
4. cercetător științific, cercetător — echivalente cu
cercetător științific;
5. asistent de cercetare științifică, asistent de cercetare
științifică stagiar, asistent de cercetare — echivalente cu
asistent de cercetare științifică.
b) Funcții de execuție pe grade profesionale, din
activitatea de dezvoltare tehnologică, ale personalului de
cercetare-dezvoltare cu studii superioare tehnice:
1. inginer proiectant principal gradul I, inginer tehnolog
principal gradul I, inginer de dezvoltare tehnologică gradul I —
echivalente cu inginer de dezvoltare tehnologică gradul I;
2. inginer proiectant principal gradul II, inginer tehnolog
principal gradul II, inginer de dezvoltare tehnologică
gradul II — echivalente cu inginer de dezvoltare
tehnologică gradul II;
3. inginer proiectant principal gradul III, inginer tehnolog
principal gradul I, inginer de dezvoltare tehnologică
gradul III — echivalente cu inginer de dezvoltare
tehnologică gradul III;
4. inginer proiectant, inginer tehnolog, inginer de
dezvoltare tehnologică — echivalente cu inginer de
dezvoltare tehnologică.
c) Funcții de execuție pe trepte profesionale, din
activitatea de cercetare științifică și dezvoltare tehnologică,
ale personalului auxiliar cu studii medii:
1. tehnician principal, proiectant principal, tehnician
proiectant principal, asistent I, asistent treapta I —
echivalente cu tehnician treapta I;
2. tehnician, proiectant, tehnician proiectant, asistent II,
asistent treapta II — echivalente cu tehnician treapta II;
3. desenator tehnic principal, asistent III, asistent treapta III —
echivalente cu tehnician treapta III;
4. desenator tehnic, asistent stagiar, asistent —
echivalente cu tehnician stagiar.
Art. 3. — (1) Funcțiile de execuție din activitatea de
cercetare științifică și dezvoltare tehnologică ale personalului
auxiliar cu studii superioare, prevăzute la art. 9 din Legea
nr. 319/2003, cum ar fi inginer, arhitect, chimist, fizician,
matematician, economist, geolog, medic, biolog, biochimist,
jurist, filolog și alte funcții asemenea, nu se echivalează.

15

(2) Personalul auxiliar cu studii superioare din activitatea
de cercetare-dezvoltare își păstrează încadrarea prevăzută în
nomenclatoarele de funcții ale celorlalte sectoare de activitate.
Art. 4. — (1) Echivalarea funcțiilor de execuție din
activitatea de dezvoltare tehnologică, prevăzute la art. 2
lit. b) și c), se aplică personalului de cercetare științifică
și/sau de dezvoltare tehnologică, care participă la
activitatea de cercetare științifică și/sau dezvoltare
tehnologică.
(2) Prevederile art. 2 lit. b) și c) nu se aplică
proiectanților, proiectanților tehnologi care nu desfășoară
activitate de dezvoltare tehnologică, precum și proiectanților
pentru investiții (pentru proiectări tehnologice de execuție,
utilități, construcții și instalații).
Art. 5. — Funcțiile de cercetător principal gradul I*) (sau
de cercetător științific principal gradul I) și de cercetător
principal gradul II*) (sau de cercetător științific principal
gradul II), dobândite în baza Ordonanței Guvernului
nr. 65/2002 privind Statutul personalului de cercetaredezvoltare, pot face obiectul echivalărilor prevăzute la art. 2
lit. a) numai dacă aceste funcții au fost dobândite în
condițiile dispuse prin Ordonanța Guvernului nr. 65/2002 și
menținute prin Legea nr. 319/2003, și anume încadrarea
pe funcții s-a făcut prin decizie a conducătorului unității de
cercetare-dezvoltare emisă pe baza ordinului ministrului
autorității de stat pentru cercetare-dezvoltare prin care au
fost atribuite gradele profesionale.
Art. 6. — Pentru funcțiile de execuție din activitatea de
cercetare științifică și dezvoltare tehnologică dobândite
anterior intrării în vigoare a Legii nr. 319/2003, altele decât
cele prevăzute la art. 2 pentru care s-au stabilit
echivalențele, echivalarea cu funcțiile corespunzătoare
gradelor profesionale de cercetare-dezvoltare stabilite prin
Legea nr. 319/2003 se va face prin decizie a
conducătorului unității de cercetare-dezvoltare, emisă în
baza propunerilor motivate ale consiliului științific sau ale
organului științific echivalent acestuia din unitatea de
cercetare-dezvoltare, și avizate favorabil de Ministerul
Educației și Cercetării — pentru activitatea de cercetare.
Art. 7. — Operarea în carnetele de muncă a
echivalențelor dintre funcțiile de execuție din activitatea de
cercetare științifică și dezvoltare tehnologică, prevăzute la
art. 2, se face prin decizie a conducătorului unității de
cercetare-dezvoltare, emisă în baza prevederilor prezentului
ordin.

RECTIFICĂRI
În anexa la Decretul nr. 336/1995 privind conferirea medaliei îCrucea comemorativă a celui de-al doilea
război mondial, 1941—1945“, publicat în Monitorul Oficial al României, Partea I, nr. 274 și nr. 274 bis din
24 noiembrie 1995, se face următoarea rectificare (care nu aparține Redacției îMonitorul Oficial“, Partea I):
— la nr. crt. 1.461, în loc de: Baciu V. Gheorghe se va citi: Baciu V. Ghiorghe.
În anexa la Decretul nr. 539/1996 privind conferirea medaliei îCrucea comemorativă a celui de-al doilea
război mondial, 1941—1945“, publicat în Monitorul Oficial al României, Partea I, nr. 283 și nr. 283 bis din
12 noiembrie 1996, se fac următoarele rectificări (care nu aparțin Redacției îMonitorul Oficial”, Partea I):
— la județul Neamț, la nr. crt. 4.474, în loc de: Sendrescu E. Neculai se va citi: Sendescu Elena
Neculai;

16

MONITORUL OFICIAL AL ROMÂNIEI, PARTEA I, Nr. 614/15.VII.2005
— la județul Neamț, la nr. crt. 5.136, în loc de: Toader M. Constantin se va citi: Toader
M. Constantinescu.
În anexa la Decretul nr. 489/1997 privind conferirea medaliei îCrucea comemorativă a celui de-al doilea
război mondial, 1941—1945“, publicat în Monitorul Oficial al României, Partea I, nr. 245 și nr. 245 bis din
19 septembrie 1997, se face următoarea rectificare (care nu aparține Redacției îMonitorul Oficial”, Partea I):
— la județul Neamț, la nr. crt. 444, în loc de: Schipu I. Dumitru se va citi: Șchiopu I. Dumitru.
La Hotărârea Consiliului Superior al Magistraturii nr. 193/2005 pentru modificarea Regulamentului
privind concursul de admitere și examenul de absolvire a Institutului Național al Magistraturii, publicată în
Monitorul Oficial al României, Partea I, nr. 478 din 7 iunie 2005, se fac următoarele rectificări:
— la art. I pct. 2, referitor la art. 5 alin. (5), în loc de: î...comisia de soluționare a contestațiilor“ se va
citi: î...comisia de admitere”;
— la art. I pct. 21, referitor la art. 172 alin. (2), în loc de: î...membrii comisiei de admitere...“ se va citi:
î...membrii comisiei...“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 614/15.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044524]
ISSN 1453—4495

