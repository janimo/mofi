PARTEA

Anul 173 (XVII) — Nr. 933

I

LEGI, DECRETE, HOTĂRÂRI ȘI ALTE ACTE

Miercuri, 19 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 460 din 20 septembrie 2005 referitoare la
excepția de neconstituționalitate a dispozițiilor
art. 28 alin. (5) din Ordonanța de urgență a
Guvernului nr. 43/2002 privind Parchetul Național
Anticorupție ................................................................

1–4

HOTĂRÂRI ALE GUVERNULUI ROMÂNIEI
1.222. — Hotărâre privind stabilirea principiilor evacuării
în situații de conflict armat.......................................

DECIZII

ALE

4–6

CURȚII

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
548. — Ordin al președintelui Agenției Naționale de
Administrare
Fiscală
privind
aprobarea
componenței nominale a Comisiei centrale de
coordonare a acțiunilor de prevenire și combatere
a faptelor de evaziune fiscală în domeniul
alcoolului etilic de origine agricolă, băuturilor
spirtoase, produselor din tutun și al uleiurilor
minerale......................................................................
1.054. — Ordin al ministrului agriculturii, pădurilor și
dezvoltării rurale privind organizarea completării
Registrului fermelor ...................................................

7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 460
din 20 septembrie 2005

referitoare la excepția de neconstituționalitate a dispozițiilor art. 28 alin. (5)
din Ordonanța de urgență a Guvernului nr. 43/2002 privind Parchetul Național Anticorupție
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 28 alin. (5) din Ordonanța de

urgență a Guvernului nr. 43/2002 privind Parchetul Național
Anticorupție, cu modificările și completările ulterioare,
excepție ridicată de Corneliu Popescu în Dosarul
nr. 1.500/2005 al Tribunalului Mehedinți — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 411D/2005, care are același obiect.
La apelul nominal în Dosarul nr. 411D/2005, se constată
lipsa părților, față de care procedura de citare a fost legal
îndeplinită.
Curtea, din oficiu, pune în discuție conexarea Dosarului
nr. 411D/2005 la Dosarul nr. 410D/2005, având în vedere

2

MONITORUL OFICIAL AL ROMÂNIEI, PARTEA I, Nr. 933/19.X.2005

faptul că sunt îndeplinite cerințele conexării prevăzute de
art. 53 alin. (5) din Legea nr. 47/1992.
Reprezentantul Ministerului Public arată că este de
acord cu conexarea, întrucât dosarele au obiect identic.
Curtea, având în vedere identitatea de obiect a
dosarelor menționate, în temeiul dispozițiilor art. 53 alin. (5)
din Legea nr. 47/1992, dispune conexarea Dosarului
nr. 411D/2005 la Dosarul nr. 410D/2005, care este primul
înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind inadmisibilă, având în
vedere jurisprudența recentă a Curții Constituționale, și
anume Decizia nr. 395/2005.
C U R T E A,

având în vedere actele și lucrările dosarelor, constată
următoarele:
Prin încheierile din 28 aprilie 2005, pronunțate în
dosarele nr. 1.500/2005 și nr. 1.504/2005, Tribunalul
Mehedinți — Secția civilă a sesizat Curtea Constituțională
cu excepția de neconstituționalitate a prevederilor art. 28
alin. (4) din Ordonanța de urgență a Guvernului nr. 43/2002
privind Parchetul Național Anticorupție, devenit art. 28
alin. (5) prin Legea nr. 601/2004 privind aprobarea
Ordonanței de urgență a Guvernului nr. 24/2004. Excepția
a fost ridicată de Corneliu Popescu și de Cristina
Mazilescu, Gina Rolea, Stelian Aurelian Cadea, Magdalena
Tinca, Dumitru Popescu, Elena Sârbu, Alin Ghimpău, Alina
Mihaela Crăiniceanu, Claudia Marian Ghilă, Elena Ciupitu,
Liliana Grigorescu, Tatiana Toșa, Dorinel Zoican, Alina
Tudosie, Magdalena Aldea, Mihaela Popescu, Adela Barbu,
Dumitru Guran, Camelia Zoican, Sorina Nicoleta
Căpitănescu, Laura Victoria Epure, Aurora Ioana Mihăiță,
Carmen Mihaela Olaru, Daniela Toader, Magdalena Cristina
Cocor, Ștefania Gherănescu în cadrul unor litigii de muncă
având ca obiect obligarea Ministerului Finanțelor Publice, a
Ministerului Justiției, respectiv a Ministerului Public, a Curții
de Apel Craiova și a Tribunalului Mehedinți la plata
drepturilor salariale reprezentând 40% din indemnizația de
încadrare brută lunară.
În motivarea excepției de neconstituționalitate autorii
acesteia susțin, cu privire la încălcarea prevederilor art. 16
alin. (1) din Constituție, că nu există în realitate complete
specializate pentru judecarea cauzelor de corupție, marea
majoritate a judecătorilor secțiilor penale ale tribunalelor și
curților de apel soluționând acest gen de cauze și, ca
atare, nu se justifică acodarea unor drepturi salariale
sporite. Totodată, aceste cauze nu necesită o specializare
anume față de alte categorii de cauze, soluționate de alte
secții ale acelorași instanțe și, de asemenea, nu presupun
un grad de complexitate sporit față de acestea. Mai arată
că acest gen de cauze nu supune judecătorul cauzei unor
pericole mai mari decât cele la care este expus procurorul
care a instrumentat cauza, care poate fi din cadrul
parchetelor de pe lângă tribunale sau curțile de apel. În
acest sens, invocă Decizia Curții Constituționale
nr. 89/2003, prin care s-a statuat că dispozițiile art. 8 din
Legea nr. 543/2002 sunt neconstituționale, întrucât limitează
aplicarea legii la pedepse, măsuri și sancțiuni aplicate prin
hotărâri judecătorești rămase definitive până la data intrării
în vigoare a legii, excluzând pedepsele, măsurile și
sancțiunile aplicate ulterior pentru fapte săvârșite până la
această dată.

Totodată, arată că legiuitorul a acordat acest spor și în
privința altor categorii de cauze, cum sunt cele privind
combaterea criminalității organizate și a terorismului,
precum și tuturor judecătorilor Înaltei Curți de Casație și
Justiție și procurorilor de la parchetul de pe lângă această
instanță.
În ceea ce privește încălcarea prevederilor art. 124
alin. (3) din Constituție, autorul excepției susține că
acordarea sporului de 40% numai anumitor judecători
aduce atingere independenței judecătorului, întrucât
repartizarea judecătorilor pe secții și desemnarea
judecătorilor specializați în cauze de corupție se fac de
președintele instanței respective [potrivit art. 9 lit. l), art. 10
lit. c) și art. 11 lit. a) din Regulamentul privind organizarea
și funcționarea judecătoriilor, tribunalelor și curților de apel,
elaborat de Ministerul Justiției, Direcția generală organizare,
resurse umane și relații cu Ministerul Public].
Tribunalul Mehedinți — Secția civilă și-a exprimat
opinia în sensul că excepția de neconstituționalitate este
întemeiată, arătând că dispozițiile art. 28 alin. (4) din
Ordonanța de urgență a Guvernului nr. 43/2002, devenit
art. 28 alin. (5) prin Legea nr. 601/2004, încalcă
prevederile constituționale ale art. 124 alin. (3) privind
independența judecătorilor, deoarece repartizarea cauzelor
este atributul exclusiv al președintelui instanței
judecătorești.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că dispoziția legală criticată trebuie
înțeleasă și interpretată îîn contextul locului pe care îl
ocupă în zilele noastre lupta împotriva corupției în politicile
interne și internaționale“. În acest sens, Convenția
Națiunilor Unite împotriva corupției (adoptată la New York
la 31 octombrie 2003 și ratificată de România prin Legea
nr. 365/2004) și Convenția penală privind corupția din 1999
a Consiliului Europei (ratificată de România prin Legea
nr. 27/2002) conțin prevederi distincte privind îAutorități
specializate“, cum ar fi art. 36 din Convenția ONU, potrivit
căruia îFiecare stat parte face astfel încât, conform
principiilor fundamentale ale sistemului său juridic, să existe
unul sau mai multe organisme ori persoane specializate în
lupta împotriva corupției prin investigații și reprimare. Acest
organism sau aceste organisme ori aceste persoane își vor
acorda independența necesară, conform principiilor
fundamentale ale sistemului juridic al statului parte, pentru
a putea exercita eficient funcțiile lor la adăpost de orice
influență necuvenită. Aceste persoane sau personalul
respectivului ori respectivelor organisme ar trebui să aibă
formarea și resursele adecvate pentru a-și exercita
sarcinile“. O dispoziție asemănătoare este prevăzută și în
art. 20 din Convenția penală privind corupția, a Consiliului
Europei. Din aceste prevederi reiese atât obligația
existenței în statele semnatare ale Convenției a unor
organisme ori persoane specializate în lupta împotriva
corupției, cât și cerința ca aceste persoane să dispună de
pregătirea și resursele adecvate pentru a-și îndeplini
sarcinile.
Ca urmare, dispozițiile art. 28 alin. (5) din Ordonanța de
urgență a Guvernului nr. 43/2002 reprezintă transpunerea
în dreptul intern a prevederilor internaționale privind
prevenirea și combaterea corupției, pe care România este

MONITORUL OFICIAL AL ROMÂNIEI, PARTEA I, Nr. 933/19.X.2005
obligată să le respecte, ca parte semnatară a convențiilor.
Totodată, Strategia națională anticorupție pe perioada
2005—2007 și Planul de acțiune pentru implementarea
acestei strategii prevăd, ca una dintre măsurile îndeplinirii
angajamentului din Poziția Comună a Uniunii Europene,
îpregătirea profesională specializată a personalului P.N.A.,
mai ales cu privire la tipologiile cazurilor de corupție și
cooperare judiciară cu structuri similare din statele
membre“.
În ceea ce privește critica de neconstituționalitate
raportată la prevederile art. 16 alin. (1) din Constituție,
apreciază că autorii excepției dau o interpretare eronată
principiului egalității cetățenilor în fața legii. Astfel, așa cum
a statuat Curtea Constituțională prin Decizia Plenului
nr. 1/1994, principiul constituțional din art. 16 alin. (1)
presupune instituirea unui tratament egal pentru situații
care, în funcție de scopul urmărit, nu sunt diferite. Or,
dispozițiile legale criticate nu instituie privilegii sau
discriminări, ele aplicându-se în mod egal unei categorii de
persoane care se află într-o situație identică, adică îtuturor
persoanelor specializate în lupta împotriva corupției, ce
funcționează în cadrul sistemului judiciar“. În acest caz
diferențierea de tratament are la bază criterii obiective
privind pregătirea lor profesională diferită, specializată și
formarea lor anume pentru activitatea de urmărire și
judecare a infracțiunilor de corupție, ca și specificul acestor
activități, având în vedere tipologiile diferite ale cazurilor de
corupție, ca și specificul cooperării judiciare între structurile
specializate din sistemul nostru judiciar și structuri similare
din alte state.
Avocatul Poporului apreciază că dispozițiile legale
criticate, prin care se instituie un spor la indemnizația de
încadrare brută lunară pentru personalul prevăzut de
ipoteza normei legale, nu contravin prevederilor art. 16
alin. (1) din Constituție, întrucât principiul egalității în
drepturi nu presupune uniformitate, astfel încât, la situații
diferite, tratamentul juridic nu poate fi decât diferit.
Stabilirea unui tratament juridic diferențiat în cazul
categoriilor de personal reprezintă o opțiune a legiuitorului,
justificată, în cazul dispozițiilor legale criticate, de
complexitatea activității desfășurate, îprecum și de
necesitatea instituirii unor măsuri imediate pentru întărirea
capacității Parchetului Național Anticorupție ca parchet
specializat în combaterea infracțiunilor de corupție“.
În ceea ce privește invocarea art. 124 alin. (3) din
Constituție, apreciază că aceste dispoziții din Legea
fundamentală nu au incidență în cauza de față.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum
reiese din încheierile de sesizare ale Curții Constituționale,
îl constituie dispozițiile art. 28 alin. (4) din Ordonanța de
urgență a Guvernului nr. 43/2002 privind Parchetul Național

3

Anticorupție, publicată în Monitorul Oficial al României,
Partea I, nr. 244 din 11 aprilie 2002, dispoziții modificate
prin art. IV pct. 15 din Ordonanța de urgență a Guvernului
nr. 24/2004, publicată în Monitorul Oficial al României,
Partea I, nr. 365 din 27 aprilie 2004, devenite dispozițiile
art. 28 alin.(5) prin art. I pct. 8 din Legea nr. 601/2004
privind aprobarea Ordonanței de urgență a Guvernului
nr. 24/2004 privind creșterea transparenței în exercitarea
demnităților publice și a funcțiilor publice, precum și
intensificarea măsurilor de prevenire și combatere a
corupției, publicată în Monitorul Oficial al României,
Partea I, nr. 1.227 din 20 decembrie 2004.
Astfel, dispozițiile legale criticate au următorul cuprins:
îPersonalul prevăzut la alin. (1), judecătorii care compun
completele de judecată specializate în infracțiunile de
corupție — potrivit art. 29 din Legea nr. 78/2000, cu
modificările și completările ulterioare —, procurorii care
participă la judecarea acestor cauze, președintele,
vicepreședintele, președinții de secții și judecătorii Înaltei Curți
de Casație și Justiție, procurorul general al Parchetului de pe
lângă Înalta Curte de Casație și Justiție, adjuncții săi și
procurorii din Parchetul de pe lângă Înalta Curte de Casație și
Justiție beneficiază de un spor de 40% la indemnizația de
încadrare brută lunară. Personalul din Parchetul Național
Anticorupție prevăzut la alin. (2) și (3) beneficiază de un spor
de 30% pentru activitatea specializată de combatere a
infracțiunilor de corupție pe care o desfășoară.“
Autorii excepției de neconstituționalitate susțin că
prevederile legale criticate contravin următoarelor dispoziții
constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 124 alin. (3): îJudecătorii sunt independenți și se
supun numai legii.“
Analizând excepția de neconstituționalitate a dispozițiilor
legale care instituie un spor de 40% din indemnizația de
încadrare brută lunară pentru anumiți magistrați, Curtea
constată că autorii excepției critică enumerarea limitativă a
acestor categorii de magistrați, fiind nemulțumiți de faptul
că dispoziția legală în discuție nu prevede acordarea
acestui spor tuturor magistraților.
Potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, Curtea se
pronunță numai asupra constituționalității actelor cu privire
la care a fost sesizată, îfără a putea modifica sau completa
prevederile supuse controlului“.
În acest sens este și Decizia nr. 328 din 21 iunie 2005,
publicată în Monitorul Oficial al României, Partea I, nr. 690
din 1 august 2005, prin care Curtea s-a pronunțat asupra
dispozițiilor legale criticate, stabilind că înu are competența
de a completa prevederea legală potrivit căreia sporul de
40% se aplică numai anumitor magistrați, ci intră în
competența exclusivă a legiuitorului adoptarea unor
prevederi legale care să instituie anumite discriminări
pozitive. Justificarea instituirii acestui spor, în condițiile în
care nu există specializări pentru anumite categorii de
magistrați, cum sunt judecătorii care compun completele de
judecată specializate în infracțiunile de corupție sau
procurorii care participă la judecarea acestor cauze,
reprezintă o problemă de legiferare, iar nu una de
constituționalitate. În aceeași ordine de idei, acordarea
acestui spor și judecătorilor Înaltei Curți de Casație și
Justiție, precum și procurorilor de la parchetul de pe lângă
Înalta Curte de Casație și Justiție se înscrie în aceeași
competență de legiferare, Curtea Constituțională neputându-se
erija într-un legislator pozitiv“.

4

MONITORUL OFICIAL AL ROMÂNIEI, PARTEA I, Nr. 933/19.X.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 28 alin. (5) din Ordonanța de
urgență a Guvernului nr. 43/2002 privind Parchetul Național Anticorupție, excepție ridicată de Corneliu Popescu și de
Cristina Mazilescu, Gina Rolea, Stelian Aurelian Cadea, Magdalena Tinca, Dumitru Popescu, Elena Sârbu, Alin Ghimpău,
Alina Mihaela Crăiniceanu, Claudia Marian Ghilă, Elena Ciupitu, Liliana Grigorescu, Tatiana Toșa, Dorinel Zoican, Alina
Tudosie, Magdalena Aldea, Mihaela Popescu, Adela Barbu, Dumitru Guran, Camelia Zoican, Sorina Nicoleta Căpitănescu,
Laura Victoria Epure, Aurora Ioana Mihăiță, Carmen Mihaela Olaru, Daniela Toader, Magdalena Cristina Cocor, Ștefania
Gherănescu în dosarele nr. 1.500/2005 și nr. 1.504/2005 ale Tribunalului Mehedinți — Secția civilă.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea principiilor evacuării în situații de conflict armat
În temeiul art. 108 din Constituția României, republicată, și al art. 58 din Legea nr. 481/2004 privind protecția civilă,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Evacuarea în situații de conflict armat constă
în ansamblul activităților de protecție civilă care se adoptă
și se aplică ori de câte ori acțiunile militare pun în pericol
grav viața și sănătatea populației, funcționarea
corespunzătoare a instituțiilor publice, a autorităților statului,
serviciilor publice și a operatorilor economici, precum și
bunurile materiale cu valoare economică sau care fac parte
din patrimoniul cultural național, valorile culturale și
arhivistice importante de pe o porțiune a teritoriului național
sau, când situația impune, de pe întregul teritoriu al țării.
Art. 2. — (1) Evacuarea se realizează prin strămutarea
temporară a populației, instituțiilor, operatorilor economici,
bunurilor și valorilor prevăzute la art. 1, din zonele
amenințate în zone protejate, stabilite pe teritoriul național
sau pe cel al altor state, în conformitate cu prevederile
legislației naționale în vigoare, ale acordurilor bilaterale sau
tratatelor internaționale la care România este parte, după
caz.
(2) Scopul evacuării îl reprezintă prezervarea vieții și
sănătății populației, punerea în siguranță a bunurilor
materiale și valorilor culturale importante, precum și
asigurarea continuității principalelor activități politice,
economice și sociale, pe timpul situațiilor de conflict armat.
(3) În funcție de gravitatea amenințării, evacuarea poate
fi totală sau parțială.

Art. 3. — (1) În situații de conflict armat evacuarea se
aprobă de Consiliul Suprem de Apărare a Țării la
propunerea ministrului apărării naționale și se execută în
funcție de evoluția acțiunilor militare, pe baza planurilor
întocmite în acest scop, din timp de pace.
(2) Propunerea ministrului apărării naționale privind
executarea evacuării conține, în principal, următoarele
elemente:
a) data începerii și durata executării evacuării;
b) localitățile din care se execută evacuarea;
c) locurile în care se execută evacuarea;
d) itinerariile/direcțiile de deplasare și zonele interzise.
(3) În funcție de amploarea, dinamica și evoluția
desfășurării acțiunilor militare, propunerea ministrului apărării
naționale privind executarea evacuării poate conține și alte
elemente specifice.
Art. 4. — (1) Evacuarea se execută în funcție de
următorii factori:
a) particularitățile de relief, dispunerea geografică,
importanța economico-socială și militară a județelor,
localităților, instituțiilor publice și operatorilor economici;
b) amploarea consecințelor generate de conflictul armat;
c) evoluția acțiunilor militare;
d) gradul de asigurare cu mijloace de transport;
e) posibilitățile de care dispun localitățile pentru
asigurarea protecției.

MONITORUL OFICIAL AL ROMÂNIEI, PARTEA I, Nr. 933/19.X.2005
(2) În funcție de evoluția conflictului armat, evacuarea
dintr-o unitate administrativ-teritorială se realizează
succesiv, acordându-se prioritate evacuării populației.
Art. 5. — (1) Pe baza hotărârii adoptate de Consiliul
Suprem de Apărare a Țării, coordonarea și conducerea
activităților de evacuare se realizează astfel:
a) la nivel central, de Ministerul Administrației și
Internelor, prin Inspectoratul General pentru Situații de
Urgență;
b) la nivel județean, de prefecți;
c) la nivel local, în mod nemijlocit, de primari;
d) la nivelul unităților proprii ale ministerelor, autorităților
publice autonome, celorlalte organe de specialitate ale
administrației publice centrale și operatorilor economici,
indiferent de forma de proprietate, de către miniștrii,
respectiv conducătorii și managerii acestora.
(2) Organizarea, asigurarea activităților de evacuare și
protecția documentelor/suporturilor care conțin informații
clasificate se stabilesc prin planurile de evacuare, conform
metodologiei întocmite de Inspectoratul General pentru
Situații de Urgență, aprobată prin ordin al ministrului
administrației și internelor și publicată în Monitorul Oficial al
României, Partea I.
(3) Sunt exceptate de la prevederile alin. (2) instituțiile
din Sistemul național de apărare, ordine și siguranță
publică ce pun în aplicare planurile de acțiune, dislocare și
redislocare proprii și ale structurilor din subordine, în
funcție de dinamica acțiunilor militare.
CAPITOLUL II
Dimensiunea evacuării în situații de conflict armat
Art. 6. — (1) În situații de conflict armat se evacuează:
a) personalul autorităților publice centrale și locale,
instituțiilor publice și al operatorilor economici importanți, cu
membrii de familie, care nu sunt încadrați în muncă, și
bunurile materiale necesare asigurării continuității activității
acestora;
b) copiii, bătrânii și bolnavii instituționalizați;
c) tezaurul României, bunurile materiale din patrimoniul
cultural național și documentele arhivistice;
d) fabrici sau secții de producție, utilaje unicat,
laboratoare, institute de cercetare importante pentru
economia națională și producția de apărare;
e) instituții publice și operatori economici propuși de
autoritățile de specialitate ale administrației publice centrale
și locale, care își pot continua activitatea în alte localități;
f) nave și aeronave din noduri importante de
comunicații, porturi, aeroporturi și material rulant constând
în locomotive și vagoane.
(2) Instituțiile publice, operatorii economici și bunurile
prevăzute la alin. (1) lit. c)—f) se evacuează împreună cu
personalul minim de deservire, exploatare și întreținere.
(3) În cazul în care se dispune evacuarea totală dintr-o
anumită zonă, este obligatorie strămutarea întregii populații
puse în pericol de acțiunile militare.
Art. 7. — Locurile în care se execută evacuarea trebuie
să asigure condiții de cazare, aprovizionare, hrănire,
asistență medicală, continuarea activității social-economice,
funcționarea instituțiilor, desfășurarea procesului de
învățământ, reluarea producției.
Art. 8. — (1) Evacuarea Administrației Prezidențiale,
Parlamentului, Guvernului și a autorităților administrației
publice centrale și locale se planifică și se execută pe mai
multe variante.

5

(2) Instituțiile publice de interes județean se evacuează,
de regulă, în aceleași locuri cu prefectura sau în imediata
vecinătate a acesteia.
Art. 9. — Organizarea evacuării în situații de conflict
armat se face pe baza:
a) planului centralizator de evacuare în situații de
conflict armat a populației și bunurilor materiale importante,
întocmit de Inspectoratul General pentru Situații de Urgență
în cooperare cu reprezentanți din cadrul ministerelor ce au
atribuții în gestionarea evacuării, aprobat de ministrul
administrației și internelor și avizat de Ministerul Apărării
Naționale;
b) planurilor de evacuare a ministerelor și a celorlalte
organe de specialitate ale administrației publice centrale,
întocmite de specialiști din cadrul structurilor proprii, avizate
de Inspectoratul General pentru Situații de Urgență și
aprobate de miniștrii de resort, respectiv de conducătorii și
managerii acestora;
c) planurilor de evacuare/primire județene/locale a
populației și bunurilor materiale importante, întocmite de
inspectoratele pentru situații de urgență județene în
cooperare cu specialiști ce au atribuții în gestionarea
evacuării, avizate de Inspectoratul General pentru Situații
de Urgență și aprobate de prefect sau primar, după caz.
CAPITOLUL III
Asigurarea acțiunilor de evacuare
Art. 10. — (1) Măsurile principale de asigurare a
acțiunilor de evacuare se stabilesc din timp și sunt
următoarele:
a) executarea recunoașterii căilor de comunicații;
b) identificarea localităților/zonelor care oferă facilități
optime de destinație a evacuării, dintre cele nominalizate
de ministrul apărării naționale;
c) cercetarea și siguranța transportului pe timpul
executării acțiunii de evacuare;
d) stabilirea punctelor de adunare, îmbarcare, debarcare,
primire și repartiție;
e) logistica evacuării;
f) asigurarea medicală;
g) aprovizionarea populației evacuate cu produse de
primă necesitate;
h) menținerea ordinii publice, paza bunurilor, evidența
persoanelor care se evacuează, fluidizarea și, după caz,
restricționarea circulației;
i) protecția populației;
j) protecția informațiilor clasificate naționale, NATO
sau UE.
(2) Detalierea măsurilor de asigurare a acțiunilor de
evacuare se realizează în planurile de evacuare.
Art. 11. — Pentru asigurarea cercetării și siguranței pe
timpul acțiunilor de evacuare, structurile de ordine publică
ale Ministerului Administrației și Internelor constituie
elemente de cercetare și siguranță specifice, care
acționează în punctele și direcțiile pe care se execută
evacuarea.
Art. 12. — Executarea recunoașterii căilor de
comunicații și a localităților unde se execută evacuarea se
realizează de reprezentanți ai inspectoratelor pentru situații
de urgență și ai autorităților publice locale.
Art. 13. — (1) Asistența medicală pe timpul evacuării,
precum și în localitățile de dispunere se asigură de
Ministerul Sănătății, prin direcțiile de sănătate publică
județene, respectiv a municipiului București, Societatea
Națională de Cruce Roșie și alte servicii de specialitate.

6

MONITORUL OFICIAL AL ROMÂNIEI, PARTEA I, Nr. 933/19.X.2005

(2) Măsurile privind organizarea și asigurarea asistenței
medicale a forțelor participante la acțiunea de evacuare se
stabilesc de fiecare comitet pentru situații de urgență și
sunt cuprinse în planurile de cooperare dintre direcțiile de
sănătate publică județene, respectiv a municipiului
București, Societatea Națională de Cruce Roșie și
inspectoratele județene pentru situații de urgență, respectiv
al municipiului București.
Art. 14. — Legăturile de comunicații necesare pe timpul
acțiunilor de evacuare în locurile de dispunere se asigură
de Ministerul Comunicațiilor și Tehnologiei Informației și de
Serviciul de Telecomunicații Speciale și sunt cuprinse în
planurile de cooperare dintre structurile teritoriale ale
acestora și inspectoratele pentru situații de urgență.
Art. 15. — Măsurile de ordine publică, paza bunurilor,
evidența populației, fluidizarea și, după caz, restricționarea
circulației pe timpul evacuării se realizează de structurile
Ministerului Administrației și Internelor și constau în:
a) asigurarea ordinii și siguranței publice în punctele de
adunare, îmbarcare, debarcare, primire și repartiție;
b) evidența salariaților și a persoanelor care se
evacuează;
c) dirijarea circulației, asigurarea priorității și siguranței
pe timpul deplasării coloanelor de evacuați;
d) paza bunurilor materiale.
Art. 16. — Protecția populației împotriva operatorilor
nucleari, chimici, biologici și radiologici pe timpul organizării
și desfășurării evacuării se planifică și se realizează în
scopul prevenirii pierderilor umane și materiale în punctele
de adunare, îmbarcare, debarcare, primire, repartiție și pe
timpul transportului și se referă la:
a) prevenirea cu privire la pericolul atacului din aer și al
contaminării nucleare, chimice, biologice și radiologice, prin
înștiințare și alarmare, care se va executa de către
serviciile de urgență profesioniste;
b) asigurarea adăpostirii și protecția împotriva
contaminării nucleare, chimice, biologice și radiologice, prin
folosirea mijloacelor individuale de protecție și a
proprietăților naturale ale terenului.
Art. 17. — Măsurile de asigurare a evacuării
Administrației Prezidențiale, Parlamentului și Guvernului se
realizează de Serviciul de Protecție și Pază în cooperare
cu Ministerul Administrației și Internelor.
CAPITOLUL IV
Logistica evacuării
Art. 18. — (1) Necesarul mijloacelor de transport pentru
ministere și celelalte organe de specialitate ale
administrației publice centrale și locale se asigură, la
cerere, prin Planul de mobilizare a economiei naționale.
(2) Organele de specialitate ale administrației publice
centrale întocmesc cererile cu necesarul de mijloace de
transport, vizate de ministere, pe care le transmit pentru

centralizare Inspectoratului General pentru Situații de
Urgență, care le înaintează Oficiului Central de Stat pentru
Probleme Speciale.
(3) Autoritățile administrației publice locale, instituțiile
publice și operatorii economici transmit cererile cu
necesarul de mijloace de transport la inspectoratele
județene pentru situații de urgență, respectiv al municipiului
București, pentru centralizarea și înaintarea acestora
structurilor teritoriale ale Oficiului Central de Stat pentru
Probleme Speciale.
(4) Cantitățile de carburanți și lubrifianți se asigură în
același mod ca și mijloacele de transport.
Art. 19. — Planificarea, gestionarea și coordonarea
resurselor umane, materiale, financiare sau de altă natură
a acțiunilor de evacuare se realizează de autoritățile
administrației publice centrale și locale, instituțiile publice și
operatorii economici pe baza planurilor întocmite pe timp
de normalitate.
Art. 20. — (1) Logistica evacuării se asigură de:
a) structurile administrației publice centrale și alte
instituții pentru personalul propriu;
b) consiliile județene și locale pentru populație și
angajații proprii;
c) operatorii economici pentru personalul încadrat.
(2) Logistica evacuării se asigură, la cererea autorităților
administrației publice centrale și locale, de operatori
economici, pe bază de convenții încheiate din timp și
anexate la planurile de evacuare în situații de urgență.
CAPITOLUL V
Dispoziții finale
Art. 21. — (1) Metodologia organizării și asigurării
activităților de evacuare, prevăzută la art. 5 alin. (2), se
emite în termen de 60 de zile de la intrarea în vigoare a
prezentei hotărâri.
(2) Planurile de evacuare prevăzute la art. 9 se
întocmesc și se aprobă în termen de 120 de zile de la
intrarea în vigoare a Metodologiei organizării și asigurării
activităților de evacuare.
Art. 22. — Evacuarea în situații de urgență va fi
reglementată prin ordin al ministrului administrației și
internelor, emis în termen de 60 de zile de la publicarea
prezentei hotărâri în Monitorul Oficial al României, Partea I,
în conformitate cu prevederile legislației în vigoare.
Art. 23. — Prezenta hotărâre intră în vigoare la 60 de
zile de la data publicării în Monitorul Oficial al României,
Partea I.
Art. 24. — Pe data intrării în vigoare a prezentei
hotărâri se abrogă Hotărârea Guvernului nr. 222/1997
privind organizarea și conducerea acțiunilor de evacuare în
cadrul protecției civile, publicată în Monitorul Oficial al
României, Partea I, nr. 109 din 2 iunie 1997.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul apărării naționale,
Ioan Ion,
secretar de stat
Ministrul sănătății,
Gheorghe Eugen Nicolăescu
București, 13 octombrie 2005.
Nr. 1.222.

MONITORUL OFICIAL AL ROMÂNIEI, PARTEA I, Nr. 933/19.X.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind aprobarea componenței nominale a Comisiei centrale de coordonare a acțiunilor
de prevenire și combatere a faptelor de evaziune fiscală în domeniul alcoolului etilic de origine
agricolă, băuturilor spirtoase, produselor din tutun și al uleiurilor minerale
În temeiul dispozițiilor art. 33 alin. (3) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare, și având în
vedere prevederile art. 2 alin. (2) și (3) din Hotărârea Guvernului nr. 873/2005 privind aprobarea unor măsuri speciale
pentru prevenirea și combaterea faptelor de evaziune fiscală în domeniul alcoolului etilic de origine agricolă, băuturilor
spirtoase, produselor din tutun și al uleiurilor minerale,
președintele Agenției Naționale de Administrare Fiscală emite următorul ordin:
Art. 1. — Se aprobă componența nominală a Comisiei
centrale de coordonare a acțiunilor de prevenire și
combatere a faptelor de evaziune fiscală în domeniul
alcoolului etilic de origine agricolă, băuturilor spirtoase,
— președinte — Bogdan Iulian Huțucă
— vicepreședinte — Alin Ghiurcă
— membru — Tudorel Baltă
— membru — Dumitru Bărăscu
— membru — Claudiu Scarlatache
— membru — Eugen Dobrescu
— membru — Andreea Diaconu
— observator — Romulus Dascălu
— observator — Eduard Vlaston
— observator — Gheorghe Ciocan
— observator — Ioan Andor

produselor din tutun și al uleiurilor minerale, denumită în
continuare Comisia centrală de coordonare.
Art. 2. — Componența nominală a Comisiei centrale de
coordonare este următoarea:

— Ministerul Finanțelor Publice, Agenția Națională de
Administrare Fiscală
— Ministerul Finanțelor Publice, Agenția Națională de
Administrare Fiscală
— Ministerul Agriculturii, Pădurilor și Dezvoltării
Rurale
— Ministerul Economiei și Comerțului
— Ministerul Administrației și Internelor, Inspectoratul
General al Poliției Române
— Autoritatea Națională pentru Protecția Consumatorilor
— Ministerul Sănătății
— Organizația Patronală a Industriei Alcoolului și
Băuturilor Alcoolice îGARANT“
— Organizația Patronală îVINROM“, Patronatul
Național al Viei și Vinului
— Asociația Patronală a Producătorilor de Palincă
Naturală din Țara Oașului
— Asociația Patronală a Producătorilor de Palincă,
Țuică și Rachiuri Naturale îCODREANCA“

Art. 3. — Președintele numește secretariatul Comisiei
centrale de coordonare.
Art. 4. — Direcția de metodologie și proceduri pentru
inspecția fiscală și Direcția economică și administrativă din

cadrul Agenției Naționale de Administrare Fiscală vor duce
la îndeplinire prevederile prezentului ordin.
Art. 5. — Prezentul ordin se va publica în Monitorul
Oficial al României, Partea I.

Președintele Agenției Naționale de Administrare Fiscală,
Sebastian Bodu
București, 6 octombrie 2005.
Nr. 548.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind organizarea completării Registrului fermelor
Văzând Referatul de aprobare nr. 4.989 din 7 octombrie 2005, întocmit de Agenția de Plăți și Intervenție pentru
Agricultură, Industrie Alimentară și Dezvoltare Rurală (APIAIADR),
în baza Regulamentului Consiliului Uniunii Europene (CE) nr. 1.782/2003 privind stabilirea normelor comune pentru
regimurile de susținere directă în cadrul Politicii agricole comune și stabilirea unor regimuri de susținere în favoarea
agricultorilor,
luând în considerare prevederile Ordinului ministrului agriculturii, pădurilor și dezvoltării rurale nr. 302/2005 privind
realizarea Registrului fermelor,
având în vedere Master planul pentru implementarea Sistemului integrat de administrare și control (IACS) în România,
aprobat prin Ordinul ministrului agriculturii, pădurilor și dezvoltării rurale nr. 792/2005,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările și completările ulterioare,

8

MONITORUL OFICIAL AL ROMÂNIEI, PARTEA I, Nr. 933/19.X.2005
ministrul agriculturii, pădurilor și dezvoltării rurale emite următorul ordin:

Art. 1. — Registrul fermelor este elementul component
al Sistemului integrat de administrare și control, creat în
vederea identificării fermierilor care pot beneficia de sprijin
comunitar la data integrării României în Uniunea Europeană
și de sprijin național, precum și pentru utilizarea
informațiilor dobândite în cadrul acestui proces în vederea
realizării sistemului de identificare a parcelelor agricole.
Art. 2. — (1) Responsabilitatea organizării înregistrării în
Registrul fermelor revine Agenției de Plăți și Intervenție
pentru Agricultură, Industrie Alimentară și Dezvoltare Rurală
(APIAIADR).
(2) Responsabilitatea realizării înregistrării în Registrul
fermelor la nivel județean și local revine sucursalelor
județene ale APIAIADR, direcțiilor județene pentru
agricultură și dezvoltare rurală (DADR) și oficiilor județene
de consultanță agricolă (OJCA).
Art. 3. — (1) În vederea organizării și monitorizării
activităților de completare a Registrului fermelor se
constituie următoarele structuri:
A. la nivel central, în cadrul APIAIADR, Grupul de
coordonare pentru Registrul fermelor, denumit în continuare
grup de coordonare, format din 8 persoane, după cum
urmează:
— directorul general adjunct — coordonator al grupului
de coordonare;
— directorul Direcției plăți directe — membru;
— șeful Serviciului IACS — membru;
— 3 consilieri din cadrul Serviciului IACS — membri;
— 2 experți ai Agenției Naționale de Consultanță
Agricolă (ANCA) — membri;
B. la nivel județean, Grupul de acțiune pentru Registrul
fermelor, denumit în continuare grup de acțiune, format din:
— coordonatorul sucursalei județene a APIAIADR —
coordonator al grupului de acțiune;
— directorul executiv al DADR sau înlocuitorul acestuia —
membru;
— directorul OJCA — membru.
(2) Grupul de coordonare de la nivel central are
următoarele responsabilități:
a) monitorizează activitatea de înregistrare în Registrul
fermelor la nivel județean și local;
b) pregătește, implementează și evaluează activitățile de
instruire a personalului de la nivel județean și local;
c) pregătește și implementează campania de informare;
d) sprijină grupurile de acțiune pentru planificarea
detaliată a activității de înregistrare;
e) centralizează bilunar rapoartele și datele primite de la
comitetele de decizie județene.

(3) Grupul de acțiune de la nivel județean are
următoarele responsabilități:
a) organizează activitatea de înregistrare în Registrul
fermelor la nivel județean și local, prin formarea echipelor,
și elaborează calendarele de activități pe comune;
b) organizează instruirea întregului personal;
c) organizează activitățile de informare la nivel județean
și local, prin distribuirea formularelor de înregistrare,
posterelor, broșurilor și fluturașilor și prin organizarea
sesiunilor de informare a fermierilor la nivel de comună;
d) organizează următoarele activități:
— completarea efectivă a formularelor;
— colectarea formularelor de la fermieri;
— transmiterea, săptămânal, la județ a formularelor
completate;
— introducerea datelor în baza de date computerizată a
Registrului fermelor la nivel județean;
— transmiterea, lunar, a datelor în baza de date
computerizată a Registrului fermelor la nivel central;
e) verifică sistematic calitatea rezultatelor pe bază de
eșantion și ia măsurile corective care se impun pentru
încheierea la termen a înregistrării în Registrul fermelor;
f) se întrunește săptămânal și întocmește la fiecare
ședință rapoarte către grupul de coordonare privind stadiul
implementării Registrului fermelor.
Art. 4. — Se aprobă lista persoanelor responsabile cu
înregistrarea în Registrul fermelor, pe fiecare județ,
prevăzută în anexa care face parte integrantă din prezentul
ordin.
Art. 5. — Fișele de post ale persoanelor prevăzute în
anexa la prezentul ordin se completează în mod
corespunzător cu responsabilitățile privind implementarea
Registrului fermelor.
Art. 6. — La momentul înregistrării completării
formularelor, personalul centrelor locale ale APIAIADR,
precum și cel al OJCA și al DADR vor acorda sprijin
fermierilor.
Art. 7. — Secretarul general va lua măsuri pentru
asigurarea fondurilor necesare în bugetele APIAIADR,
DADR și OJCA pentru acoperirea cheltuielilor de deplasare
și diurnă ale persoanelor implicate în înregistrarea în
Registrul fermelor.
Art. 8. — APIAIADR, DADR și ANCA vor duce la
îndeplinire prevederile prezentului ordin.
Art. 9. — Prezentul ordin se publică în Monitorul Oficial
al României, Partea I, iar anexa se comunică,
corespunzător fiecărui județ, sucursalelor județene ale
APIAIADR.

Ministrul agriculturii, pădurilor și dezvoltării rurale,
Gheorghe Flutur
București, 12 octombrie 2005.
Nr. 1.054.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 933/19.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063457]
ISSN 1453—4495

