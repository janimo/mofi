Anul 173 (XVII) — Nr. 352

PARTEA

I

LEGI, DECRETE, HOTĂRÂRI ȘI ALTE ACTE

Marți, 26 aprilie 2005

SUMAR
Nr.

38.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea și completarea Ordinului
președintelui Autorității Naționale Sanitare
Veterinare și pentru Siguranța Alimentelor
nr. 83/2004 pentru aprobarea Normei sanitare
veterinare privind marcarea și certificarea
produselor de origine animală destinate
consumului uman, cu excepția cărnii proaspete, cu
modificările și completările ulterioare .....................

Nr.
167.

Pagina
— Ordin al ministrului transporturilor, construcțiilor
și turismului pentru aprobarea Reglementării
tehnice îNormativ pentru întreținerea și reparația
liniilor de cale ferată pentru circulația trenurilor cu
viteze până la 200 km/h“, indicativ NE 032-04 .....

2–3

REPUBLICĂRI

1–2

Ordonanța Guvernului nr. 43/2000 privind protecția
patrimoniului arheologic și declararea unor situri
arheologice ca zone de interes național ...............

3–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind modificarea și completarea Ordinului președintelui Autorității Naționale Sanitare Veterinare
și pentru Siguranța Alimentelor nr. 83/2004 pentru aprobarea Normei sanitare veterinare
privind marcarea și certificarea produselor de origine animală destinate consumului uman,
cu excepția cărnii proaspete, cu modificările și completările ulterioare
În temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004, cu modificările și completările
ulterioare,
în baza Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia, cu modificările și completările ulterioare,
văzând Referatul de aprobare nr. 30.838 din 23 februarie 2005, întocmit de Direcția generală sanitară veterinară,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Norma sanitară veterinară privind marcarea și
certificarea produselor de origine animală destinate
consumului uman, cu excepția cărnii proaspete, aprobată
prin Ordinul președintelui Autorității Naționale Sanitare
Veterinare și pentru Siguranța Alimentelor nr. 83/2004,
publicat în Monitorul Oficial al României, Partea I, nr. 927
din 11 octombrie 2004, cu modificările și completările

ulterioare, se modifică și se completează după cum
urmează:
1. Articolul 4 va avea următorul cuprins:
îArt. 4. — (1) Marca de sănătate se aplică în unitățile
pentru fabricarea produselor de origine animală din
România, aprobate sanitar-veterinar de către autoritatea
sanitară veterinară competentă, iar certificatul de sănătate
publică veterinară se emite de către medicul veterinar

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 352/26.IV.2005

oficial care asigură supravegherea sanitară veterinară din
unitatea de origine a produselor.
(2) În unitățile aprobate pentru export în Uniunea
Europeană marcarea produselor de origine animală
destinate comercializării pe piața națională se realizează
numai cu ștampila cu care se marchează produsele de
origine animală destinate exportului, conform modelului
prevăzut la figura nr. 2 din anexa nr. 3.“
2. La articolul 6, litera B va avea următorul cuprins:
îB. Produsele din carne de pasăre, carne de vânat de
crescătorie, carne de iepure de crescătorie și carne de
vânat sălbatic
Marcarea produselor din carne de pasăre, carne de
vânat sălbatic, vânat de crescătorie și carne de iepure de
crescătorie se efectuează în condițiile precizate la lit. A.“
3. Litera C a articolului 6 se abrogă.
4. După articolul 8 se introduce un nou articol,
articolul 81, cu următorul cuprins:
îArt. 81. — Modelul certificatului de sănătate publică
veterinară pentru produsele de origine animală definite la

art. 1 și prevăzut în anexa nr. 1 poate însoți transporturile
pe teritoriul României și anterior datei de 30 iunie 2005.“
5. Anexa nr. 3 la norma sanitară veterinară se
înlocuiește cu anexa la prezentul ordin.
Art. II. — Produsele de origine animală definite la art. 1
din Norma sanitară veterinară privind marcarea și
certificarea produselor de origine animală destinate
consumului uman, cu excepția cărnii proaspete, fabricate în
unități autorizate sanitar-veterinar anterior datei de
30 iunie 2005, aflate în stoc în unitățile de producere,
depozitare sau desfacere, pot fi comercializate fără a purta
marca de sănătate până la expirarea termenului de
valabilitate.
Art. III. — Autoritatea Națională Sanitară Veterinară și
pentru Siguranța Alimentelor și direcțiile sanitare veterinare
și pentru siguranța alimentelor județene, respectiv a
municipiului București, vor controla modul de îndeplinire a
prevederilor prezentului ordin.
Art. IV. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
București, 4 martie 2005.
Nr. 38.
ANEXĂ*)
(Anexa nr. 3 la norma sanitară veterinară)

MODELELE DE ȘTAMPILE
pentru marcarea produselor de origine animală, cu excepția cărnii proaspete

Figura nr. 1
Modelul ștampilei de sănătate pentru produsele de
origine animală destinate comercializării pe piața națională

Figura nr. 2
Modelul ștampilei de sănătate pentru produsele de
origine animală destinate exportului

*) Anexa este reprodusă în facsimil.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îNormativ pentru întreținerea și reparația
liniilor de cale ferată pentru circulația trenurilor cu viteze până la 200 km/h“, indicativ NE 032-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 10 din 13 mai 2004 al Comitetului tehnic de specialitate — CTS 10
și Procesul-verbal de avizare nr. 40 din 15 octombrie 2004 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru întreținerea și reparația liniilor de cale ferată pentru

circulația trenurilor cu viteze până la 200 km/h“, indicativ
NE 032-04, elaborată de Autoritatea Feroviară Română —

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 352/26.IV.2005
AFER, prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I, și intră în vigoare în termen de

3

30 de zile de la data publicării.
Art. 3. — La data intrării în vigoare a prezentului ordin
orice dispoziție contrară se abrogă.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 167.
*) Anexa se publică ulterior în Monitorul Oficial al României, Partea I, nr. 352 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

REPUBLICĂRI
O R D O N A N Ț A G U V E R N U L U I Nr. 43/2000*)
privind protecția patrimoniului arheologic și declararea unor situri arheologice
ca zone de interes național
CAPITOLUL I
Dispoziții generale
Art. 1. — Prezenta ordonanță reglementează protejarea
patrimoniului arheologic prin definirea regimului juridic
general al descoperirilor și al cercetării arheologice.
Art. 2. — (1) În înțelesul prezentei ordonanțe:
a) regimul juridic general al descoperirilor și al cercetării
arheologice cuprinde ansamblul de măsuri științifice,
juridice, administrative, financiar-fiscale și tehnice menite să
asigure prospectarea, identificarea, decopertarea,
inventarierea, conservarea și restaurarea, asigurarea pazei,
întreținerea și punerea în valoare a bunurilor arheologice,
precum și a terenurilor în care se găsesc acestea, în
vederea cercetării sau, după caz, clasării acestora ca
bunuri culturale mobile sau ca monumente istorice;
b) patrimoniul arheologic reprezintă ansamblul bunurilor
arheologice care este format din:
(i) siturile arheologice clasate în Lista cuprinzând
monumentele istorice situate suprateran, subteran
sau subacvatic, ce cuprind vestigii arheologice:
structuri, construcții, grupuri de clădiri, precum și
terenurile cu potențial arheologic reperat, definite
conform legii;
(ii) bunurile
mobile,
obiectele
sau
urmele
manifestărilor umane, împreună cu terenul în care
acestea au fost descoperite;
c) prin cercetare arheologică se înțelege ansamblul de
măsuri cu caracter științific și tehnic menite să asigure
prospectarea, identificarea, decopertarea prin săpături
arheologice, investigarea, recoltarea, înregistrarea și
valorificarea științifică, inclusiv publicarea, a patrimoniului
arheologic.
Cercetarea arheologică se realizează în condițiile
prezentei ordonanțe de către personalul de specialitate
atestat și înregistrat în Registrul arheologilor.
Evaluarea rezultatelor cercetării arheologice stă la baza
stabilirii statutului juridic de protecție a descoperirilor
arheologice sau, după caz, descărcării de sarcină
arheologică a zonei;

d) prin cercetări arheologice sistematice se înțelege
cercetările de întindere și durată executate conform unui
proiect de cercetare multianual;
e) prin cercetări arheologice de salvare se înțelege
cercetările arheologice întreprinse în zonele cu patrimoniu
arheologic cunoscut și cercetat, precum și cele care sunt
determinate de lucrările de restaurare parțială sau totală a
monumentelor istorice, desfășurate potrivit legislației în
vigoare privitoare la protejarea monumentelor istorice;
f) prin cercetări arheologice preventive se înțelege
cercetările arheologice care sunt determinate de lucrările de
construire, modificare, extindere sau reparare privind căi de
comunicație, dotări tehnico-edilitare, inclusiv subterane și
subacvatice, excavări, exploatări de cariere, construcția de
rețele magistrale, amenajări pentru îmbunătățiri funciare,
rețele de telecomunicații, amplasarea de relee și antene de
telecomunicații, lucrări de cercetare și de prospectare a
terenurilor — foraje și excavări —, necesare în vederea
efectuării studiilor geotehnice, amplasarea balastierelor și a
sondelor de gaze și petrol, precum și alte lucrări care
afectează suprafața solului în zonele cu patrimoniu
arheologic reperat, indiferent dacă se execută în intravilanul
sau extravilanul localităților și indiferent de forma de
proprietate a terenului;
g) prin descoperire arheologică se înțelege evidențierea,
prin intermediul săpăturilor arheologice, a vestigiilor,
obiectelor și urmelor manifestărilor umane, care constituie
mărturii ale epocilor și civilizațiilor dispărute;
h) prin descoperire arheologică întâmplătoare se înțelege
evidențierea de bunuri de patrimoniu arheologic ca urmare
a acțiunii factorilor naturali sau a acțiunilor umane, altele
decât cercetarea arheologică atestată;
i) prin zonă cu patrimoniu arheologic cunoscut și cercetat
se înțelege terenul în care, ca urmare a cercetării
arheologice, au fost descoperite bunuri din categoria celor
prevăzute la lit. b);
j) prin sit arheologic declarat zonă de interes național se
înțelege zona de interes arheologic prioritar care se
instituie asupra teritoriului ce cuprinde siturile arheologice a
căror cercetare științifică, protejare și punere în valoare
este de importanță excepțională pentru istoria și cultura

*) Republicată în temeiul art. III din Legea nr. 462/2003 pentru modificarea și completarea Ordonanței Guvernului nr. 43/2000 privind protecția
patrimoniului arheologic și declararea unor situri arheologice ca zone de interes național, publicată în Monitorul Oficial al României, Partea I, nr. 820 din
19 noiembrie 2003, dându-se textelor o nouă numerotare.
Ordonanța Guvernului nr. 43/2000 a fost publicată în Monitorul Oficial al României, Partea I, nr. 45 din 31 ianuarie 2000 și a fost aprobată
cu modificări și completări prin Legea nr. 378/2001, publicată în Monitorul Oficial al României, Partea I, nr. 394 din 18 iulie 2001.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 352/26.IV.2005

națională, prin mărturiile materiale, bunurile mobile sau
imobile care fac parte sau sunt propuse să facă parte din
categoria Tezaur al patrimoniului cultural național mobil sau,
după caz, din categoria monumentelor istorice aflate în
Lista patrimoniului mondial.
Zonele de interes arheologic prioritar se instituie prin
lege, în baza cercetării științifice de specialitate și potrivit
documentațiilor specifice de urbanism sau, după caz, de
amenajare a teritoriului; prima listă cuprinzând zonele de
interes arheologic prioritar va fi elaborată în cel mult 6 luni
de la data intrării în vigoare a legii de aprobare a
prezentei ordonanțe;
k) prin zonă cu patrimoniu arheologic reperat se înțelege
terenul delimitat conform legii, în care urmează să se
efectueze cercetări arheologice pe baza informațiilor sau a
studiilor științifice care atestă existența subterană sau
subacvatică de bunuri de patrimoniu arheologic, susceptibile
să facă parte din patrimoniul cultural național.
Până la finalizarea cercetării arheologice și luarea
măsurilor corespunzătoare de protecție și punere în
valoare a descoperirilor arheologice, zonele de protecție a
siturilor arheologice sau istorice, instituite conform legii,
sunt totodată și zone cu potențial arheologic reperat;
l) prin zonă cu potențial arheologic evidențiat întâmplător
se înțelege terenul în care existența bunurilor de patrimoniu
arheologic s-a evidențiat, în mod neprevăzut, ca urmare a:
(i) acțiunilor umane, altele decât cercetarea
arheologică atestată, cum ar fi: lucrări de
construcții, lucrări de prospecțiuni geologice,
inclusiv teledetecție, lucrări agricole, precum și
alte tipuri de lucrări și cercetări efectuate
subteran sau subacvatic;
(ii) acțiunilor factorilor naturali, cum ar fi: seism,
alunecări de teren, inundații, eroziunea solului și
altele;
și în cazul cărora este necesară o cercetare arheologică
în vederea înregistrării și valorificării științifice a acestora.
Zona cu patrimoniu arheologic evidențiat întâmplător se
delimitează în jurul locului descoperirii arheologice
întâmplătoare, după caz, astfel:
(i) pe toată suprafața terenului care face obiectul
autorizării de construire;
(ii) pe o rază de 50 metri față de locul descoperirii,
în cazul în care descoperirea s-a făcut ca
urmare a lucrărilor agricole sau a altor lucrări
care nu au nevoie de autorizație de construire;
(iii) pe toată suprafața terenului afectat de acțiunea
factorilor naturali.
(2) Cercetările arheologice preventive și de salvare sunt
parte componentă a strategiilor de dezvoltare durabilă,
economico-socială, turistică, urbanistică și de amenajare a
teritoriului, la nivel național și local.
CAPITOLUL II
Protejarea patrimoniului arheologic
Art. 3. — (1) Statul garantează și asigură protejarea
patrimoniului arheologic în condițiile stabilite prin prezenta
ordonanță.
(2) Ministerul Culturii și Cultelor este autoritatea
administrației publice centrale de specialitate care răspunde
de elaborarea strategiilor și normelor specifice de cercetare
în vederea protejării patrimoniului arheologic și care
urmărește aplicarea acestora.
(3) Autoritățile administrației publice centrale de
specialitate, instituțiile de specialitate subordonate acestora
și autoritățile administrației publice locale colaborează și
răspund, conform legii, de activitatea de protejare a
patrimoniului arheologic.
Art. 4. — (1) Bunurile de patrimoniu arheologic pot fi
parte integrantă a patrimoniului cultural național și pot fi
clasate și protejate ca bunuri de patrimoniu cultural național
mobil sau ca monumente istorice, conform legii.

(2) Descoperirile de vestigii arheologice sau de bunuri
mobile din categoria celor care fac obiectul clasării în
patrimoniul cultural național mobil, realizate ca urmare a
cercetărilor arheologice, se anunță de către titularul
autorizației de cercetare direcțiilor pentru cultură, culte și
patrimoniul cultural național județene, respectiv a
municipiului București, în conformitate cu Regulamentul
săpăturilor arheologice.
(3) Descoperirile arheologice întâmplătoare se anunță, în
termen de cel mult 72 de ore, primarului localității de către
persoana descoperitoare, proprietarul ori titularul dreptului
de administrare a terenului în cauză.
Art. 5. — (1) Prin protejarea bunurilor și terenurilor de
patrimoniu arheologic din zonele definite la art. 2 alin. (1)
lit. k) și l) se înțelege adoptarea măsurilor științifice,
administrative și tehnice care urmăresc păstrarea vestigiilor
descoperite întâmplător sau ca urmare a cercetării
arheologice până la clasarea bunurilor respective sau până
la finalizarea cercetării arheologice, prin instituirea de
obligații în sarcina proprietarilor, administratorilor sau
titularilor de alte drepturi reale asupra terenurilor care
conțin sau au conținut bunurile de patrimoniu arheologic
respective, precum și prin reglementarea sau interzicerea
oricăror activități umane, inclusiv a celor autorizate anterior.
(2) Descărcarea de sarcină arheologică este procedura
prin care se confirmă că un teren în care a fost evidențiat
patrimoniul arheologic poate fi redat activităților umane
curente.
(3) Certificatul de descărcare de sarcină arheologică
reprezintă actul administrativ emis în condițiile prezentei
ordonanțe, prin care se anulează regimul de protecție
instituit anterior asupra terenului în care a fost evidențiat
patrimoniul arheologic.
(4) Regimul de protecție a zonelor cu potențial
arheologic cunoscut și cercetat este reglementat de
legislația în vigoare privitoare la protejarea monumentelor
istorice și a bunurilor mobile care fac parte din patrimoniul
cultural național.
(5) Certificatul de descărcare de sarcină arheologică
este emis de Ministerul Culturii și Cultelor, în urma
consultării Comisiei Naționale de Arheologie.
(6) Prin derogare de la prevederile alin. (5), în cazul
cercetărilor arheologice preventive necesitate de construcția
de locuințe private, Certificatul de descărcare de sarcină
arheologică este emis de serviciile deconcentrate ale
Ministerului Culturii și Cultelor, cu obligația acestora de a
înștiința direcția de specialitate din cadrul Ministerului
Culturii și Cultelor.
(7) Zonele cu patrimoniu arheologic reperat, delimitate și
instituite conform legii, beneficiază de protecția acordată
zonelor protejate, precum și de măsurile specifice de
protecție prevăzute de prezenta ordonanță.
(8) În cazul zonelor cu patrimoniu arheologic evidențiat
întâmplător și delimitat conform prevederilor art. 2 alin. (1)
lit. l) se instituie, din momentul descoperirii de bunuri
arheologice, pentru o perioadă ce nu poate depăși 12 luni,
regimul de protecție pentru bunurile arheologice și zonele
cu potențial arheologic, în vederea cercetării și stabilirii
regimului de protejare.
(9) Cercetările arheologice se efectuează numai pe
baza autorizației emise de Ministerul Culturii și Cultelor și
în conformitate cu aceasta, în condițiile prezentei
ordonanțe.
(10) Persoanele fizice și juridice care dețin și/sau
comercializează detectoare de metale sunt obligate să
obțină în prealabil autorizația inspectoratului de poliție al
județului respectiv, a Direcției Generale de Poliție a
Municipiului București, în a căror rază teritorială își au
domiciliul sau, după caz, sediul, și să se înregistreze la
aceste autorități.
(11) Prevederile alin. (10) nu se aplică unităților și
formațiunilor Ministerului Apărării Naționale, Ministerului

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 352/26.IV.2005
Administrației și Internelor, Serviciului Român de Informații
și ale Serviciului de Protecție și Pază.
(12) În vederea deținerii detectoarelor de metale de
către personalul de specialitate atestat și înscris în
Registrul arheologilor, acesta are obligația ca, înainte de a
obține autorizația prevăzută la alin. (10), să obțină avizul
prealabil emis de Ministerul Culturii și Cultelor.
(13) Accesul cu detectoare de metal și utilizarea lor în
situri arheologice, în zonele de interes arheologic prioritar
și în zonele cu patrimoniu arheologic reperat sunt permise
numai pe baza autorizării prealabile emise de Ministerul
Culturii și Cultelor.
(14) Până la descărcarea de sarcină arheologică terenul
care face obiectul cercetării este protejat ca sit arheologic,
conform legii.
(15) Autorizarea lucrărilor de construire sau desființare
din zonele cu patrimoniu arheologic reperat se aprobă
numai pe baza și în conformitate cu avizul Ministerului
Culturii și Cultelor.
(16) În cazul zonelor cu patrimoniu arheologic evidențiat
întâmplător, în condițiile prevederilor alin. (8), până la
descărcarea de sarcină arheologică autorizarea de
construire se suspendă sau, după caz, primarul localității
dispune întreruperea oricărei alte activități, în conformitate
cu avizul direcțiilor pentru cultură, culte și patrimoniul
cultural național județene, respectiv a municipiului București,
și se instituie regimul de supraveghere sau săpătură
arheologică.
Art. 6. — (1) Pentru efectuarea săpăturilor impuse de
cercetările arheologice se folosește și personal necalificat,
angajat prin convenție încheiată între instituția angajatoare
și lucrători, în condițiile prezentei ordonanțe.
(2) Convențiile prevăzute la alin. (1) se pot încheia
pentru o durată de cel mult 180 de zile, pentru
desfășurarea unor activități sezoniere cu program de lucru
prelungit; condițiile și metodologia încheierii acestor
convenții se stabilesc prin ordin al ministrului culturii și
cultelor, care va fi publicat în Monitorul Oficial al României,
Partea I, în termen de 30 de zile de la data intrării în
vigoare a legii de aprobare a prezentei ordonanțe.
(3) Instituțiile organizatoare pot folosi și alți specialiști
pentru efectuarea de cercetări, studii sau alte lucrări, care
își vor desfășura activitatea pe bază de contract încheiat
în condițiile Legii nr. 8/1996 privind dreptul de autor și
drepturile conexe, cu modificările și completările ulterioare;
contractul va conține clauze cu privire la termenul de
predare a raportului de săpătură, precum și la cesionarea
dreptului de autor asupra rezultatelor științifice ale
cercetării, studiului sau lucrării efectuate.
(4) Contravaloarea serviciilor și activităților prestate
potrivit alin. (1) și (3) se stabilește prin negociere directă
între părți; pentru aceasta se calculează impozitul și
contribuția la asigurările de sănătate, potrivit legii.
Art. 7. — În cazul lucrărilor prevăzute la art. 2 alin. (1)
lit. f), persoanele fizice sau juridice, de drept public ori
privat, precum și ordonatorii principali de credite ai
autorităților și instituțiilor publice au obligația să finanțeze:
a) stabilirea, prin studiul de fezabilitate al investiției și
prin proiectul tehnic, a măsurilor ce urmează să fie
detaliate și a necesarului de fonduri pentru cercetarea
preventivă sau de salvare, după caz, și protejarea
patrimoniului arheologic sau, după caz, descărcarea de
sarcină arheologică a zonei afectate de lucrări și aplicarea
acestor măsuri;
b) activitatea de supraveghere arheologică, pe întreaga
durată a lucrărilor, având drept scop protejarea
patrimoniului arheologic și a descoperirilor arheologice
întâmplătoare;
c) orice modificări ale proiectului, necesare pentru
protejarea descoperirilor arheologice.
Art. 8. — (1) Agenția Națională de Cadastru și
Publicitate Imobiliară și oficiile din subordinea sa au

5

obligația să includă zonele de patrimoniu arheologic
reperat, pe baza Listei cuprinzând zonele cu patrimoniu
arheologic reperat, în planurile cadastrale și în hărțile
topografice; lista cuprinzând aceste zone se preia de la
direcțiile pentru cultură, culte și patrimoniul cultural național
județene, respectiv a municipiului București.
(2) Zonele cu patrimoniu arheologic reperat se includ în
cadastrul de specialitate al zonelor protejate naturale și
construite.
Art. 9. — (1) Proprietarii și titularii dreptului de
administrare sau ai altor drepturi reale asupra terenurilor în
care se află situri arheologice și celor pe care au fost
instituite zone cu patrimoniu arheologic reperat au obligația
de a permite accesul personalului autorizat, în condițiile
prezentei ordonanțe, în vederea cercetării și protejării
patrimoniului arheologic, precum și asigurării măsurilor de
protecție și pază a bunurilor de patrimoniu.
(2) Proprietarii sau arendașii de terenuri, persoane fizice
sau juridice de drept privat, sunt îndreptățiți la plata unor
despăgubiri pentru veniturile agricole nerealizate pe
terenurile care fac obiectul săpăturilor arheologice pentru
perioada în care se desfășoară acestea, în cuantumurile și
în condițiile stabilite prin metodologia aprobată prin hotărâre
a Guvernului.
(3) Despăgubirea pentru venitul agricol nerealizat se
plătește persoanei îndreptățite de către finanțatorul săpăturii
arheologice, în termen de 60 de zile de la data începerii
cercetării.
(4) Aducerea terenului la condiția sa inițială revine
finanțatorului cercetării arheologice.
Art. 10. — Bunurile mobile rezultate în urma
descoperirilor arheologice întâmplătoare vor fi predate de
către descoperitor în termen de maximum 72 de ore
direcțiilor pentru cultură, culte și patrimoniul cultural național
județene, respectiv a municipiului București.
Art. 11. — Proprietarii terenurilor sunt scutiți de plata
impozitului pe terenul agricol pentru suprafețele afectate de
cercetările arheologice, pe întreaga durată a efectuării
acestora.
CAPITOLUL III
Instituții și organisme de specialitate cu atribuții
în domeniul protejării patrimoniului arheologic
Art. 12. — În domeniul protejării patrimoniului arheologic
Ministerul Culturii și Cultelor îndeplinește, direct sau prin
instituțiile sale subordonate, următoarele atribuții:
a) asigură aplicarea strategiei naționale, elaborarea
normelor și metodologiilor specifice și urmărește
respectarea prevederilor legale din domeniu;
b) asigură îndeplinirea angajamentelor referitoare la
protecția patrimoniului arheologic la care România este
parte, asumate prin convențiile internaționale referitoare la
protecția patrimoniului arheologic la care România este
parte;
c) reprezintă statul în relația cu proprietarii imobilelor,
terenurilor sau ai construcțiilor din zonele cu patrimoniu
arheologic și din zonele în care se evidențiază descoperiri
arheologice;
d) eliberează autorizația de săpătură arheologică, prin
direcția sa de specialitate, în urma consultării Comisiei
Naționale de Arheologie;
e) instituie și urmărește respectarea Regulamentului
săpăturilor arheologice;
f) instituie și actualizează Lista cuprinzând zonele de
patrimoniu arheologic reperat, elaborează și urmărește
metodologia de avizare a lucrărilor din aceste zone;
g) elaborează metodologia de planificare, executare și
control privind săpăturile preventive și de salvare, care se
aprobă prin ordin al ministrului culturii și cultelor;
h) administrează baza de date care alcătuiește
Repertoriul arheologic național;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 352/26.IV.2005

i) instituie Registrul arheologilor și asigură actualizarea
acestuia;
j) finanțează sau cofinanțează, împreună cu autoritățile
și instituțiile publice, cu persoanele fizice sau juridice de
drept privat interesate, cercetarea patrimoniului arheologic;
k) asigură editarea și publicarea anuală de către
Comisia Națională de Arheologie a Cronicii cercetărilor
arheologice, precum și a altor publicații de specialitate;
l) organizează și finanțează anual sesiunea națională de
rapoarte arheologice.
Art. 13. — Direcțiile pentru cultură, culte și patrimoniul
cultural național județene, respectiv a municipiului București,
îndeplinesc, în domeniul protejării patrimoniului arheologic,
următoarele atribuții:
a) urmăresc respectarea autorizației de săpătură
arheologică și a Regulamentului săpăturilor arheologice în
unitatea administrativ-teritorială de competență;
b) avizează, pe baza referatelor de specialitate, lucrările
ce urmează să fie efectuate în zonele cu patrimoniu
arheologic evidențiat întâmplător;
c) asigură supravegherea de specialitate a lucrărilor la
care au fost consemnate descoperiri arheologice
întâmplătoare, declanșând, după caz, procedurile de
clasare prevăzute de lege;
d) emit Certificatul de descărcare de sarcină
arheologică, în cazul cercetărilor arheologice preventive
necesitate de construcția de locuințe private, conform
prevederilor prezentei ordonanțe;
e) anunță poliția și jandarmeria cu privire la fiecare
descoperire întâmplătoare, așa cum este ea definită în
prezenta ordonanță, în vederea organizării pazei și/sau a
supravegherii zonei respective.
Art. 14. — (1) Se reorganizează Comisia Națională de
Arheologie, ca organism științific de specialitate, fără
personalitate juridică, cu rol consultativ în domeniul
patrimoniului arheologic, pe lângă Ministerul Culturii și
Cultelor. Comisia Națională de Arheologie funcționează sub
autoritatea științifică a Academiei Române.
(2) Comisia Națională de Arheologie este formată din
specialiști în domeniu, care își desfășoară activitatea în
institutele de profil arheologic, muzee, precum și în alte
instituții.
(3) Comisia Națională de Arheologie elaborează
strategiile, avizează programele naționale de cercetare,
metodologiile, normativele și reglementările tehnico-științifice
din domeniul cercetării arheologice.
(4) Comisia Națională de Arheologie are 21 de membri
și funcționează în conformitate cu regulamentul său de
organizare și funcționare, aprobat prin ordin al ministrului
culturii și cultelor.
(5) Funcționarea Comisiei Naționale de Arheologie este
asigurată de Ministerul Culturii și Cultelor.
(6) Conducătorul Compartimentului Arheologie din cadrul
Ministerului Culturii și Cultelor este de drept secretarul
Comisiei Naționale de Arheologie.
Art. 15. — (1) Componența nominală a Comisiei
Naționale de Arheologie este aprobată prin ordin al
ministrului culturii și cultelor dintre specialiștii în domeniu,
propuși în conformitate cu prevederile prezentului articol.
Membrii Comisiei Naționale de Arheologie au un mandat
de 4 ani care poate fi reînnoit consecutiv o singură dată.
(2) Membrii Comisiei Naționale de Arheologie sunt
propuși, conform metodologiei stabilite prin ordin al
ministrului culturii și cultelor, de către:
a) Comisia Națională de Arheologie;
b) Academia Română, prin institutele sale de
specialitate;
c) facultățile și institutele de cercetare de specialitate
din domeniul învățământului;
d) Ministerul Culturii și Cultelor;

e) muzeele și asociațiile profesionale în domeniu,
conform metodologiei stabilite prin ordin al ministrului
culturii și cultelor.
(3) Propunerile Comisiei Naționale de Arheologie se vor
face începând cu al doilea mandat de la data reorganizării.
(4) Președintele Comisiei Naționale de Arheologie este
propus ministrului culturii și cultelor de către membrii
acesteia prin vot secret și are, la data alegerii sale, un
mandat de 4 ani.
(5) Ministrul culturii și cultelor aprobă prin ordin
propunerea Comisiei Naționale de Arheologie cu privire la
președintele acesteia sau o poate respinge, motivat, o
singură dată. Dacă prin votul a două treimi din numărul
membrilor săi Comisia Națională de Arheologie își menține
propunerea inițială, ministrul culturii și cultelor are obligația
să o aprobe prin ordin. Dacă nu sunt întrunite cele două
treimi, ministrul culturii și cultelor solicită Comisiei Naționale
de Arheologie o nouă propunere.
Art. 16. — Comisia Națională de Arheologie are
următoarele atribuții:
a) elaborează strategia națională în domeniul cercetării
arheologice;
b) avizează planul anual al cercetărilor arheologice din
România;
c) avizează normele și metodologiile din domeniul
cercetării arheologice;
d) elaborează și actualizează Regulamentul săpăturilor
arheologice;
e) analizează solicitările cu privire la eliberarea
autorizațiilor de săpături arheologice, indiferent de sursa lor
de finanțare;
f) propune clasarea siturilor arheologice;
g) stabilește criteriile și avizează atestarea specialiștilor
și experților din domeniul cercetării arheologice, înscriși în
Registrul arheologilor;
h) avizează documentațiile de urbanism și amenajare a
teritoriului, care cuprind situri arheologice sau zone cu
patrimoniu arheologic reperat;
i) avizează studiile de fundamentare pentru definirea,
instituirea și delimitarea zonelor protejate care cuprind
patrimoniul arheologic;
j) formulează prioritățile cercetării arheologice în vederea
alocării sumelor necesare de la bugetul de stat, prin
bugetul Ministerului Culturii și Cultelor;
k) propune Ministerului Culturii și Cultelor sau
autorităților administrației publice locale achiziționarea de
terenuri cu bunuri de patrimoniu arheologic;
l) analizează contestațiile din domeniul său de
competență;
m) avizează programele de pregătire a specialiștilor și
planurile de specializare în domeniul cercetării arheologice;
n) reprezintă România în cadrul organismelor
internaționale de specialitate similare;
o) avizează planul cercetărilor arheologice efectuate de
misiunile arheologice române pe teritoriul altor state,
precum și protocoalele de colaborare cu parteneri străini
privind cercetări arheologice din România;
p) propune actualizarea Listei cuprinzând siturile
arheologice de interes prioritar;
q) îndeplinește și alte atribuții din domeniu, în condițiile
legii.
Art. 17. — (1) Se instituie Repertoriul arheologic
național, administrat de Ministerul Culturii și Cultelor, potrivit
regulamentului aprobat prin ordin al ministrului culturii și
cultelor, în termen de 60 de zile de la data intrării în
vigoare a prezentei ordonanțe.
(2) Repertoriul arheologic național cuprinde date
științifice, cartografice, topografice, imagini, planuri, precum
și orice alte informații privitoare la:
a) zonele cu potențial arheologic cunoscut și cercetat,
zonele cu potențial arheologic cunoscut și necercetat,
precum și zonele al căror potențial arheologic devine

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 352/26.IV.2005
cunoscut întâmplător sau ca urmare a cercetărilor
arheologice preventive sau de salvare;
b) monumentele, ansamblurile și siturile istorice în care
s-au efectuat sau sunt în curs de desfășurare cercetări
arheologice;
c) informații științifice privind bunurile mobile descoperite
în zonele sau la monumentele istorice prevăzute la lit. a)
și b).
Art. 18. — Înscrierea monumentelor, ansamblurilor și
siturilor arheologice în Repertoriul arheologic național se
face în două grupe, A și B, corespunzător grupei în care
acestea au fost clasate în Lista cuprinzând monumentele
istorice.
CAPITOLUL IV
Atribuțiile autorităților administrației publice locale
în domeniul patrimoniului arheologic
Art. 19. — În vederea protejării patrimoniului arheologic
și a respectării prevederilor legale în acest domeniu
autoritățile administrației publice locale au următoarele
atribuții:
a) cooperează cu organismele și instituțiile publice cu
responsabilități în domeniul protejării patrimoniului
arheologic pentru punerea în aplicare și respectarea
măsurilor și deciziilor acestora;
b) asigură protejarea patrimoniului arheologic și a
descoperirilor arheologice întâmplătoare aflate în domeniul
public sau privat al unităților administrativ-teritoriale
respective, alocând resurse financiare în acest scop;
c) pot colabora cu persoane fizice sau juridice de drept
public ori privat pentru finanțarea cercetării și punerea în
valoare a descoperirilor arheologice;
d) finanțează cercetarea arheologică în vederea
descărcării de sarcină arheologică a terenurilor pe care se
efectuează lucrări publice pentru care sunt ordonatori
principali de credite, prevăzând distinct sumele necesare în
acest scop, potrivit prevederilor prezentei ordonanțe;
e) cuprind în programele de dezvoltare economicosocială și urbanistică, respectiv de amenajare a teritoriului,
obiective specifice privind protejarea patrimoniului
arheologic;
f) aprobă documentațiile de amenajare a teritoriului și
de urbanism, în conformitate cu avizele de specialitate ale
Ministerului Culturii și Cultelor, și elaborează sau modifică
astfel de documentații în scopul stabilirii de măsuri de
protejare a patrimoniului arheologic evidențiat întâmplător
sau ca urmare a cercetărilor arheologice preventive și de
salvare, potrivit legii;
g) colaborează cu direcțiile pentru cultură, culte și
patrimoniul cultural național județene, respectiv a
municipiului București, transmițând acestora informații
actualizate cu privire la cererile de autorizare de construire
în zonele de patrimoniu arheologic reperat;
h) precizează în certificatul de urbanism regimul
imobilelor aflate în zone cu patrimoniu arheologic reperat;
i) iau măsurile administrative corespunzătoare și notifică
proprietarilor și titularilor de drepturi reale asupra imobilelor
obligațiile ce le revin pentru prevenirea degradării
descoperirilor arheologice întâmplătoare.
Art. 20. — În domeniul protejării patrimoniului arheologic
aflat în teritoriul său administrativ de competență, primarul
are următoarele atribuții specifice:
a) dispune suspendarea autorizației de construire și
oprirea oricăror lucrări de construire sau de desființare de
construcții în situația descoperirii de vestigii arheologice sau
de alte bunuri pentru care s-a declanșat procedura de
clasare; anunță în cel mai scurt timp direcția pentru
cultură, culte și patrimoniul cultural național și organizează
paza descoperirilor arheologice întâmplătoare;
b) eliberează autorizația de construire sau de desființare,
numai pe baza și în conformitate cu prevederile avizului

7

Ministerului Culturii și Cultelor, pentru lucrările din zonele
cu patrimoniu arheologic reperat, precum și pentru lucrările
din zonele cu patrimoniu arheologic evidențiat întâmplător;
c) asigură paza și protecția descoperirilor arheologice
aflate în proprietate publică, semnalând de urgență direcției
pentru cultură, culte și patrimoniul cultural național orice
nerespectare a legii.
CAPITOLUL V
Zone de interes arheologic prioritar
Art. 21. — (1) Dezvoltarea durabilă a zonelor de interes
arheologic prioritar este obiectiv de interes național;
protejarea și punerea în valoare a patrimoniului arheologic
din aceste zone sunt, în condițiile legii, cauză de utilitate
publică.
(2) Finanțarea cercetării arheologice, a conservării,
restaurării și punerii în valoare a siturilor din zonele de
interes arheologic prioritar se face de la bugetul de stat
prin bugetul alocat Ministerului Culturii și Cultelor.
(3) Cheltuielile necesare în vederea cercetărilor
arheologice, conservării, restaurării și punerii în valoare a
siturilor din zonele de interes arheologic prioritar se pot
asigura, prin cofinanțare, în condițiile legii, din bugetele
autorităților administrației publice locale pe al căror teritoriu
se află aceste situri.
Art. 22. — (1) Autoritățile administrației publice locale pe
al căror teritoriu se găsesc zone de interes arheologic
prioritar au obligația de a prevedea măsuri administrative și
tehnice pentru protejarea patrimoniului arheologic și
punerea sa în valoare prin integrarea acestuia în planurile
de dezvoltare economică, socială și teritorială a localităților.
(2) Autoritățile prevăzute la alin. (1) au obligația să
prevadă în bugetele proprii fondurile necesare pentru:
a) elaborarea și, după caz, modificarea documentațiilor
de urbanism și amenajare a teritoriului, în vederea protejării
și punerii în valoare a patrimoniului arheologic;
b) elaborarea reglementărilor speciale de protecție în
zonă;
c) marcarea limitelor zonei de interes arheologic prioritar
și informarea publicului cu privire la regimul special de
protecție a zonei.
(3) Pentru îndeplinirea atribuțiilor ce le revin și pentru
elaborarea documentațiilor prevăzute la alin. (2) autoritățile
administrației publice locale pot beneficia de transferuri cu
destinație specială din bugetul de stat, în condițiile legii,
precum și de cofinanțare de la bugetul ministerelor
implicate.
(4) Avizarea documentațiilor de urbanism și amenajare
a teritoriului pentru zonele de interes arheologic prioritar se
face de către Ministerul Culturii și Cultelor și de către
Ministerul Transporturilor, Construcțiilor și Turismului.
Art. 23. — La propunerea Ministerului Administrației și
Internelor și a Ministerului Culturii și Cultelor Guvernul va
aproba metodologia de organizare și asigurare a pazei
speciale a siturilor de interes arheologic prioritar, precum și
modul de finanțare a acestor măsuri.
Art. 24.— (1) Proprietarii și titularii dreptului de
administrare și ai altor drepturi reale asupra imobilelor din
siturile arheologice din zonele de interes arheologic prioritar
au obligația de a permite accesul personalului autorizat de
Ministerul Culturii și Cultelor în vederea cercetării
arheologice și protejării patrimoniului arheologic și de a
asigura măsurile de protecție și pază a bunurilor de
patrimoniu arheologic, conform legii.
(2) Ca urmare a protecției speciale a siturilor
arheologice înscrise în Repertoriul arheologic național, în
condițiile reglementărilor art. 22, proprietarii sau arendașii,
persoane fizice sau juridice de drept privat, sunt îndreptățiți
la plata unor despăgubiri pentru veniturile agricole
nerealizate pe terenurile care fac obiectul săpăturilor
arheologice pentru perioada în care se desfășoară acestea,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 352/26.IV.2005

în cuantumurile și în condițiile stabilite prin metodologia
aprobată prin hotărâre a Guvernului.
(3) Despăgubirea pentru venitul agricol nerealizat se
plătește persoanei îndreptățite de către finanțatorul săpăturii
arheologice, în termen de 60 de zile de la data începerii
cercetării arheologice.
CAPITOLUL VI
Infracțiuni și contravenții
Art. 25. — Încălcarea dispozițiilor prezentei ordonanțe
atrage, după caz, răspunderea civilă, administrativă,
materială, disciplinară, contravențională sau penală.
Art. 26. — Efectuarea oricăror lucrări care pot afecta
siturile arheologice, înaintea obținerii Certificatului de
descărcare de sarcină arheologică, se consideră distrugere
a monumentelor istorice și se pedepsește potrivit
prevederilor legii penale.
Art. 27. — (1) Accesul cu detectoare de metale și
utilizarea lor în zonele cu patrimoniu arheologic reperat,
fără autorizarea prealabilă prevăzută la art. 5 alin. (13),
constituie infracțiune și se pedepsește cu închisoarea de la
1 la 5 ani și confiscarea detectoarelor.
(2) Tentativa se pedepsește.
Art. 28. — (1) Comercializarea detectoarelor de metale
fără autorizația prevăzută la art. 5 alin. (10) constituie
infracțiune și se pedepsește cu închisoarea de la 1 la
5 ani și confiscarea detectoarelor.
(2) Tentativa se pedepsește.
Art. 29. — (1) Constituie contravenții următoarele fapte
și se sancționează după cum urmează:
a) desfășurarea, fără autorizația emisă în condițiile
prezentei ordonanțe, de cercetări arheologice, precum și a
oricăror alte activități care afectează integritatea sau pun în
pericol conservarea patrimoniului arheologic, cu amendă de
la 100.000.000 lei la 500.000.000 lei;
b) neanunțarea descoperirilor arheologice prevăzute la
art. 4 alin. (2) de către titularul autorizației de cercetare, cu
amendă de la 10.000.000 lei la 50.000.000 lei;
c) neanunțarea, în termenul stabilit de prezenta
ordonanță, a descoperirilor de către persoanele prevăzute
la art. 4 alin. (3) pentru descoperiri arheologice
întâmplătoare, cu amendă de la 20.000.000 lei la
500.000.000 lei și confiscarea bunurilor descoperite;
neanunțarea descoperirilor arheologice prilejuite de lucrările
de construire sau de desființare constituie circumstanță
agravantă;
d) încălcarea prevederilor art. 7 lit. a) și b), cu amendă
de la 250.000.000 lei la 750.000.000 lei;
e) nerespectarea avizului Ministerului Culturii și Cultelor
sau emiterea autorizării de construire în absența acestui
aviz pentru lucrările de construire sau de desființare din
zonele cu patrimoniu arheologic reperat, cu amendă de la
50.000.000 lei la 250.000.000 lei;
f) neîndeplinirea atribuțiilor prevăzute la art. 13 lit. a)
și c), cu amendă de la 20.000.000 lei la 100.000.000 lei;

g) deținerea de detectoare de metale fără autorizația
prevăzută la art. 5 alin. (10), cu amendă de la
150.000.000 lei la 500.000.000 lei și confiscarea
detectoarelor;
h) deținerea de detectoare de metale fără avizul
prevăzut la art. 5 alin. (12), cu amendă de la 150.000.000 lei
la 500.000.000 lei și confiscarea detectoarelor;
i) încălcarea prevederilor art. 9 alin. (1) și ale art. 24
alin. (1), cu amendă de la 50.000.000 lei la 250.000.000 lei.
(2) Cuantumul amenzilor prevăzute la alin. (1) se
actualizează prin hotărâre a Guvernului.
Art. 30. — (1) Constatarea contravențiilor și aplicarea
sancțiunilor se fac, după caz, de către:
a) specialiștii direcțiilor pentru cultură, culte și
patrimoniul cultural național județene, respectiv a
municipiului București;
b) împuterniciții Ministerului Culturii și Cultelor;
c) inspectorii teritoriali ai Inspectoratului de Stat în
Construcții;
d) organele de poliție, care au și obligația de a da curs
oricăror solicitări în exercitarea atribuțiilor personalului
prevăzut la lit. a)—c).
(2) Contravențiile prevăzute la art. 29 alin. (1) lit. a), b)
și i) se constată, iar sancțiunea se aplică de către
specialiștii direcțiilor pentru cultură, culte și patrimoniul
cultural național județene, respectiv a municipiului București,
de către primar, respectiv primarul general al municipiului
București, sau de președintele consiliului județean, precum
și de către împuterniciții acestora.
Art. 31. — Contravențiilor prevăzute la art. 29 le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare, cu excepția
prevederilor art. 28 și 29.
Art. 32. — (1) Desființarea, distrugerea parțială sau
degradarea siturilor arheologice care sunt monumente
istorice se sancționează conform legii penale.
(2) În cazul degradării acestora se aplică și măsura
corelativă a obligării făptuitorului la refacerea părților de
construcție degradate, pe baza avizului organismelor de
specialitate prevăzute în prezenta ordonanță.
N O T Ă:

Reproducem mai jos prevederile art. II alin. (2) din
Legea nr. 462/2003 pentru modificarea și completarea
Ordonanței Guvernului nr. 43/2000 privind protecția
patrimoniului arheologic și declararea unor situri arheologice
ca zone de interes național, care nu sunt încorporate în
textul republicat al Ordonanței Guvernului nr. 43/2000:
î(2) În termen de 60 de zile de la intrarea în vigoare a
prezentei legi, ministrul culturii și cultelor va aproba prin
ordin Regulamentul de organizare și funcționare al Comisiei
Naționale de Arheologie.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 352/26.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016057]
ISSN 1453—4495

PDF compression, OCR, web-optimization with CVISION's PdfCompressor

