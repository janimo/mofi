PARTEA

Anul 173 (XVII) — Nr. 1

I

Luni, 3 ianuarie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 493 din 11 noiembrie 2004 referitoare la
excepția de neconstituționalitate a dispozițiilor
art. 10 alin. (1) lit. b) din Legea nr. 128/1997
privind Statutul personalului didactic ......................

2–3

Decizia nr. 530 din 25 noiembrie 2004 referitoare la
excepția de neconstituționalitate a dispozițiilor
art. 4 lit. a) și ale art. 80 pct. 22 din Ordonanța
Guvernului nr. 99/2000 privind comercializarea
produselor și serviciilor de piață ............................

4–5

HOTĂRÂRI ALE GUVERNULUI ROMÂNIEI
2.199/2004. — Hotărâre privind modificarea și completarea
Hotărârii Guvernului nr. 1.043/2004 pentru
aprobarea Regulamentului privind accesul la
Sistemul național de transport al gazelor naturale
și a Regulamentului privind accesul la sistemele
de distribuție a gazelor naturale ............................

6–15

2.346/2004. — Hotărâre pentru stabilirea salariului de bază
minim brut pe țară ....................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1/3.I.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 493
din 11 noiembrie 2004

referitoare la excepția de neconstituționalitate a dispozițiilor art. 10 alin. (1) lit. b)
din Legea nr. 128/1997 privind Statutul personalului didactic
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 alin. (1) lit. b) din Legea nr. 128/1997
privind Statutul personalului didactic, excepție ridicată de
Mirela Geanina Sofian în Dosarul nr. 4.389/LM/2004 al
Tribunalului București — Secția a VIII-a conflicte de muncă
și litigii de muncă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens arată că ocuparea posturilor
din învățământul preuniversitar de stat se face, de principiu,
prin concurs organizat anual, cu anunțarea posturilor
neocupate de titulari la unitățile de învățământ, personalul
didactic putând opta, în raport cu rezultatele obținute la
concurs, pentru ocuparea acestor posturi la diferite cicluri
de învățământ, respectiv pentru unitățile școlare din mediul
urban sau rural. Dispozițiile art. 10 din Legea nr. 128/1997
stabilesc ordinea ocupării posturilor didactice din
învățământul de stat, iar la lit. b) a aceluiași articol se
reglementează transferarea personalului didactic titular
disponibilizat prin restrângere de activitate sau prin
desființarea unor unități școlare. Atâta timp cât
reglementarea dedusă controlului de constituționalitate se
aplică tuturor celor aflați în situația prevăzută în ipoteza
normei legale, fără nici o discriminare pe considerente
arbitrare, critica cu privire la încălcarea dispozițiilor art. 16
alin. (1) din Constituție, referitoare la egalitatea în drepturi,
nu este întemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 8 iulie 2004, pronunțată în Dosarul
nr. 4.389/LM/2004, Tribunalul București — Secția a VIII-a

conflicte de muncă și litigii de muncă a sesizat Curtea
Constituțională cu excepția de neconstituționalitate a
dispozițiilor art. 10 alin. (1) lit. b) din Legea nr. 128/1997
privind Statutul personalului didactic, excepție ridicată de
Mirela Geanina Sofian.
În motivarea excepției de neconstituționalitate, autorul
acesteia susține că dispozițiile art. 10 alin. (1) lit. b) din
Legea nr. 128/1997 vin în contradicție cu cele ale art. 16
alin. (1) din Constituție, deoarece, prevăzând că personalul
didactic disponibilizat prin restrângere de activitate sau prin
desființarea unor posturi poate fi transferat în unități școlare
echivalente sau într-o treaptă inferioară de învățământ,
textul criticat creează o discriminare între categoriile de
personal din interiorul sistemului de învățământ, chiar dacă
pentru titularizare pe post se susține același concurs, atât
pentru ciclul gimnazial, cât și pentru cel liceal.
Tribunalul București — Secția a VIII-a conflicte de
muncă și litigii de muncă consideră că excepția de
neconstituționalitate este neîntemeiată, întrucât dispozițiile
art. 10 alin. (1) lit. b) din Legea nr. 128/1997 nu creează
situații discriminatorii între persoane aflate în situații
similare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că, potrivit
jurisprudenței Curții Constituționale, în deplin acord cu cea
a Curții Europene a Drepturilor Omului, principiul egalității
nu conduce la uniformitate, la negarea dreptului la diferență
de tratament juridic în cazul unor situații diferite. Atâta timp
cât reglementarea dedusă controlului de constituționalitate
se aplică tuturor celor aflați în situația prevăzută în ipoteza
normei legale, fără nici o discriminare pe considerente
arbitrare, critica cu privire la încălcarea dispozițiilor art. 16
alin. (1) din Constituție, referitoare la egalitatea în drepturi,
nu este întemeiată.
Avocatul Poporului apreciază că excepția de
neconstituționalitate este neîntemeiată, deoarece textul de
lege criticat se aplică tuturor persoanelor aflate în situația
prevăzută de ipoteza normei juridice, și anume întregului
personal didactic titular disponibilizat prin restrângere de
activitate sau prin desființarea unor unități școlare, fără a
se încălca principiul constituțional al egalității în drepturi a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005

3

cetățenilor și fără a institui privilegii sau discriminări. Curtea
Constituțională a statuat, în mod constant, că principiul
egalității nu înseamnă uniformitate, astfel încât, dacă la
situații egale trebuie să corespundă un tratament egal, la
situații diferite tratamentul juridic nu poate fi decât diferit.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

Examinând excepția de neconstituționalitate, Curtea
constată că, de regulă, ocuparea posturilor din
învățământul preuniversitar de stat se face prin concurs
organizat anual, cu anunțarea posturilor neocupate de
titulari la unitățile de învățământ, personalul didactic putând
opta, în raport cu rezultatele obținute la concurs, pentru
ocuparea acestor posturi la diferite cicluri de învățământ,
respectiv pentru unitățile școlare din mediul urban sau
rural.

C U R T E A,

Dispoziția de lege criticată reglementează o altă
modalitate de ocupare a posturilor didactice din
învățământul preuniversitar de stat, respectiv transferarea
personalului didactic titular disponibilizat în unități școlare
echivalente sau într-o treaptă inferioară de învățământ în
specialitate, în limitele aceluiași regim de mediu, rural sau
urban, ori din mediul urban în mediul rural. Personalul vizat
de art. 10 alin. (1) lit. b) a susținut anterior concursul
pentru ocuparea posturilor declarate vacante, câștigând, pe
baza rezultatelor obținute, dreptul de a opta și a ocupa un
post la o anumită treaptă de învățământ, într-o anumită
specialitate, în mediul urban sau în cel rural. Această
categorie de personal nu poate pretinde, în cazul
transferului, ocuparea unor posturi didactice la o treaptă
superioară de învățământ, în altă specialitate sau în mediul
urban, în locul mediului rural. Deși modul de desfășurare a
concursului pentru ocuparea posturilor din învățământul
preuniversitar de stat este identic pentru ciclul gimnazial și
cel liceal, dreptul personalului didactic de a opta pentru un
anumit post s-a născut în conformitate cu rezultatele
obținute la concurs și poate fi exercitat o singură dată
după concurs.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 10 alin. (1) lit. b) din Legea nr. 128/1997 privind
Statutul personalului didactic, publicată în Monitorul Oficial
al României, Partea I, nr. 158 din 16 iulie 1997, cu
modificările și completările ulterioare, textul de lege criticat
având următorul conținut:
— Art. 10 alin. (1) lit. b): î(1) Ordinea ocupării posturilor
didactice din învățământul de stat este:
(...) b) transferarea personalului didactic titular disponibilizat
prin restrângere de activitate sau prin desființarea unor unități
școlare; transferul se efectuează în unități școlare echivalente
sau într-o treaptă inferioară de învățământ, în specialitate, în
limitele aceluiași regim de mediu, rural sau urban, ori din
mediul urban în mediul rural;“.
Autorul excepției susține că dispozițiile legale criticate
încalcă prevederile constituționale cuprinse în art. 16
alin. (1), care au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“

Curtea reține că dispoziția de lege criticată se aplică
tuturor persoanelor aflate în situația prevăzută de ipoteza
normei legale, și anume tuturor persoanelor care au
calitatea de cadru didactic titular disponibilizat și care
doresc transferarea, aceasta realizându-se pentru toate
persoanele în unități școlare echivalente sau într-o treaptă
inferioară de învățământ în specialitate, în limitele aceluiași
regim de mediu, rural sau urban, ori din mediul urban în
mediul rural, fără nici o discriminare pe considerente
arbitrare.

Pentru considerentele expuse mai sus, în temeiul art. 146 lit. d) din Constituție, precum și al art. 1, 2, 3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) lit. b) din Legea nr. 128/1997 privind
Statutul personalului didactic, excepție ridicată de Mirela Geanina Sofian în Dosarul nr. 4.389/LM/2004 al Tribunalului
București — Secția a VIII-a conflicte de muncă și litigii de muncă.
Definitivă și general obligatorie.
Pronunțată în ședința publică din data de 11 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1/3.I.2005
CURTEA CONSTITUȚIONALĂ

D E C I Z I A Nr. 530
din 25 noiembrie 2004

referitoare la excepția de neconstituționalitate a dispozițiilor art. 4 lit. a) și ale art. 80 pct. 22
din Ordonanța Guvernului nr. 99/2000 privind comercializarea produselor și serviciilor de piață
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 4 lit. a) și ale art. 80
pct. 22 din Ordonanța Guvernului nr. 99/2000 privind
comercializarea produselor și serviciilor de piață, excepție
ridicată de Societatea Comercială îP.S. INTEX“ — S.A. din
Timișoara în Dosarul nr. 5.385/2003 al Judecătoriei Deva.
La apelul nominal se prezintă partea Garda Financiară a
Județului Hunedoara, reprezentată de consilierul juridic
Dănuț Șișu, lipsă fiind autorul excepției, față de care
procedura de citare este legal îndeplinită.
Consilierul juridic solicită respingerea excepției de
neconstituționalitate, arătând că textele de lege criticate nu
instituie o discriminare între comercianți, fiind dreptul
suveran al statului de a stabili reguli în ceea ce privește
desfășurarea activității de comerț.
Reprezentantul Ministerului Public pune concluzii de
respingere a excepției ca neîntemeiată, apreciind că textele
de lege criticate nu contravin prevederilor constituționale
invocate de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 3 septembrie 2004, pronunțată în
Dosarul 5.385/2003, Judecătoria Deva a sesizat Curtea
Constituțională cu excepția de neconstituționalitate a
dispozițiilor art. 4 lit. a) și ale art. 80 pct. 24 din Ordonanța
Guvernului nr. 99/2000 privind comercializarea produselor
și serviciilor de piață, modificată și completată prin Legea
nr. 650/2002.
Excepția de neconstituționalitate a fost ridicată de
Societatea Comercială îP.S. INTEX“ — S.A. din Timișoara
într-o cauză ce are ca obiect soluționarea plângerii civile
formulate împotriva Procesului-verbal de constatare a
contravenției seria D nr. 0006087 din 7 octombrie 2003.
În motivarea excepției de neconstituționalitate, autorul
acesteia susține că dispozițiile criticate contravin
prevederilor constituționale ale art. 134 alin. (2) lit. a),

întrucât îaceste prevederi nu sunt doar restrictive, ci și
abuzive, create în mod special pentru a îngrădi libertatea
comerțului“.
Judecătoria Deva apreciază că excepția de
neconstituționalitate este neîntemeiată, întrucât dispozițiile
criticate nu contravin prevederilor constituționale invocate de
autorul excepției. În acest sens, instanța arată îcă statul
are dreptul să intervină, prin pârghie legislativă, în orice
domeniu“, în scopul unei bune desfășurări a activității
comerciale. Astfel, apreciază că prin dispozițiile legale
criticate se asigură o protecție specială concurenței loiale,
acest lucru nefiind de natură a împiedica crearea unui
cadru favorabil pentru valorificarea tuturor factorilor de
producție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens, arată că prin Decizia
nr. 91/1998, Curtea Constituțională a statuat că îstatul are
obligația să acționeze pentru apărarea intereselor generale
ale societății, iar agenții economici trebuie să se integreze
cadrului constituțional, în concordanță cu interesul public la
care statul este obligat să vegheze“. Din această
perspectivă, apreciază că dispozițiile legale criticate sunt în
deplin acord cu prevederile art. 135 alin. (2) din Constituție,
instituind astfel măsurile necesare pentru buna desfășurare
a activității comerciale și protecția consumatorilor. În
susținerea acestui punct de vedere, invocă jurisprudența
Curții Constituționale, și anume deciziile nr. 120/1994,
nr. 64/1997 și nr. 183/1998.
În final, Guvernul arată că, în considerarea unui interes
public general, legiuitorul a creat îcondițiile necesare pentru
o mai bună supraveghere exercitată de organele cu atribuții
fiscale de control, în vederea urmăririi și încasării creanțelor
bugetare“, ceea ce nu contravine principiilor fundamentale
ale libertății comerțului și concurenței loiale, consacrate prin
art. 135 alin. (1) și alin. (2) lit. a) din Constituție.
Avocatul Poporului apreciază că dispozițiile legale
criticate sunt constituționale. În acest sens, arată că nu
poate fi reținută critica de neconstituționalitate a dispozițiilor
art. 4 lit. a) și ale art. 80 pct. 22 din Ordonanța Guvernului
nr. 99/2000 față de art. 135 alin. (2) lit. a) din Constituție,
întrucât prin aceste texte de lege se instituie o definiție a
consumatorului, ceea ce nu echivalează însă cu
neîndeplinirea de către stat a obligației prevăzute de textul
constituțional invocat.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părții prezente,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
reiese din încheierea de sesizare, îl constituie dispozițiile
art. 4 lit. a) și ale art. 80 pct. 24 din Ordonanța Guvernului
nr. 99/2000 privind comercializarea produselor și serviciilor
de piață, publicată în Monitorul Oficial al României,
Partea I, nr. 424 din 1 septembrie 2000, ordonanță
aprobată cu modificări și completări prin Legea
nr. 650/2002, publicată în Monitorul Oficial al României,
Partea I, nr. 914 din 16 decembrie 2002.
De menționat faptul că, în mod eronat, instanța de
judecată a sesizat Curtea Constituțională cu excepția de
neconstituționalitate a art. 80 pct. 24 din Ordonanța
Guvernului nr. 99/2000, modificată și completată prin Legea
nr. 650/2002, întrucât acest text de lege nu se regăsește
în cuprinsul ordonanței. În realitate, critica de
neconstituționalitate vizează art. 80 pct. 22 din actul
normativ mai sus menționat și, în aceste condiții, Curtea
urmează să se pronunțe asupra constituționalității acestor
din urmă dispoziții.
Dispozițiile legale criticate au următoarea redactare:
— Art. 4 lit. a): îÎn înțelesul prezentei ordonanțe, următorii
termeni se definesc astfel:
a) consumator — orice persoană fizică sau grup de
persoane fizice constituite în asociații, care cumpără,

5

dobândește, utilizează ori consumă produse sau servicii în
afara activității profesionale;“;
— Art. 80 pct. 22: îConstituie contravenții, dacă nu au
fost săvârșite în astfel de condiții încât, potrivit legii penale, să
constituie infracțiuni, și se sancționează după cum urmează:
................................................................................................
22. exercitarea de activități de comerț cu ridicata și comerț
cu amănuntul în aceeași structură de vânzare, respectiv
suprafață de vânzare, cu amendă de la 20.000.000 lei la
100.000.000 lei și cu interzicerea uneia dintre cele două
activități;“.
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 134 alin. (2) lit. a), devenit art. 135
alin. (2) lit. a) în noua redactare și numerotare din
Constituția republicată, cu următorul conținut:
— Art. 135 alin. (2) lit. a): î(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.
Examinând excepția de neconstituționalitate, Curtea
constată că nu se poate reține contrarietatea dintre
dispozițiile art. 4 lit. a) și ale art. 80 pct. 22 din Ordonanța
Guvernului nr. 99/2000 și ale art. 135 alin. (2) lit. a) din
Constituție, care dispune cu privire la obligația statului de a
asigura protecția concurenței loiale, ci, dimpotrivă, se
constată concordanța acestora, atâta vreme cât pe piață
sunt admiși doar comercianții autorizați care respectă
condițiile prevăzute de lege.
În acest context, stabilirea unei contravenții și
sancționarea acesteia cu amendă reprezintă o opțiune
legitimă a legiuitorului, care, cu referire la prevederile din
ordonanța criticată, dă expresie preocupării statului pentru
a asigura libertatea comerțului, protecția concurenței loiale
și crearea cadrului favorabil pentru valorificarea tuturor
factorilor de producție. Astfel, aplicarea în mod legal a unei
amenzi de către organele de control abilitate pentru o
contravenție săvârșită este consecința legitimă a încălcării
unei norme legale, fapt ce nu contravine prevederilor
constituționale invocate în susținerea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1, 2, 3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 lit. a) și ale art. 80 pct. 22 din Ordonanța
Guvernului nr. 99/2000 privind comercializarea produselor și serviciilor de piață, excepție ridicată de Societatea Comercială
îP.S. INTEX“ — S.A. din Timișoara în Dosarul nr. 5.385/2003 al Judecătoriei Deva.
Definitivă și general obligatorie.
Pronunțată în ședința publică din data de 25 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1/3.I.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 1.043/2004 pentru aprobarea
Regulamentului privind accesul la Sistemul național de transport al gazelor naturale
și a Regulamentului privind accesul la sistemele de distribuție a gazelor naturale
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.043/2004 pentru
aprobarea Regulamentului privind accesul la Sistemul
național de transport al gazelor naturale și a
Regulamentului privind accesul la sistemele de distribuție a
gazelor naturale, publicată în Monitorul Oficial al României,
Partea I, nr. 693 din 2 august 2004, se modifică și se
completează după cum urmează:
1. Titlul hotărârii va avea următorul cuprins:
îHOTĂRÂRE
pentru aprobarea Regulamentului privind accesul
la Sistemul național de transport al gazelor naturale,
a Regulamentului privind accesul la sistemele
de distribuție a gazelor naturale și a Regulamentului
privind accesul la conductele de alimentare din amonte“
2. După alineatul (2) al articolului 1 se introduce un nou
alineat, alineatul (3), cu următorul cuprins:
î(3) Se aprobă Regulamentul privind accesul la
conductele de alimentare din amonte, prevăzut în anexa
nr. 3.“

3. Articolul 2 va avea următorul cuprins:
îArt. 2. — Tarifele de emitere a acordurilor de acces,
precum și tarifele de racordare la Sistemul național de
transport al gazelor naturale, la sistemele de distribuție a
gazelor naturale și la conductele de alimentare din amonte
se actualizează prin ordin al președintelui Autorității
Naționale de Reglementare în Domeniul Gazelor Naturale.“
4. Articolul 4 va avea următorul cuprins:
îArt. 4. — Anexele nr. 1, 2 și 3 fac parte integrantă din
prezenta hotărâre.“
5. Hotărârea se completează cu anexa nr. 3
îRegulamentul privind accesul la conductele de
alimentare din amonte“, prevăzută în anexa la prezenta
hotărâre.
Art. II. — Hotărârea Guvernului nr. 1.043/2004 pentru
aprobarea Regulamentului privind accesul la Sistemul
național de transport al gazelor naturale și a
Regulamentului privind accesul la sistemele de distribuție a
gazelor naturale, publicată în Monitorul Oficial al României,
Partea I, nr. 693 din 2 august 2004, cu modificările și
completările aduse prin prezenta hotărâre, se va republica,
dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Iulian Iancu,
secretar de stat
Ministrul finanțelor publice,
Mihai Nicolae Tănăsescu
București, 30 noiembrie 2004.
Nr. 2.199.
ANEXĂ
(Anexa nr. 3 la Hotărârea Guvernului nr. 1.043/2004)

REGULAMENT
privind accesul la conductele de alimentare din amonte
CAPITOLUL I

ce poate decurge din deținerea unei poziții dominante,

Scop

precum și asigurarea siguranței și continuității în furnizarea

Art. 1. — (1) Prin prezentul regulament sunt
reglementate condițiile de acces al solicitanților/utilizatorilor
la conductele prin care se vehiculează gaze naturale de la
obiectivele de producție/înmagazinare până la sistemul de
transport/distribuție.
(2) Prezentul regulament are în vedere asigurarea unei
piețe competitive a gazelor naturale, evitarea oricărui abuz

gazelor naturale.
(3) Accesul la conductele de alimentare din amonte,
denumite în continuare CA, în sensul prezentului
regulament,

are

două

componente:

rezervarea

de

capacitate și racordarea la CA.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005
CAPITOLUL II
Domeniu de aplicare
Art. 2. — Prezentul regulament se aplică relațiilor dintre
operatorul CA și:
a) solicitanții care doresc accesul la CA;
b) utilizatorii care solicită modificarea instalației existente
de racordare la CA;
c) solicitanții/utilizatorii care doresc eliberarea de sarcină
a unor terenuri din zona de protecție sau zona de
siguranță a instalațiilor de racordare aparținând CA, care
implică devieri și/sau înlocuiri ale acestora;
d) utilizatorii la care s-au modificat elementele de natură
administrativă, luate în considerare la racordarea la CA.
Art. 3. — Solicitanții/utilizatorii CA pot fi:
a) producători de gaze naturale;
b) titulari de licențe de distribuție;
c) titulari de licențe de înmagazinare;
d) consumatori eligibili.
Condiții de acces
Art. 4. — (1) Operatorul CA are dreptul de a acorda
titularilor de licențe de distribuție și consumatorilor eligibili
accesul la CA, cu îndeplinirea cumulativă a următoarelor
condiții:
a)
prezentarea
de
către
solicitanți
a
documentului/documentelor din care rezultă refuzul de
acces la Sistemul național de transport al gazelor naturale
și/sau la sistemele de distribuție;
b) prezentarea de către solicitanți a documentelor
justificative eliberate de producătorul, titular de licență de
furnizare, care vehiculează gaze naturale prin respectivele
CA, din care să rezulte asigurarea necesarului de gaze
naturale pentru o perioadă de minimum 30 de ani, în cazul
în care operatorul CA nu este același cu
producătorul/titularul de licență de furnizare/titularul de
licență de înmagazinare.
(2) Operatorul CA are dreptul de a acorda
producătorilor de gaze naturale și titularilor de licențe de
înmagazinare accesul la CA numai în situația în care
există compatibilitate între calitatea gazelor naturale din
cele două surse.
(3) În situația acordării accesului solicitanților, operatorul
CA își asumă următoarele obligații:
a) de a asigura necesarul de gaze naturale pentru o
perioadă de minimum 30 de ani, în situația în care are și
calitatea de producător/titular de licență de furnizare/titular
de licență de înmagazinare, și a acordat accesul
operatorilor de distribuție și/sau consumatorilor eligibili;
b) de a asigura exploatarea obiectivelor aferente
instalațiilor de racordare la CA, cu respectarea normelor
tehnice în vigoare;
c) de a asigura funcționarea și exploatarea CA și în
situația în care acestea nu mai sunt utilizate în scopul
vehiculării gazelor naturale produse în perimetrele aferente.

7

Art. 5. — Operatorul CA are dreptul de a refuza
accesul solicitanților la CA în condițiile art. 64 din Legea
gazelor nr. 351/2004, precum și în următoarele situații:
a) punctul de racordare solicitat la CA este situat în
zona unor instalații aferente conductelor din amonte care
sunt utilizate pentru operațiuni locale de producție/tratare a
perimetrului de producție;
b) există incompatibilitate de specificații tehnice;
c) pentru evitarea dificultăților care ar putea prejudicia
producția eficientă, curentă și viitoare de gaze naturale și
petrol, inclusiv producția din sectoarele de viabilitate
economică marginală;
d) necesitatea de a respecta nevoile rezonabile,
susținute cu documente corespunzătoare, ale deținătorului
sau operatorului CA cu privire la vehicularea și tratarea
gazelor naturale și interesele tuturor celorlalți utilizatori ai
rețelei de CA sau a instalațiilor aferente care pot fi
afectate;
e) acordarea accesului solicitanților la CA contravine
clauzelor și condițiilor din acordurile petroliere încheiate de
operatorul CA pentru perimetrele aferente.
CAPITOLUL III
Tipuri de solicitări privind accesul la CA
Art. 6. — Solicitanții/Utilizatorii se adresează operatorului
CA în una dintre următoarele situații:
A. Necesitatea realizării unei noi instalații de racordare
B. Dezvoltarea unui utilizator, respectiv:
a) dezvoltarea activității unui producător prin racordarea
de noi capacități de producție și/sau modificarea celor
existente;
b) dezvoltarea unui consumator, respectiv creșterea
debitului solicitat față de debitul precizat în acordul de
acces sau în avizul tehnic de racordare anterior, creștere
determinată de extinderea activității proprii, modernizarea
sau înlocuirea tehnologiei, dotarea suplimentară etc.;
c) dezvoltarea unui distribuitor existent;
d) dezvoltarea activității unui titular de licență de
înmagazinare prin racordarea de noi capacități de
înmagazinare și/sau modificarea celor existente.
C. Modificarea unor elemente de natură tehnică față de
situația existentă, solicitată de titularul acordului de acces
sau al avizului tehnic de racordare, cu sau fără depășirea
parametrilor inițiali precizați în acestea pentru instalația de
racordare, respectiv:
a) modificarea caracteristicilor tehnice ale instalației de
racordare;
b) separarea unor consumatori racordați inițial prin
instalație de racordare unică;
c) eliberarea de sarcină a unor terenuri necesare
construcțiilor noi ale utilizatorilor, în zona de protecție sau
în zona de siguranță a instalațiilor de racordare.
D. Modificarea unor elemente de natură administrativă
ale utilizatorilor, fără depășirea parametrilor precizați în

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1/3.I.2005

acordul de acces sau în avizul tehnic de racordare
anterior, respectiv:
a) schimbarea denumirii unui utilizator;
b) preluarea obiectivului prin cumpărare, concesionare,
închiriere, divizare etc.;
c) modificarea încadrării consumatorului, conform
reglementărilor în vigoare.
Art. 7. — Pentru cazurile prevăzute la art. 6 lit. D,
documentul emis anterior de către operatorul CA (acordul
de acces, avizul tehnic etc.) se actualizează la cerere,
înaintea încheierii contractului de furnizare a gazelor
naturale.
Art. 8. — Pentru realizarea accesului la CA a unui
solicitant/utilizator se parcurg următoarele etape:
a) solicitarea de informații de la operatorul CA privind
posibilitatea de acces la CA în zona de amplasare a
obiectivului;
b) solicitarea acordului de acces la CA;
c) racordarea la CA.
Art. 9. — (1) Solicitarea acordului de acces la CA se
face în baza unei cereri scrise a solicitantului/utilizatorului
către operatorul CA, conform modelului prezentat în anexa
nr. 1.
(2) Operatorul CA are obligația de a răspunde cererii
solicitantului/utilizatorului în termen de 60 de zile de la
înregistrarea acesteia.
Art. 10. — (1) La depunerea cererii, solicitantul achită
operatorului CA tariful pentru analiza și elaborarea
acordului de acces.
(2) Metodologia de calcul al tarifului pentru eliberarea
acordului de acces va fi emisă de către Autoritatea
Națională de Reglementare în Domeniul Gazelor Naturale
(ANRGN) în termen de 12 luni de la data publicării
prezentului regulament.
Art. 11. — (1) Răspunsul favorabil reprezintă acordul de
acces și precizează: capacitatea rezervată, regimul presiunii
de livrare a gazelor naturale înainte și după stația de
reglare-măsurare, schița cu soluția de racordare cu traseul
aproximativ al racordului și caracteristicile tehnice de bază,
alte date tehnice necesare pentru definirea clară a tipului
instalației de racordare, durata de valabilitate a acestuia,
conform modelului prezentat în anexa nr. 2.
(2) Refuzul privind accesul la CA se face în mod
justificat, conform prevederilor legale.
Art. 12. — Racordarea la CA presupune parcurgerea
următoarelor etape:
a) depunerea de către solicitant/utilizator a cererii de
racordare; termenul-limită de depunere a cererii de
racordare este de 60 de zile înainte de expirarea
termenului de valabilitate a acordului de acces;
b) încheierea contractului de racordare cu operatorul
CA, în baza prevederilor contractului-cadru prevăzut în
anexa nr. 3. În termen de 60 de zile de la înregistrarea
cererii de racordare, operatorul CA are obligația de a pune
contractul de racordare la dispoziție solicitantului;

c) achitarea de către solicitant/utilizator a tarifului de
racordare, la valoarea și în termenul prevăzute în
contractul menționat la lit. b) și în conformitate cu
prevederile prezentului regulament;
d) proiectarea și executarea instalației de racordare,
care poate fi realizată de către operatorul CA sau prin
intermediul agenților economici autorizați de ANRGN.
Selectarea de către operatorul CA a agenților economici
pentru proiectarea și executarea instalațiilor de racordare
se face în sistem concurențial;
e) recepția și punerea în funcțiune a instalației de
racordare de către operatorul CA; termenul de punere în
funcțiune a instalației de racordare este cel din contractul
prevăzut la lit. b).
Art. 13. — (1) Locul și numărul punctelor de delimitare
se propun de către operatorul CA, se stabilesc de comun
acord cu solicitantul, cu respectarea prevederilor legale în
vigoare, și se precizează în acordul de acces.
(2) La stabilirea punctelor de delimitare se vor avea în
vedere;
a) configurația instalației de racordare;
b) limita de proprietate a terenurilor — instalațiile
operatorului CA nu se vor amplasa, de regulă, pe
proprietatea utilizatorului; în cazuri excepționale, instalațiile
operatorului CA se amplasează pe proprietatea utilizatorului
numai cu asigurarea dreptului de uz și de servitute în
favoarea operatorului;
c) posibilitatea de racordare a noi utilizatori din instalația
de racordare.
Art. 14. — Acordul de acces emis își pierde
valabilitatea în următoarele situații:
a) dacă solicitantul nu a încheiat contractul de racordare
la CA în termenul de valabilitate a acordului de acces;
b) dacă solicitantul nu achită tariful de racordare
conform clauzelor din contractul de racordare;
c) dacă utilizatorul se încadrează în una dintre situațiile
prevăzute la art. 6 lit. B și C; în acest caz se va emite un
nou acord de acces, cu respectarea prevederilor
prezentului regulament;
d) dacă utilizatorul se încadrează în situația prevăzută
la art. 6 lit. D, caz în care acordul de acces emis se
actualizează;
e) dacă avizele organelor abilitate, eliberate ulterior
emiterii acordului de acces, impun schimbarea soluției de
racordare la CA.
Art. 15. — Pentru încheierea contractului de racordare,
solicitantul va depune, anexat cererii, următoarele
documente, după caz:
a) acordul de acces, în copie;
b) actele societății, după caz: certificat de înregistrare,
cod fiscal, în copie;
c) titlul de proprietate sau documentele justificative care
atestă dreptul de folosință a terenului/incintei/clădirii în care
se constituie obiectivul;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005
d) certificatul de urbanism sau autorizația de construire
aferentă obiectivului;
e) titlul de proprietate sau documentele justificative care
atestă dreptul de folosință a terenului/terenurilor pe care se
realizează instalația de racordare, precum și acordul scris
al proprietarilor terenurilor afectate de instalația de
racordare.
Art. 16. — (1) Tariful de racordare va cuprinde, după
caz, costurile legate de proiectare, execuție și punere în
funcțiune a instalației de racordare, regularizările aferente
avizelor și autorizațiilor emise de organismele abilitate,
precum și sumele destinate obținerii dreptului de folosință a
terenului pe care se realizează instalația de racordare și
sumele destinate achiziției terenului destinat amplasării
instalațiilor aferente punctelor de predare/preluare.
(2) Metodologia de calcul al tarifului de racordare va fi
emisă de către ANRGN în termen de 12 luni de la data
publicării prezentului regulament.
(3) Tariful de racordare se achită într-un interval de
5 zile lucrătoare de la data încheierii contractului de
racordare, dacă părțile nu convin alte modalități de plată,
fără însă a depăși data punerii în funcțiune a instalației de
racordare.
(4) În cazul în care solicitantul care a achitat tariful de
racordare desfășoară activități în sectorul gazelor naturale,
având obligații ce decurg din prestarea serviciului public,
tariful de racordare este recunoscut la fundamentarea
tarifelor aferente serviciului public, recuperarea acestuia
urmând să se facă eșalonat.
CAPITOLUL IV
Rezervarea de capacitate în CA
Art. 17. — (1) După punerea în funcțiune a instalației
de racordare, titularul acordului de acces la CA și
operatorul CA au obligația de a încheia un contract pentru
rezervarea de capacitate și vehicularea gazelor naturale
prin CA.
(2) Metodologia privind stabilirea tarifelor pentru
realizarea serviciilor menționate la alin. (1) și modelul
contractului-cadru pentru rezervarea de capacitate și
vehicularea gazelor prin CA vor fi emise de către ANRGN
în termen de 12 luni de la data publicării prezentului
regulament.
CAPITOLUL V
Răspunderi și sancțiuni
Art. 18. — Încălcarea prevederilor prezentului
regulament atrage răspunderea civilă, contravențională sau
penală, după caz, în condițiile legii.
Art. 19. — (1) Stabilirea și constatarea, precum și
sancționarea contravențiilor se fac potrivit prevederilor Legii
nr. 351/2004 și ale Regulamentului de constatare, notificare

9

și sancționare a abaterilor de la reglementările emise în
sectorul gazelor naturale, aprobat prin Decizia președintelui
Autorității Naționale de Reglementare în Domeniul Gazelor
Naturale nr. 1.231/2004.
(2) ANRGN poate dispune, cumulativ cu sancțiunea
principală aplicată, sistarea lucrărilor sau sistarea
alimentării/furnizării de gaze naturale.
CAPITOLUL VI
Dispoziții finale
Art. 20. — În cazuri justificate, pentru elaborarea
acordului de acces, operatorul CA poate solicita date
suplimentare.
Art. 21. — Operatorul CA își va organiza activitatea
privind accesul solicitanților/utilizatorilor la CA pe baza unor
proceduri proprii pentru fiecare etapă a procesului de
acces la CA, conforme cu prezentul regulament, astfel
încât aceasta să se desfășoare operativ, și va organiza un
sistem de informare a solicitanților/utilizatorilor.
Art. 22. — Sumele provenite din încasarea tarifelor de
racordare la CA vor fi utilizate cu destinația pentru care au
fost percepute.
Art. 23. — Instalația de racordare și obiectivele
aferente, realizate în baza contractului de racordare, sunt
incluse în patrimoniul operatorului CA.
Art. 24. — (1) Operatorul CA va oferi agenților
economici autorizați de ANRGN, care proiectează sau
execută instalații de racordare, date tehnice privind
caracteristicile CA, necesare alcătuirii documentației pentru
racordare.
(2) Datele tehnice referitoare la CA, prevăzute la
alin. (1), sunt furnizate de operatorul CA, pe baza unui
acord de confidențialitate încheiat conform prevederilor
legale în vigoare.
Art. 25. — Operatorul CA are dreptul să sisteze
execuția lucrărilor de racordare în situația în care
solicitantul nu își îndeplinește obligațiile în conformitate cu
clauzele cuprinse în contractul de racordare.
Art. 26. — Divergențele privind acordul de acces și/sau
neînțelegerile precontractuale privind încheierea contractului
de racordare se rezolvă pe cale amiabilă de către părți
sau prin conciliere de către ANRGN.
Art. 27. — Termenii și expresiile care necesită
explicitare sunt definiți în Legea nr. 351/2004 și în Codul
tehnic al sectorului gazelor naturale, iar ceilalți termeni și
expresii au înțelesurile definite în anexa nr. 4.
Art. 28. — Anexele nr. 1—4*) fac parte integrantă din
prezentul regulament.

*) Anexele nr. 1—4 sunt reproduse în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1/3.I.2005
ANEXA Nr. 1
la regulament

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005

11
ANEXA Nr. 2
la regulament

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1/3.I.2005
ANEXA Nr. 3
la regulament

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1/3.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1/3.I.2005

15

ANEXA Nr. 4
la regulament

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1/3.I.2005
GUVERNUL ROMÂNIEI

HOTĂRÂRE
pentru stabilirea salariului de bază minim brut pe țară
În temeiul art. 108 din Constituția României, republicată, și al art. 159 alin. (1) din Legea nr. 53/2003 — Codul
muncii, cu modificările ulterioare,
Guvernul României adoptă prezenta hotărâre.
Art. 1. — Începând cu data de 1 ianuarie 2005, salariul
de bază minim brut pe țară garantat în plată se stabilește
la 3.100.000 lei lunar, pentru un program complet de lucru
de 171,333 ore în medie pe lună în anul 2005,
reprezentând 18.093,40 lei/oră.
Art. 2. — (1) Pentru personalul din sectorul bugetar
nivelul salariului de bază, potrivit încadrării, nu poate fi
inferior nivelului salariului de bază minim brut pe țară
prevăzut la art. 1.
(2) În aplicarea prevederilor alin. (1), salariul de bază
sau, după caz, coeficienții de ierarhizare în baza cărora se
stabilesc salariile de bază pentru funcțiile în care este
încadrat personalul respectiv se majorează în mod
corespunzător.
Art. 3. — Nivelul salariului de bază minim brut pe țară
stabilit potrivit art. 1 nu modifică cuantumul drepturilor
salariale existente la data intrării în vigoare a prezentei
hotărâri, stabilite prin contractele colective de muncă,
contractele individuale de muncă sau prin alte acte
normative, în funcție de nivelul salariului de bază minim
brut pe țară.

Art. 4. — (1) Stabilirea, pentru personalul încadrat prin
încheierea unui contract individual de muncă, de salarii de
bază sub nivelul celui prevăzut de art. 1 constituie
contravenție și se sancționează cu amendă de la
10.000.000 lei la 20.000.000 lei.
(2) Constatarea contravenției și aplicarea sancțiunii
prevăzute la alin. (1) se fac de către personalul Ministerului
Muncii, Solidarității Sociale și Familiei, Inspecției Muncii,
prin inspectoratele teritoriale de muncă județene și al
municipiului București, împuternicit prin ordin al ministrului
muncii, solidarității sociale și familiei.
(3) Prevederile alin. (1) și (2) se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările ulterioare.
Art. 5. — Pe data de 1 ianuarie 2005 se abrogă
Hotărârea Guvernului nr. 1.515/2003 pentru stabilirea
salariului de bază minim brut pe țară garantat în plată,
publicată în Monitorul Oficial al României, Partea I, nr. 920
din 22 decembrie 2003.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 14 decembrie 2004.
Nr. 2.346.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1/3.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

