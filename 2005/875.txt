PARTEA

Anul 173 (XVII) — Nr. 875

I

Joi, 29 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5.452. — Ordin al președintelui interimar al Autorității
pentru Valorificarea Activelor Statului privind
instituirea procedurii de administrare specială la
Societatea Comercială îTEROM“ — S.A. Iași ......

1–2

ACTE ALE CURȚII EUROPENE
A DREPTURILOR OMULUI
Hotărârea din 22 decembrie 2004, definitivă la 6 iunie
2005, în Cauza Androne împotriva României
(Cererea nr. 54.062/00) ..........................................

2–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA PENTRU VALORIFICAREA ACTIVELOR STATULUI

ORDIN
privind instituirea procedurii de administrare specială la Societatea Comercială
îTEROM“ — S.A. Iași
În temeiul prevederilor art. 16 din Legea nr. 137/2002 privind unele măsuri pentru accelerarea privatizării,
publicată în Monitorul Oficial al României, Partea I, nr. 215 din 28 martie 2002, cu modificările și completările ulterioare,
ale art. 1 și 9 din Ordonanța de urgență a Guvernului nr. 23/2004 privind stabilirea unor măsuri de reorganizare a
Autorității pentru Valorificarea Activelor Bancare prin comasare prin absorbție cu Autoritatea pentru Privatizare și
Administrarea Participațiilor Statului,
în vederea stabilirii modului de administrare și gestionare, precum și a măsurilor ce trebuie luate pentru
accelerarea procesului de privatizare la Societatea Comercială îTEROM“ — S.A. Iași,
președintele interimar al Autorității pentru Valorificarea Activelor Statului, numit prin Decizia primului-ministru
nr. 445 din 21 septembrie 2005, emite prezentul ordin.
Art. 1. — Se instituie procedura de administrare
specială în perioada de privatizare la Societatea Comercială
îTEROM“ — S.A. Iași, denumită în continuare societate

comercială, cu sediul în municipiul Iași, str. Calea
Chișinăului nr. 29, județul Iași, înmatriculată la Oficiul
registrului comerțului sub nr. J22/263/1991, începând cu

2

MONITORUL OFICIAL AL ROMÂNIEI, PARTEA I, Nr. 875/29.IX.2005

data publicării prezentului ordin în Monitorul Oficial al
României, Partea I.
Art. 2. — (1) Pe durata administrării speciale în
perioada privatizării, administratorul special are atribuțiile
stabilite prin mandatul special acordat de președintele
Autorității pentru Valorificarea Activelor Statului.
(2) Conținutul mandatului prevăzut la alin. (1) va
cuprinde în principal, dar fără a se limita la acestea,
următoarele atribuții:
a) luarea unor măsuri de administrare, gestionare și
supraveghere financiară a societății comerciale, cu accent
pe:
— situația îndeplinirii principalilor indicatori economicofinanciari și de performanță;
— identificarea unor active neutilizate care pot fi
transferate/vândute;
— inventarierea datoriilor societății comerciale, precum
și a plăților restante, în structura lor;
— efectuarea plăților către creditorii bugetari, furnizorii
de utilități, creditorii comerciali, după un grafic întocmit de
societatea comercială și de administratorul special;
— inventarierea creanțelor pe care societatea
comercială le are de recuperat;
— cunoașterea situației litigiilor care grevează asupra
societății comerciale;
— inventarierea activelor posibil a fi revendicate;

b) notificarea tuturor creditorilor bugetari în sensul
instituirii procedurii de administrare specială în perioada de
privatizare, în vederea neînceperii/suspendării de către
aceștia a oricăror măsuri de executare silită împotriva
societății comerciale;
c) luarea de măsuri excepționale în perioada
premergătoare anunțului de ofertă, cu referire la aplicarea
de programe de restructurare care să cuprindă măsuri
privind divizări, fuziuni, vânzări de active pentru plata
datoriilor societății comerciale, disponibilizări de personal;
d) solicitarea furnizorilor de servicii pentru întocmirea
graficelor de reeșalonare a datoriilor restante, respectarea
acestora și efectuarea plăților facturilor curente;
e) respectarea disciplinei economico-financiare prin
luarea unor măsuri pentru întărirea acesteia.
Art. 3. — La data instituirii procedurii de administrare
specială se instituie și procedura de supraveghere
financiară a societății comerciale, în conformitate cu
dispozițiile Legii nr. 137/2002, cu modificările și completările
ulterioare.
Art. 4. — Procedura de administrare specială în
perioada de privatizare încetează la data transferului
dreptului de proprietate asupra acțiunilor, în situația
privatizării societății comerciale, sau la data stabilită prin
ordin al președintelui Autorității pentru Valorificarea Activelor
Statului.

Președintele interimar al Autorității pentru Valorificarea Activelor Statului,
Giliola Ciorteanu
București, 27 septembrie 2005.
Nr. 5.452.

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 22 decembrie 2004, definitivă la 6 iunie 2005,
în Cauza Androne împotriva României
(Cererea nr. 54.062/00)
În Cauza Androne împotriva României,
Curtea Europeană a Drepturilor Omului (Secția a III-a), statuând în cadrul unei camere formate din: domnul
B.M. Zupancic, președinte, domnii J. Hedigan, L. Caflisch, C. Bîrsan, doamnele A. Gyulumyan, R. Jaeger și domnul
E. Myjer, judecători, și domnul V. Berger, grefier de secție,
după ce a deliberat în Camera de consiliu la data de 2 decembrie 2004,
pronunță următoarea hotărâre, adoptată la aceeași dată:
PROCEDURA

1. La originea cauzei se află Cererea nr. 54.062/00
introdusă împotriva României, prin care doi cetățeni ai
acestui stat, domnul Iulian Androne și doamna Gheorghița
Androne (reclamanți), au sesizat Curtea la 19 iulie 1999, în
temeiul art. 34 din Convenția pentru apărarea drepturilor
omului și a libertăților fundamentale (denumită în continuare
Convenția).

2. Reclamanții sunt reprezentați de doamna
D.F. Bogdan, avocat în București. Guvernul român (denumit
în continuare Guvernul) este reprezentat de agentul
guvernamental, doamna Roxana Rizoiu, din cadrul Ministerului
Afacerilor Externe.
3. Reclamanții invocă, în special, faptul că anularea de
către Tribunalul Brașov, la 22 noiembrie 2001, a unei
sentințe definitive pronunțate în favoarea lor, dispunând

MONITORUL OFICIAL AL ROMÂNIEI, PARTEA I, Nr. 875/29.IX.2005
restituirea bunului lor, în urma unei cereri de revizuire
depuse de procurorul general, este contrară art. 6 din
Convenție. În plus, ei susțin că sentința aduce atingere
dreptului la respectarea bunurilor, astfel cum este garantat
în art. 1 din Primul Protocol.
4. Cererea a fost repartizată Secției I a Curții [art. 52
alin. (1) din Regulament].
La 1 noiembrie 2001, Curtea a modificat structura
secțiilor [art. 52 alin. (1) din Regulament]. Prezenta cerere
a fost repartizată Secției a II-a astfel remaniată [art. 52
alin. (1) din Regulament].
La 23 martie 2004, în baza dispozițiilor art. 29 alin. 3
din Convenție, Curtea (Secția a II-a) a decis ca
admisibilitatea și fondul cauzei să fie examinate în același
timp.
5. La 1 noiembrie 2004, Curtea a modificat structura
secțiilor [art. 28 alin. (1) din Regulament]. Prezenta cerere
a fost atribuită Secției a III-a astfel remaniată [art. 52
alin. (1) din Regulament].
6. Atât reclamanții, cât și Guvernul au depus observații
scrise privind admisibilitatea și fondul cauzei [art. 59
alin. (1) din Regulament].
ÎN FAPT

I. Circumstanțele cauzei
7. Reclamanții, fiu și mamă, s-au născut în 1951,
respectiv în 1929, și au domiciliul în Statele Unite ale
Americii.
8. În 1971, reclamanta și soțul său (Gh. A.) cumpără o
casă în București.
9. La 15 octombrie 1985, ca urmare a plecării lor din
țară, statul, invocând Decretul nr. 223/1974, le confiscă
imobilul.
A. Prima acțiune în revendicare

10. La 31 mai 1994, reclamanta și soțul său intentează
împotriva Primăriei Municipiului București și societății îR“,
administrator al statului, o acțiune în revendicare a bunului
confiscat.
11. La 29 mai 1995, Tribunalul Municipiului București
decide declinarea competenței în favoarea Judecătoriei
Sectorului 1 București.
12. Prin Sentința din 30 noiembrie 1995 judecătoria
respinge acțiunea reclamanților ca neîntemeiată.
Reclamanții atacă sentința cu apel.
13. La 9 iulie 1996, soțul reclamantei, Gh. A.,
decedează. Reclamantul A. I. hotărăște să continue
procesul în numele tatălui său.
14. Prin Hotărârea din 19 noiembrie 1996 Tribunalul
Municipiului București admite apelul reclamanților și dispune
retrimiterea cauzei la judecătorie.
15. Prin Sentința din 29 mai 1997 judecătoria respinge
din nou acțiunea ca neîntemeiată. Aceasta precizează că
reclamanții refuzaseră să fie despăgubiți în momentul
confiscării bunului și că, oricum, statul deținea bunul în
litigiu în temeiul unui titlu valabil. În sfârșit, reține că
reclamanții ar fi putut beneficia de dispozițiile prevăzute de
Legea nr. 112/1995 (pentru reglementarea situației juridice
a unor imobile cu destinația de locuințe, trecute în
proprietatea statului).
16. Reclamanții formulează apel. Conform Guvernului, la
2 noiembrie 1998, Tribunalul Municipiului București a
retrimis cauza la judecătorie.

3

Guvernul afirmă că reclamanții au renunțat la acțiune
întrucât, în paralel, aceștia introduseseră o altă acțiune în
revendicare, de data aceasta împotriva Consiliului General
al Municipiului București (denumit în continuare Consiliul
General).
B. A doua acțiune în revendicare

17. La 25 septembrie 1997, Judecătoria Sectorului 1
București, sesizată de reclamanți într-o a doua acțiune în
revendicare a bunului în litigiu, le recunoaște dreptul de
proprietate asupra bunului și dispune restituirea lui de către
autoritățile administrative. Partea pârâtă, Consiliul General,
nu formulează apel. Conform reclamanților, sentința a
rămas definitivă la 13 noiembrie 1997.
C. Restituirea bunului pe cale administrativă

18. La 10 decembrie 1997, primarul municipiului
București, în temeiul Sentinței definitive din 25 septembrie
1997, dispune restituirea administrativă a bunului în litigiu.
Prin Procesul-verbal din 25 iunie 1998 Primăria Municipiului
București restituie bunul reclamanților, deși numai formal.
La o dată neprecizată, reclamanții notifică chiriașilor
casei decizia administrativă de restituire. Aceștia refuză
totuși să încheie contract de închiriere cu reclamanții.
D. Cererea de revizuire formulată de procurorul general

19. La 27 martie 2000, procurorul general depune la
Judecătoria Sectorului 1 București o cerere de revizuire a
Sentinței definitive din 25 septembrie 1997. Acesta
precizează că partea pârâtă, Consiliul General, nu a fost
reprezentată la ședința din 25 septembrie 1997.
20. La o dată neprecizată, ca urmare a unei cereri a
reclamanților, Curtea Supremă de Justiție hotărăște
strămutarea cauzei la Judecătoria Brașov.
21. Prin Sentința din 28 martie 2001 judecătoria admite
cererea de revizuire a procurorului și, statuând din nou pe
fond, admite acțiunea reclamanților și confirmă sentința
definitivă. Judecătorii au remarcat lipsa de reprezentare și
de apărare a statului și au aplicat dispozițiile prevăzute la
pct. 6 al art. 322 din Codul de procedură civilă.
Judecătoria a constatat, între altele, că hotărârea
administrativă de naționalizare a bunului nu fusese
comunicată reclamanților și că, în consecință, naționalizarea
bunului fusese ilegală.
Consiliul General, Primăria Municipiului București,
Parchetul de pe lângă Judecătoria Brașov și chiriașii casei
au formulat apel.
22. Prin Decizia din 22 decembrie 2001, Tribunalul
Brașov admite apelul, admite cererea de revizuire și, pe
fond, respinge acțiunea reclamanților ca neîntemeiată.
Tribunalul hotărăște că reclamanții avuseseră posibilitatea
în acel moment să ia cunoștință de decizia de confiscare.
Acesta hotărăște, de asemenea: Consiliul General nu avea
calitate procesuală pasivă și acțiunea lor ar fi trebuit
intentată împotriva Primăriei Municipiului București,
proprietara domeniului public al municipiului București.
23. Reclamanții au formulat recurs împotriva deciziei,
arătând că anularea unei hotărâri definitive care le era
favorabilă, ca și respingerea acțiunii cu privire la care
instanțele interne se pronunțaseră definitiv încălcau art. 6
alin. 1 din Convenție.
24. Prin Hotărârea din 21 martie 2002 Curtea de Apel
Brașov respinge recursul reclamanților ca neîntemeiat.
Hotărăște că Decizia din 22 noiembrie 2001 este legală,

4

MONITORUL OFICIAL AL ROMÂNIEI, PARTEA I, Nr. 875/29.IX.2005

bunul în litigiu fiind trecut legal în proprietatea statului.
25. La 20 iunie 2002, Consiliul General anulează
dispoziția administrativă din 10 decembrie 1997 prin care
se dispusese restituirea bunului în litigiu.
E. Acțiunea în evacuarea chiriașilor

26. La 20 ianuarie 2000, reclamanții intentează acțiune
de evacuare a chiriașilor casei, pe motivul că aceștia erau
ocupanți fără titlu.
27. Prin Sentința din 11 iulie 2002 Judecătoria
Sectorului 1 București a respins acțiunea ca neîntemeiată,
pe motivul că titlul de proprietate al reclamanților, adică
Sentința din 25 septembrie 1997, fusese anulat.
Reclamanții au formulat apel împotriva sentinței.
28. Conform Guvernului, reclamanții au depus, în
temeiul Legii nr. 10/2001, o cerere de restituire a bunului.
La 5 decembrie 2002, având în vedere cererea
reclamanților, Tribunalul Municipiului București dispune
suspendarea procedurii de evacuare.
Conform datelor transmise de Guvern, autoritățile
administrative încă nu au dat curs cererii reclamanților.
F. Plângerea penală pentru tulburare de posesie

29. În 1998, reclamanții au depus plângere penală
pentru tulburare de posesie, constituindu-se parte civilă
împotriva chiriașilor.
30. Prin Sentința din 24 mai 2000 Judecătoria
Sectorului 1 București a dispus ca parchetul să înceapă
urmărirea penală împotriva chiriașilor, pentru nerespectarea
hotărârilor judecătorești (art. 271 alin. 2 din Codul penal) și
tulburare de posesie (art. 220 din Codul penal).
Chiriașii au formulat apel împotriva sentinței.
31. La 21 noiembrie 2000, Tribunalul Municipiului
București a admis acțiunea chiriașilor, a casat sentința și a
retrimis cauza la prima instanță.
32. Prin Hotărârea din 13 februarie 2001 Judecătoria
Sectorului 1 București dispune achitarea chiriașilor.
33. La 23 mai 2001, Tribunalul Municipiului București,
sesizat cu apel de reclamanți, menține Hotărârea din
13 februarie 2001 și respinge acțiunea ca neîntemeiată.
Reclamanții formulează recurs împotriva hotărârii.
34. Prin Hotărârea din 24 octombrie 2001 Curtea de
Apel București respinge recursul reclamanților ca
inadmisibil.
II. Dreptul și practica interne pertinente
35. Dispozițiile relevante ale Decretului nr. 223/1974
privind reglementarea situației unor bunuri prevăd
următoarele:
ARTICOLUL 1

îÎn Republica Socialistă România construcțiile și terenurile
pot fi deținute în proprietate de către persoanele fizice numai
dacă au domiciliul în țară.“
ARTICOLUL 2

îPersoanele care au făcut cerere de plecare definitivă din
țară sunt obligate să înstrăineze, până la data plecării,
construcțiile aflate în proprietatea lor în Republica Socialistă
România. Înstrăinarea se va face către stat (...).
Construcțiile aparținând persoanelor care au plecat în mod
fraudulos din țară sau care, fiind plecate în străinătate, nu s-au
înapoiat la expirarea termenului stabilit pentru înapoierea în
țară, trec fără plată în proprietatea statului (...).“

36. Dispozițiile relevante ale Codului de procedură civilă
prevăd următoarele:
ARTICOLUL 45 alineatul 3

îProcurorul poate pune concluzii în orice proces civil, în
oricare fază a acestuia, dacă apreciază că este necesar pentru
apărarea ordinii de drept, a drepturilor și libertăților cetățenilor.“
ARTICOLUL 322

îRevizuirea unei hotărâri rămase definitivă în instanța de
apel sau prin neapelare, precum și a unei hotărâri dată de o
instanță de recurs (...), se poate cere în următoarele cazuri:
(...)
6. dacă statul ori alte persoane juridice de drept public sau
de utilitate publică, dispăruții, incapabilii (...) nu au fost apărați
deloc sau au fost apărați cu viclenie de cei însărcinați să-i
apere“.
ARTICOLUL 323

îCererea de revizuire se îndreaptă la instanța care a dat
hotărârea rămasă definitivă și a cărei revizuire se cere (...).“
ARTICOLUL 324

îTermenul de revizuire este de o lună și se va socoti:
(...)
5. în cazurile prevăzute de art. 322 pct. 6, de la
comunicarea hotărârii definitive făcută statului ori celorlalte
persoane de drept public sau de utilitate publică (...)“.
ÎN DREPT

I. Cu privire la admisibilitate
37. Curtea constată că cererea nu este evident
neîntemeiată în sensul art. 35 alin. 3 din Convenție. În
plus, constată că nu există nici un alt motiv de
inadmisibilitate. O declară așadar admisibilă.
II. Cu privire la temeinicie
A. Referitor la pretinsa încălcare a art. 6 alin. 1 din Convenție

38. În opinia reclamanților, Hotărârea din 22 noiembrie
2001 a Tribunalului Brașov (rămasă definitivă la 21 martie
2002) a încălcat prevederile art. 6 alin. 1 din Convenție,
care prevăd:
îOrice persoană are dreptul la judecarea în mod echitabil
(...) de către o instanță (...) care va hotărî (...) asupra încălcării
drepturilor și obligațiilor sale cu caracter civil. (...)“
39. În cererea lor reclamanții arată că desființarea unei
hotărâri definitive, la 3 ani de la data la care hotărârea
respectivă devenise definitivă, încalcă principiul securității
juridice, prevăzut la art. 6 alin. 1.
40. Ei subliniază că, în speță, termenul legal pentru
formularea cererii de revizuire expirase în dreptul intern.
Or, procurorul general nu a formulat cererea de revizuire
decât la 27 martie 2000, adică la mai mult de 2 ani după
pronunțarea Hotărârii din 25 septembrie 1997, cu
încălcarea art. 324 pct. 5 din Codul de procedură civilă
(a se vedea paragraful 19 de mai sus).
41. Guvernul afirmă că dreptul la un proces echitabil nu
este un drept cu caracter îabsolut“, căile extraordinare de
recurs, ca revizuirea (prevăzută în art. 322 din Codul de
procedură civilă), fiind de regulă utilizate în multe sisteme
juridice.
42. Acesta subliniază că prezenta cauză este diferită de
Cauza Brumărescu împotriva României ([GC], Cererea

MONITORUL OFICIAL AL ROMÂNIEI, PARTEA I, Nr. 875/29.IX.2005
nr. 28.342/1995, CEDO 1999-VII), întrucât în această
cauză o cerere în vederea unui recurs în anulare,
formulată de procurorul general, se soldase cu anularea
unei hotărâri definitive printr-o hotărâre a Curții Supreme
de Justiție, în timp ce în prezenta cauză principalul efect al
cererii de revizuire a procurorului a fost redeschiderea
procedurii.
43. Guvernul invocă Cauza Sovtransavto Holding
împotriva Ucrainei [Cererea nr. 48.553/99, alin. (75), CEDO
2002-VII], în care Curtea a hotărât că efectul redeschiderii
procedurii este de a da justițiabilului posibilitatea să-și
apere din nou cauza în fața instanțelor de fond.
În opinia Guvernului, soluția adoptată de Curte în
Cauza Sovtransavto Holding împotriva Ucrainei a fost
determinată de îposibilitatea anulării repetitive a unei
hotărâri definitive“, incompatibilă cu principiul securității
raporturilor juridice în sensul art. 6 alin. 1.
În sfârșit, Guvernul consideră că prezenta procedură,
luată în considerare în ansamblu, a respectat dreptul
reclamanților la un proces echitabil.
44. Curtea reamintește că, în conformitate cu
jurisprudența sa constantă, dreptul la un proces echitabil în
fața unei instanțe judecătorești, garantat de art. 6 alin. 1,
se interpretează conform preambulului Convenției, care
enunță supremația dreptului ca element din patrimoniul
comun al statelor contractante. Unul dintre elementele
fundamentale ale supremației dreptului este principiul
securității raporturilor juridice, care implică, între altele, ca
soluția definitivă dată de instanțe cu privire la orice litigiu
să nu mai fie repusă în cauză [Cauza Brumărescu, citată
anterior, alin. (61)].
45. Curtea notează: conform art. 324 pct. 5 din Codul
de procedură civilă, o cerere de revizuire poate fi introdusă
în termen de o lună de la notificarea hotărârii definitive
către stat sau către celelalte persoane juridice de drept
public sau de utilitate publică.
46. În speță, Curtea observă că la 10 decembrie 1997,
primarul municipiului București a dispus, în temeiul Hotărârii
definitive din 25 septembrie 1997, restituirea bunului în
litigiu către reclamanți. În aceste condiții, Curtea consideră
că, începând de la această ultimă dată, statul sau
instituțiile publice prevăzute în art. 322 pct. 6 din Codul de
procedură civilă aveau deja sau ar fi trebuit să aibă
cunoștință de existența hotărârii definitive.
47. Or, abia la 27 martie 2000, adică la peste 2 ani de
la data la care autoritățile administrative dispuseseră deja
restituirea bunului, procurorul general a introdus cererea de
revizuire.
Date fiind aceste argumente, Curtea consideră că
trebuie să subscrie tezei reclamanților în privința
caracterului tardiv al cererii de revizuire.
48. Curtea observă de asemenea că cererea de
revizuire a procurorului general a fost admisă la
22 noiembrie 2001 (paragraful 22 de mai sus), iar acțiunea
în revendicare a reclamanților a fost definitiv respinsă.
Decizia a fost confirmată prin Hotărârea din 21 martie
2002 a Curții de Apel Brașov (paragraful 24 de mai sus).
49. Curtea amintește că în Cauza Brumărescu, citată
anterior (paragrafele 61—62), a constatat încălcarea art. 6
alin. 1, pe motiv că anularea unei hotărâri definitive de
recunoaștere a unui drept de proprietate contravine
principiului securității juridice.
50. În Cauza Sovtransavto Holding, citată anterior, Curtea
a hotărât că un sistem juridic marcat de procedura de
protest — adică posibilitatea anulării repetate a unei hotărâri

5

definitive — ceea ce s-a întâmplat în cazul în speță, este,
ca atare, incompatibil cu principiul securității raporturilor
juridice, care constituie unul dintre elementele fundamentale
ale supremației dreptului în sensul art. 6 alin. 1.
51. Date fiind circumstanțele cauzei, Curtea ajunge la
concluzia că, chiar dacă Decizia din 22 noiembrie 2001 a
Tribunalului Brașov nu a anulat în mod expres hotărârea
definitivă favorabilă reclamanților, așa cum a făcut Curtea
Supremă de Justiție în Cauza Brumărescu, consecințele
juridice au fost aceleași. Din acest punct de vedere, nimic
în speță nu permite diferențierea prezentei cauze de
cauzele menționate anterior.
52. În această situație, Curtea consideră că
redeschiderea unei proceduri încheiate cu o hotărâre
definitivă, în urma unei cereri de revizuire formulate tardiv,
și anularea Hotărârii definitive din 22 noiembrie 2001,
favorabilă reclamanților, au ignorat principiul securității
raporturilor juridice și, în consecință, dreptul reclamanților la
un proces echitabil, în sensul art. 6 alin. 1.
53. Așadar, s-a constatat încălcarea art. 6 alin. 1 sub
acest aspect.
B. Referitor la pretinsa încălcare a art. 1 din Primul Protocol adițional

54. Reclamanții s-au plâns că redeschiderea procedurii
în urma revizuirii, urmată de respingerea acțiunii lor în
revendicare, a adus atingere dreptului la respectarea
bunurilor, astfel cum este garantat în art. 1 din Primul
Protocol adițional, care prevede:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor sau a altor contribuții sau a
amenzilor.“
55. Guvernul subliniază că numai procedura de revizuire
a hotărârii definitive poate face obiectul examinării Curții.
Admite că reclamanții aveau un îbun“ în sensul art. 1 din
Primul Protocol, dată fiind existența Sentinței definitive din
25 septembrie 1997, pronunțată de Judecătoria
Sectorului 1 București, și a jurisprudenței rezultate din
Cauza Brumărescu, citată anterior.
56. În ceea ce privește anularea efectelor sentinței
definitive, Guvernul consideră că redeschiderea procedurii a
fost justificată prin lipsa apărării statului. Subliniază că
sentința definitivă în chestiune a fost pronunțată cu
ignorarea garanțiilor de contradictorialitate și în consecință
este ilegală. Procedura de revizuire ar trebui luată în
considerare ca având două consecințe juridice:
una referitoare la admisibilitatea cererii de revizuire și
cealaltă referitoare la fondul cauzei.
În sfârșit, Guvernul susține că procedura de revizuire nu
a adus atingere drepturilor garantate în art. 1 din Primul
Protocol, întrucât eventuala imixtiune a fost justificată de
respectarea normelor privind echitatea procedurii.
57. Curtea amintește că dreptul de proprietate al
reclamanților asupra bunului în litigiu fusese stabilit prin
Sentința definitivă din 25 septembrie 1997 și subliniază că
dreptul astfel recunoscut nu era revocabil.
Reclamanții aveau deci îun bun“, în sensul art. 1 din
Primul Protocol (a se vedea Cauza Brumărescu, citată
anterior, paragraful 70).

6

MONITORUL OFICIAL AL ROMÂNIEI, PARTEA I, Nr. 875/29.IX.2005

58. Curtea arată apoi că Hotărârea din 22 noiembrie
2001 a Tribunalului Brașov, rejudecând cauza în fond și
respingând acțiunea în revendicare a reclamanților, creează
o situație identică sau cel puțin similară cu cea a
reclamantului în Cauza Brumărescu, citată anterior.
59. În consecință, Curtea consideră că Decizia din
22 noiembrie 2001, devenită definitivă în urma Hotărârii din
21 martie 2002 a Curții de Apel București, a avut drept
efect privarea reclamanților de bunul lor, în sensul tezei a
doua paragraful (1) al art. 1 din Primul Protocol (a se vedea
Cauza Brumărescu, citată anterior, paragrafele 73—74).
Or, Guvernul nu a adus nici o justificare pentru situația
astfel creată. În afară de aceasta, Curtea arată că
reclamanții sunt privați de dreptul de proprietate asupra
bunului de peste 7 ani, fără să fi primit o compensație
reflectând valoarea reală a acestuia și că eforturile pe care
le-au făcut pentru a reintra în posesia proprietății au fost
zadarnice.
60. În aceste condiții, presupunând chiar că se poate
demonstra că privarea de proprietate ar fi servit unei cauze
de interes public, Curtea consideră că justul echilibru între
cerințele de interes general și imperativele apărării
drepturilor fundamentale ale individului a fost rupt și că
reclamanții au suportat și continuă să suporte o sarcină
specială și exorbitantă.
61. În consecință, a fost și continuă să fie încălcat
art. 1 din Primul Protocol.
III. Cu privire la aplicarea art. 41 din Convenție
62. În conformitate cu art. 41 din Convenție:
îÎn cazul în care Curtea declară că a avut loc o violare a
Convenției sau a protocoalelor sale și dacă dreptul intern al
Înaltei Părți contractante nu permite decât o înlăturare
incompletă a consecințelor acestei violări, Curtea acordă părții
lezate, dacă este cazul, o satisfacție echitabilă.“
A. Prejudiciul material

63. Cu titlu principal, reclamanții solicită restituirea
bunului în litigiu. În ultimele observații remise Curții, ei
pretind, în caz de nerestituire, o sumă corespunzătoare
valorii actuale a bunului, adică 149.889 EUR, reprezentând,
conform mai multor anunțuri publicate de agenții imobiliare
din București, 60.184 EUR pentru clădire și 89.705 EUR
pentru terenul aferent. Nu au produs nici o expertiză în
acest sens.
Ei cer, de asemenea, 79.000 EUR reprezentând chiriile
pe care le-ar fi putut percepe.
Pentru prejudiciul moral și material suferit în urma
procedurii penale pentru tulburare de posesie ei pretind
66.692 EUR.
64. Guvernul se opune cererii reclamanților și consideră
că suma solicitată cu titlu de valoare actuală a bunului nu
reflectă realitatea, în măsura în care nu se întemeiază
decât pe câteva anunțuri imobiliare. În opinia sa, cele două
anunțuri de vânzare invocate de reclamanți nu se referă la
imobile similare celui care face obiectul prezentei cereri,
informațiile date fiind incomplete. În sfârșit, Guvernul
consideră că anunțurile invocate nu pot servi drept bază
pentru evaluarea bunului în litigiu, întrucât este imposibil să
se știe exact care a fost prețul de vânzare al bunurilor
respective.
Conform rezultatelor expertizei remise de Guvern,
valoarea bunului în litigiu ar fi de 52.560 EUR, respectiv
40.400 EUR pentru clădire și 12.160 EUR pentru teren.
Guvernul susține că reclamanții au îsupraevaluat“ bunul în

litigiu și au omis să precizeze că este foarte vechi și în
stare proastă.
65. În ceea ce privește câștigul nerealizat, Guvernul se
opune să fie acordată de către Curte o asemenea
compensație reclamanților și invocă, între altele, Cauza
Sofletea împotriva României (Cererea nr. 48.179/1999,
paragraful 42, 25 noiembrie 2003).
66. Referitor la prejudiciul suferit în urma procedurii
penale, Guvernul afirmă că reclamanții nu și-au probat
afirmațiile și că, în orice caz, cererea de satisfacție
echitabilă trebuie analizată în conformitate cu procedura
care a făcut obiectul cererii reclamanților, și anume
revizuirea sentinței definitive.
67. În observațiile de răspuns la cea a Guvernului,
reclamanții contestă rezultatele expertizei prezentate de
Guvern. Ei precizează că suma de 79.000 EUR, solicitată
cu titlul de câștig nerealizat, reprezintă valoarea chiriei
nepercepute timp de 76 de luni.
În ceea ce privește compensațiile solicitate în urma
procedurii penale, reclamanții invocă faptul că anularea
sentinței definitive favorabile a avut drept efect respingerea
plângerii lor penale și că, în consecință, ar fi justă o
compensare a prejudiciului astfel suferit.
68. Curtea consideră, față de circumstanțele cauzei, că
restituirea bunului în litigiu, așa cum dispune Sentința
definitivă din 25 septembrie 1997, i-ar situa pe reclamanți,
pe cât posibil, într-o poziție echivalentă cu cea în care s-ar
găsi dacă dispozițiile art. 1 din Primul Protocol ar fi fost
respectate.
69. În condițiile în care statul pârât nu va proceda la
restituire în termen de 3 luni din ziua în care prezenta
hotărâre rămâne definitivă, Curtea hotărăște că acesta va
trebui să plătească reclamanților pentru prejudiciul material
valoarea actuală a bunului. Având în vedere informațiile de
care dispune privind prețul de piață imobiliară din București
și rezultatele expertizei imobiliare depuse de Guvern,
Curtea consideră valoarea actuală a casei și a terenului
aferent la 60.000 EUR.
70. În ceea ce privește sumele cerute cu titlu de chirii
nepercepute, Curtea nu le poate acorda, având în vedere
faptul că a dispus restituirea bunului ca reparație în sensul
art. 41 din Convenție, dar va putea lua în calcul privarea
de proprietate suferită de reclamanți cu ocazia reparării
prejudiciului moral (a se vedea, mutatis mutandis, Cauza
Sofletea, citată anterior, paragraful 42).
71. Referitor la prejudiciul legat de procedura penală
inițiată de reclamanți, Curtea notează că n-a fost sesizată
cu o asemenea plângere și că nimic nu-i împiedică pe
reclamanți să o sesizeze cu o asemenea cerere. În plus,
nu ar putea plăti decât prejudiciile directe legate de
încălcarea constatată. În consecință, Curtea nu poate
acorda despăgubiri pentru acest capăt de cerere (a se
vedea Cauza Anghelescu împotriva României, Cererea
nr. 29.411/1995, paragraful 78, 9 aprilie 2002).
B. Prejudiciul moral

72. Reclamanții solicită de asemenea 666.921 EUR
pentru prejudiciul moral cauzat de suferința îgravă,
insuportabilă și incomensurabilă“ pe care le-a produs-o la
22 noiembrie 2001 Tribunalul Brașov, privându-i a doua
oară de bunul lor, după ce reușiseră în 1997 să pună
capăt încălcării dreptului lor de către autoritățile comuniste
timp de 40 de ani. Ei cer de asemenea o compensație în
numele tatălui reclamantului, pentru prejudiciul moral suferit

MONITORUL OFICIAL AL ROMÂNIEI, PARTEA I, Nr. 875/29.IX.2005
de acesta, decesul fiind cauzat de stresul generat de
pierderea bunului în litigiu.
73. Guvernul consideră că prejudiciul moral trebuie să
fie consecința anulării hotărârii în cauză și nu a altor
proceduri, ca procedura penală angajată de reclamanți
împotriva chiriașilor din casă.
El consideră că suma solicitată de reclamanți este
excesivă și Curtea, apreciind această sumă, ar trebui să
se raporteze la jurisprudență în cauze similare.
74. În observațiile de răspuns la cele ale Guvernului,
reclamanții afirmă că îau risipit mult timp, nervi și bani“ în
cursul procedurilor menite să recupereze bunul în litigiu.
Reclamantul afirmă că decesul tatălui său se datorează
stresului cauzat de pierderea bunului în litigiu. Și starea
sănătății reclamantei s-a înrăutățit.
75. Curtea amintește că cererea a fost introdusă numai
de domnul Iulian Androne și doamna Gheorghița Androne,
în nume personal (a se vedea paragraful 1). În aceste
împrejurări nu se acordă compensație pentru prejudiciul
moral al domnului G.A., care nu era petiționar.
76. Curtea consideră că evenimentele în cauză au
reprezentat o încălcare a drepturilor reclamanților la un
proces echitabil și la respectarea bunurilor lor, pentru care
suma de 6.000 EUR reprezintă o reparație echitabilă a
prejudiciului moral suferit.
C. Cheltuieli

77. Reclamanții solicită rambursarea a 51.894 EUR pe
care îi repartizează după cum urmează, prezentând un
decont detaliat:
a) 9.837 EUR pentru înmormântarea tatălui
reclamantului;
b) 20.841 EUR pentru călătoriile efectuate între Statele
Unite ale Americii și România, cu ocazia procedurilor
interne, între 1990 și 2003;
c) 2.584 EUR cu titlu de onorarii pentru activitatea
desfășurată de avocați în procedura în fața Curții, atât în
fond, cât și în problema satisfacției echitabile;
d) 3.523 EUR pentru chiriile pe care a trebuit să le
plătească în Statele Unite ale Americii în cursul sejururilor
în România (în timpul procedurii de revizuire, plângerii
pentru tulburare de posesie și acțiunii în evacuarea
chiriașilor);
e) 75 EUR pentru cheltuieli cu ocazia procedurii penale
pentru afectarea posesiei;
f) 215 EUR cu titlu de impozit aferent bunului în litigiu,
plătit în 2000 și 2003;
g) 13.230 EUR pentru călătoriile în România;
h) 1.589 EUR pentru diferite cheltuieli (poștă și telefon).
Ei invocă Cauza Anghelescu citată anterior (paragrafele
83—88) și subliniază că toate cheltuielile pe care le-au
expus sunt rezonabile.
78. Guvernul nu se opune rambursării cheltuielilor făcute
în mod îreal și rezonabil“, cu prezentarea pieselor
justificative. În acest sens amintește Cauza Cvijetic
împotriva Croației (Cererea nr. 71.549/2001, paragraful 63,
26 februarie 2004) și Cauza Jasiuniene împotriva Lituaniei
(Cererea nr. 41.510/1998, paragraful 55, 6 martie 2003).
79. Nu contestă onorariile pentru avocați sau sumele
plătite cu titlu de impozite, dar consideră că acestea din
urmă reprezintă în realitate despăgubiri materiale și nu
cheltuieli de judecată.
80. Referitor la cheltuielile pentru înmormântarea tatălui
reclamantului și cele legate de procedura penală, Guvernul

7

consideră că nu s-ar putea reține nici o legătură de
cauzalitate între încălcările constatate și aceste fapte.
81. În ceea ce privește cheltuielile cu ocazia călătoriilor
spre România și chiar în România, Guvernul susține că
sumele solicitate cu acest titlu sunt nerezonabile, că
prezența reclamanților nu era necesară, aceștia fiind
reprezentați de avocați. În plus, în opinia Guvernului,
reclamanții nu și-au probat în nici un fel afirmațiile.
În sfârșit, Guvernul subliniază că nici cheltuielile legate
de telefon, nici cele legate de poștă nu au fost justificate.
82. Curtea, în conformitate cu jurisprudența, va examina
dacă cheltuielile a căror rambursare se cere au fost făcute
în mod real și necesar, pentru a preveni sau a redresa
situația constituind o încălcare a Convenției și dacă valorile
sunt rezonabile (Cauza Anghelescu, citată anterior,
paragraful 85).
83. Curtea observă că reclamanții solicită rambursarea
cheltuielilor de înmormântare a tatălui reclamantului, care
nu este reclamant [paragraful 77 a) anterior]. În consecință,
Curtea nu poate acorda rambursarea acestor cheltuieli.
84. În ceea ce privește cheltuielile de transport, cu
ocazia călătoriilor efectuate între Statele Unite ale Americii
și România, luând în considerare justificativele prezentate
(copii de pe biletele de avion) și faptul că mai multe
călătorii au fost efectuate în 1995, așadar înainte de
procedura care face obiectul prezentului litigiu, Curtea
consideră că este rezonabil să le acorde reclamanților
3.470 EUR (mutatis mutandis, Cauza Anghelescu, citată
anterior, paragrafele 83—88).
85. Curtea apreciază ca rezonabile onorariile plătite (și
justificate) de reclamanți avocaților și le acordă
rambursarea la nivelul de 2.584 EUR.
86. Referitor la chiriile pe care reclamanții a trebuit să
le plătească în Statele Unite ale Americii în cursul șederilor
în România și la cheltuielile legate de procedura penală
pentru tulburare de posesie, Curtea notează că aceste
cheltuieli nu sunt direct legate de încălcarea constatată. În
consecință, Curtea nu poate acorda nici o despăgubire
pentru acest capăt.
87. În ceea ce privește suma plătită de reclamanți cu
titlu de impozit aferent bunului în litigiu, Curtea observă că
o parte a acestei sume a fost plătită când reclamanții erau
proprietarii bunului în litigiu. Cât despre cealaltă parte a
sumei, ea consideră că reclamanții pot cere rambursarea
în fața instanțelor interne, pe calea unei acțiuni civile (de
restituire a unei sume care nu era datorată).
În consecință, Curtea decide că nu se alocă
indemnizație în acest sens.
88. Curtea observă că reclamanții cer rambursarea
cheltuielilor făcute cu ocazia deplasărilor în țară, dar că au
omis să depună documente justificative în acest sens. Ea
notează de asemenea că reclamanții au solicitat
rambursarea cheltuielilor pentru telefon și poștă, dar nu
le-au justificat.
În consecință, Curtea hotărăște să nu aloce nici o sumă
cu acest titlu (Cauza Oprea împotriva României, Cererea
nr. 33.358/1996, 16 iulie 2002, paragraful 56).
D. Majorări de întârziere

89. Curtea hotărăște să aplice majorările de întârziere
echivalente cu rata dobânzii pentru facilitatea de credit
marginal publicată de Banca Centrală Europeană, la care
se vor adăuga 3 puncte procentuale.

8

MONITORUL OFICIAL AL ROMÂNIEI, PARTEA I, Nr. 875/29.IX.2005
PENTRU ACESTE MOTIVE,
CURTEA,
ÎN UNANIMITATE:

1. declară cererea admisibilă;
2. horărăște că a fost încălcat art. 6 alin. 1 din Convenție;
3. hotărăște că a fost încălcat art. 1 din Primul Protocol;
4. hotărăște că statul pârât trebuie să restituie reclamanților, în termen de 3 luni de la data rămânerii definitive
a hotărârii, în conformitate cu art. 44 alin. 2 din Convenție, casa în litigiu și terenul pe care este construită;
5. hotărăște că, în lipsa restituirii în natură, statul pârât trebuie să plătească reclamanților, împreună, în termenul
de 3 luni prevăzut mai sus, 60.000 EUR (șaizeci mii euro) cu titlu de prejudiciu material;
6. hotărăște că statul pârât trebuie să plătească reclamanților, împreună, în termenul menționat de 3 luni,
următoarele sume:
a) 6.000 EUR (șase mii euro) cu titlu de prejudiciu moral;
b) 6.054 EUR (șase mii cincizeci și patru euro) cu titlu de cheltuieli de judecată;
7. hotărăște că sumele vor fi convertite în moneda națională a statului pârât, la nivelul ratei de schimb aplicabile
la data plății;
8. hotărăște că, începând de la data expirării termenului respectiv până la momentul plății, sumele indicate la
pct. 5 și 6 a) și b) vor fi majorate cu o dobândă simplă a cărei rată este egală cu rata dobânzii pentru facilitatea de
credit marginal practicată de Banca Centrală Europeană, la care se vor adăuga 3 puncte procentuale;
9. respinge restul cererii de acordare a unei satisfacții echitabile.
Redactată în limba franceză, apoi comunicată în scris la data de 22 decembrie 2004, cu aplicarea art. 77
alin. (2) și (3) din Regulament.
Bostjan M. Zupancic,
președinte

Vincent Berger,
grefier

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 875/29.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048607]
ISSN 1453—4495

