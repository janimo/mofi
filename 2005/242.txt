Anul 173 (XVII) — Nr. 242

PARTEA

I

Miercuri, 23 martie 2005

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 14 din 20 ianuarie 2005 referitoare la
excepția de neconstituționalitate a dispozițiilor
art. 5 lit. c) din Ordonanța de urgență a
Guvernului nr. 16/2001 privind gestionarea
deșeurilor industriale reciclabile................................
Decizia nr. 70 din 8 februarie 2005 referitoare la
excepția de neconstituționalitate a prevederilor
art. 195 alin. (2) din Legea nr. 31/1990 privind
societățile comerciale ................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
13.

— Ordonanță de urgență privind susținerea
proiectului ISPA 2000/RO/16/P/PE/001 îProgram
pentru managementul deșeurilor în Piatra-Neamț“

— Ordin al președintelui Autorității Naționale de
Reglementare în Domeniul Energiei privind

2–4

participarea producătorilor de energie electrică la
piața concurențială ....................................................
4–6

ORDONANȚE ALE GUVERNULUI ROMÂNIEI
21.

Pagina

14.

7

— Ordin al președintelui Autorității Naționale de
Reglementare în Domeniul Energiei privind
perioada

6

de

testare

a

noii

platforme

de

tranzacționare din piața angro de energie electrică

7–8

2

MONITORUL OFICIAL AL ROMÂNIEI, PARTEA I, Nr. 242/23.III.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 14
din 20 ianuarie 2005

referitoare la excepția de neconstituționalitate a dispozițiilor art. 5 lit. c) din Ordonanța de urgență
a Guvernului nr. 16/2001 privind gestionarea deșeurilor industriale reciclabile
Ion Predescu
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Șerban Viorel Stănoiu
— judecător
Aurelia Popa
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 5 lit. c) din Ordonanța de urgență a
Guvernului nr. 16/2001 privind gestionarea deșeurilor
industriale reciclabile, excepție ridicată de Societatea
Comercială îBladocard“ — S.R.L. din Mijlocenii Bârgăului în
Dosarul nr. 3.352/2004 al Judecătoriei Bistrița.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2004, pronunțată în Dosarul
nr. 3.352/2004, Judecătoria Bistrița a sesizat Curtea
Constituțională cu excepția de neconstituționalitate a
dispozițiilor art. 5 lit. c) din Ordonanța de urgență a
Guvernului nr. 16/2001 privind gestionarea deșeurilor
industriale reciclabile. Excepția a fost ridicată de
Societatea Comercială îBladocard“ — S.R.L. din Mijlocenii
Bârgăului, cu prilejul soluționării plângerii contravenționale
împotriva Procesului-verbal de contravenție seria D
nr. 0046933 din 1 aprilie 2004, întocmit de Garda
Financiară — Comisariatul Regional Cluj.
În motivarea excepției de neconstituționalitate autorul
acesteia susține, în esență, că textul de lege criticat
contravine prevederilor art. 135 alin. (1) și (2) lit. a) din
Constituție, deoarece încalcă principiile fundamentale privind
libertatea comerțului, precum și principiile concurenței loiale.
Astfel, în opinia sa, dispozițiile art. 5 lit. c) din Ordonanța
de urgență a Guvernului nr. 16/2001 instituie un monopol
al agenților economici specializați și autorizați pentru
valorificarea deșeurilor industriale reciclabile. Argumentându-și
susținerile, autorul arată că pentru acești agenți economici
nu există obligația legală de a practica anumite prețuri și
tarife minimale sau maximale, astfel că aceștia pot practica
și impune agenților economici care dețin deșeuri reciclabile
prețurile stabilite de ei. Mai mult, nu este prevăzută nici
obligația agenților economici de a prelua efectiv deșeurile

industriale de la cei care le dețin, astfel încât aceștia pot
refuza să trateze cu anumiți furnizori de deșeuri industriale.
Consecința este, în opinia sa, aceea că textul de lege
criticat creează un climat favorabil practicilor anticoncurențiale,
respectiv îdă posibilitatea agenților economici specializați și
autorizați în valorificarea deșeurilor de a exploata starea de
dependență în care se găsește agentul economic care
deține astfel de deșeuri și care nu dispune de o soluție
alternativă“. Un alt aspect pe care autorul excepției îl
învederează este acela că nu există nici o publicitate a
agenților economici specializați și autorizați să valorifice
deșeurile industriale reciclabile, astfel că cei interesați nu
au posibilitatea să cunoască identitatea acestor agenți. În
plus, prevederile Ordonanței de urgență a Guvernului
nr. 16/2001 nu prevăd nici o obligație în sarcina agentului
economic deținător de deșeuri de a solicita agenților
economici care preiau deșeurile industriale prezentarea
autorizațiilor cerute, astfel încât existența și valabilitatea
acestor autorizații nu pot fi verificate. Așa fiind, potrivit
autorului excepției, organele de control ar trebui să
sancționeze agenții economici care desfășoară activități de
valorificare fără autorizație valabilă, și nu agenții economici
deținători de deșeuri industriale reciclabile.
Judecătoria Bistrița apreciază că excepția de
neconstituționalitate este neîntemeiată. În acest sens arată
că economia de piață, așa cum este aceasta consacrată în
Constituție, înu presupune imposibilitatea statului de a
reglementa măsuri derogatorii de la regulile generale pentru
anumite sectoare de activitate considerate de importanță
națională, deoarece este atributul suveran al legiuitorului de
a institui orice măsură pe care o consideră necesară
pentru realizarea acestor obiective“. Instanța consideră că
problema reciclării deșeurilor după anumite criterii
economice, cu respectarea normelor de protecție a mediului
înconjurător, preocupă orice țară civilizată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
nu este întemeiată. În acest sens arată că dispozițiile
legale criticate nu instituie un monopol al agenților
economici specializați și autorizați să valorifice deșeurile
industriale reciclabile, îci stabilesc condițiile în care, cu
egalitate de șanse, în urma autorizării, agenții economici
pot să desfășoare activități de reciclare pe piața deșeurilor
industriale“. De asemenea, luând în considerare faptul că
Ordonanța de urgență a Guvernului nr. 16/2001 permite
deținătorilor de deșeuri să le reutilizeze în propriile procese
de producție sau să le valorifice conform legii, consideră că

MONITORUL OFICIAL AL ROMÂNIEI, PARTEA I, Nr. 242/23.III.2005
îlegiuitorul nu impune agenților economici, deținători de
deșeuri industriale, să intre în raporturi economice cu
agenții specializați și autorizați să desfășoare operațiuni pe
piața deșeurilor industriale“. În continuare, referindu-se la
faptul că accesul agenților economici pe piața deșeurilor
industriale și concurența pe această piață au fost
restrânse, Guvernul consideră că legiuitorul a procedat
astfel în considerarea interesului public general și pe baza
unor criterii obiective pe care le impune imperativul
protecției mediului și a sănătății populației, astfel încât nu
se contravine principiilor fundamentale ale economiei de
piață, libertății comerțului și concurenței loiale. În
continuare, referindu-se la celelalte argumente invocate de
autorul excepției, arată că dispozițiile criticate nu au ca
obiect de reglementare stabilirea prețurilor. De asemenea,
consideră că nu se poate vorbi de o îpoziție dominantă“ a
agenților economici autorizați să valorifice deșeuri
industriale reciclabile, deoarece îîndeplinirea formalităților
cerute de lege în considerarea interesului public care
privește valorificarea acestor deșeuri, chiar în condițiile unei
concurențe restrânse pe o astfel de piață, nu poate avea
caracterul ilicit pe care îl presupune folosirea unei astfel de
poziții în detrimentul practicilor concurenței loiale“. În ceea
ce privește critica autorului excepției, potrivit căreia
Ordonanța de urgență a Guvernului nr. 16/2001 nu
prevede obligația agenților economici autorizați pentru
valorificarea deșeurilor industriale reciclabile de a le prelua
efectiv de la agenții economici care le dețin, Guvernul
apreciază că aceasta se referă mai mult la îdeficiențe“ ale
actului normativ, iar nu la o problemă de constituționalitate.
Avocatul Poporului consideră ca fiind neîntemeiate
susținerile autorului excepției. În acest sens arată că
îopțiunea legiuitorului de a institui în sarcina persoanelor
juridice obligația de reutilizare a deșeurilor industriale
reciclabile, în propriile procese de producție, nu contravine
principiilor consacrate în art. 135 din Constituție, ci se
conformează acestor principii“. Astfel se asigură, în opinia
sa, cadrul normativ necesar pentru gestionarea eficientă a
deșeurilor industriale reciclabile, în concordanță cu interesul
național de refacere și ocrotire a mediului înconjurător,
precum și de menținere a echilibrului ecologic. În plus,
apreciază că prin prevederile Ordonanței de urgență a
Guvernului nr. 16/2001 se reglementează rolul statului în
garantarea drepturilor la ocrotirea sănătății și la un mediu
sănătos.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5 lit. c) din Ordonanța de urgență a
Guvernului nr. 16/2001 privind gestionarea deșeurilor
industriale reciclabile, republicată în Monitorul Oficial al

3

României, Partea I, nr. 104 din 7 februarie 2002, dispoziții
a căror redactare este următoarea: îDeținătorii de deșeuri
industriale reciclabile, persoane juridice, sunt obligați să
asigure strângerea, sortarea și depozitarea temporară a
acestora, cu respectarea normelor de protecție a mediului și a
sănătății populației, precum și reintroducerea lor în circuitul
productiv prin: [...]
c) predarea către agenții economici specializați, autorizați
pentru valorificare, a deșeurilor industriale reciclabile, pe baza
documentelor de proveniență.“
În susținerea neconstituționalității acestui text de lege,
autorul excepției invocă încălcarea prevederilor constituționale
ale art. 135 alin. (1) și alin. (2) lit. a), potrivit cărora:
î(1) Economia României este economie de piață, bazată pe
libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.
Examinând excepția de neconstituționalitate, Curtea
observă că dispozițiile criticate au mai făcut obiect al
controlului de constituționalitate, prin raportare la aceleași
dispoziții constituționale și cu invocarea acelorași
argumente ca în prezenta cauză. Astfel, prin Decizia
nr. 506 din 16 noiembrie 2004, publicată în Monitorul
Oficial al României, Partea I, nr. 68 din 20 ianuarie 2005,
și prin Decizia nr. 519 din 25 noiembrie 2004, publicată în
Monitorul Oficial al României, Partea I, nr. 87 din
26 ianuarie 2005, Curtea a statuat că rațiuni evidente, ce
țin de asigurarea sănătății populației și a protecției
mediului, justifică reglementarea unui regim juridic mai
sever pentru persoanele juridice deținătoare de deșeuri
industriale reciclabile, acești agenți economici fiind obligați
să asigure strângerea, sortarea și depozitarea acestor
deșeuri cu respectarea exigențelor menționate, precum și
să le reintroducă în circuitul productiv, prin predarea lor
către agenții economici specializați, autorizați pentru
valorificare. De asemenea, luând în considerare rațiunile și
finalitatea reglementării, Curtea a apreciat că așa-zisul
monopol pe care îl instituie textul de lege criticat în
favoarea agenților economici specializați este impus
exclusiv de preocuparea ca valorificarea deșeurilor
industriale reciclabile să fie realizată de întreprinderi care
dețin utilaje și personal de deservire specializat și care
desfășoară în mod curent sau obișnuit o asemenea
activitate, ceea ce reprezintă garanții atât în ceea ce
privește calitatea corespunzătoare a lucrărilor, cât și pentru
prevenirea sau diminuarea riscurilor pe care această
activitate la implică.
În ceea ce privește critica potrivit căreia Ordonanța de
urgență a Guvernului nr. 16/2001 nu reglementează o
procedură pentru asigurarea publicității legale a agenților
economici specializați și autorizați pentru valorificarea
deșeurilor industriale reciclabile, Curtea a reținut, cu același
prilej, că, potrivit competenței sale, astfel cum este ea
prevăzută în art. 2 alin. (3) din Legea nr. 47/1992, și
respectând principiul constituțional al separației puterilor,
instanța de contencios constituțional nu poate modifica sau
completa prevederea legală supusă controlului și nici nu se
poate pronunța asupra modului de interpretare și aplicare a
legii, ci numai asupra înțelesului ei contrar Constituției.
Curtea apreciază că în prezenta cauză nu au intervenit
elemente noi care să justifice schimbarea jurisprudenței
amintite.

4

MONITORUL OFICIAL AL ROMÂNIEI, PARTEA I, Nr. 242/23.III.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 lit. c) din Ordonanța de urgență a Guvernului
nr. 16/2001 privind gestionarea deșeurilor industriale reciclabile, excepție ridicată de Societatea Comercială îBladocard“ —
S.R.L. din Mijlocenii Bârgăului în Dosarul nr. 3.352/2004 al Judecătoriei Bistrița.
Definitivă și general obligatorie.
Pronunțată în ședința publică din data de 20 ianuarie 2005.
PREȘEDINTE,

ION PREDESCU
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 70
din 8 februarie 2005

referitoare la excepția de neconstituționalitate a prevederilor art. 195 alin. (2)
din Legea nr. 31/1990 privind societățile comerciale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Dana Titian
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 190 alin. (2) din Legea nr. 31/1990
privind societățile comerciale, excepție ridicată de Gabriele
Pietromaria Zanocchio în Dosarul nr. 3.480/2004 al
Tribunalului București — Secția a VI-a comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textul legal criticat nu contravine dispozițiilor constituționale
invocate. Precizează că autorul excepției este nemulțumit
de faptul că prevederile criticate nu se aplică în
circumstanțe asemănătoare cu cele prevăzute pentru
societățile comerciale pe acțiuni. Or, a accepta această
critică ar însemna transformarea instanței de contencios
constituțional în legislator pozitiv, ceea ce contravine art. 61
din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 17 iunie 2004, pronunțată în Dosarul
nr. 3.480/2004, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor art. 190 alin. (2) din

Legea nr. 31/1990 privind societățile comerciale, excepție
ridicată de Gabriele Pietromaria Zanocchio într-un proces
având ca obiect o acțiune în constatare a inexistenței
dreptului de convocare de către pârât a adunării generale
a unei societăți comerciale cu răspundere limitată.
În motivarea excepției se susține, în esență, că
dispozițiile art. 190 alin. (2) din Legea nr. 31/1990 sunt
neconstituționale în raport cu art. 16 alin. (1) și art. 44
alin. (2) din Constituție, în măsura îîn care oprește asociații
neadministratori, care dețin un procent semnificativ din
capitalul social, să obțină convocarea adunării generale a
asociaților“. În opinia autorului excepției, în acest fel se
creează o discriminare în ceea ce privește ocrotirea
aceluiași drept. De aceea, el consideră că și în cazul
societăților comerciale cu răspundere limitată ar trebui să
existe posibilitatea convocării adunării generale în condiții
similare cu cele prevăzute de art. 119 din aceeași lege,
text care reglementează condițiile în care poate fi
convocată adunarea generală a acționarilor în cazul
societăților comerciale pe acțiuni.
Instanța de judecată consideră că excepția este
întemeiată. În acest sens arată că norma criticată nu
permite asociaților neadministratori care dețin un procent
semnificativ din capitalul social al unei societăți cu
răspundere limitată să obțină convocarea adunării generale
a asociaților în cazul în care asociatul administrator nu
solicită convocarea acesteia. O asemenea posibilitate este
prevăzută de art. 119 din Legea nr. 31/1990 în cazul
societăților comerciale pe acțiuni. În acest fel, susține
instanța, se creează o discriminare rezultată din
reglementarea juridică diferită, în funcție de tipul de
societate comercială.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 242/23.III.2005
Guvernul apreciază excepția ca neîntemeiată. Se arată
că dispozițiile art. 190 alin. (2) din Legea nr. 31/1990
cuprind o reglementare similară în conținut celei cuprinse
în art. 119 alin. (1) din aceeași lege. Prin urmare, înu se
poate accepta că acordarea unei facultăți reprezintă o
încălcare a drepturilor constituționale, ci, dimpotrivă, o
măsură prin care se asigură exercitarea atributelor aferente
acestor drepturi“. În ceea ce privește lipsa unei dispoziții
exprese care să permită asociaților din societățile cu
răspundere limitată îexercitarea facultății de a sesiza
instanța judecătorească în vederea convocării adunării
generale a asociaților“, arată că textul nu restricționează
extinderea aplicării art. 119 alin. (1) și la societățile cu
răspundere limitată, potrivit principiului ubi eadem ratio, ibi
eadem solutio. O asemenea soluție este posibilă având în
vedere faptul că ceea ce urmărește legea în acest caz
este protejarea intereselor asociaților. De asemenea,
susține îcă acordarea unei facultăți neînsoțită de
posibilitatea exercitării sale“ ar conduce la ineficacitatea
prevederilor legale respective. Or, o asemenea interpretare
este contrară principiului actus interpretandus est potius ut
valeat quam ut pereat. Prin urmare, pe cale de interpretare,
și în cazul societăților cu răspundere limitată, asociații care
dețin o pătrime din capitalul social sunt îndreptățiți să
solicite instanței de judecată competente convocarea
adunării generale a asociaților în ipoteza în care
administratorii nu pun în practică o asemenea solicitare.
Avocatul Poporului consideră dispozițiile legale criticate
ca fiind constituționale. În ceea ce privește critica de
neconstituționalitate în raport cu art. 16 alin. (1), arată că
dispozițiile criticate se aplică tuturor persoanelor aflate în
ipoteza prevăzută de dispoziția legală criticată. Cu privire
la critica de neconstituționalitate în raport cu art. 44
alin. (2) din Constituție, susține că acest text constituțional
nu este relevant în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Examinând excepția de neconstituționalitate, Curtea
observă că Legea nr. 31/1990 a fost republicată în
Monitorul Oficial al României, Partea I, nr. 1.066 din 17
noiembrie 2004. După republicare, art. 190 alin. (2) a
devenit art. 195 alin. (2), având redactarea identică.
Așadar, Curtea va exercita controlul de constituționalitate
cu privire la prevederile art. 195 alin. (2), care au
următorul conținut: îUn asociat sau un număr de asociați, ce
reprezintă cel puțin o pătrime din capitalul social, va putea cere
convocarea adunării generale, arătând scopul acestei
convocări.“
Textele constituționale invocate sunt cele ale art. 16
alin. (1) și ale art. 44 alin. (2) din Constituție, a căror
redactare este următoarea:

5

— Art. 16 alin. (1): îCetățenii sunt egali în fața legii și a
autorităților publice, fără privilegii și fără discrimări.“;
— Art. 44 alin. (2): îProprietatea privată este garantată și
ocrotită în mod egal de lege, indiferent de titular. Cetățenii
străini și apatrizii pot dobândi dreptul de proprietate privată
asupra terenurilor numai în condițiile rezultate din aderarea
României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală.“
Examinând criticile de neconstituționalitate, Curtea
constată că în realitate autorul excepției este nemulțumit
de faptul că textul atacat nu cuprinde o dispoziție legală
expresă care să permită asociaților unei societăți
comerciale cu răspundere limitată, titulari ai unei ponderi
mai mici de o pătrime din capitalul social, să convoace
adunarea generală a asociaților în circumstanțe similare
cu cele prevăzute de art. 119 alin. (1) din Legea
nr. 31/1990 pentru societățile comerciale pe acțiuni.
Acceptarea acestor susțineri ar echivala cu
transformarea instanței de contencios constituțional într-un
legislator pozitiv, ceea ce ar contraveni art. 61 din
Constituție, potrivit căruia îParlamentul este [...] unica
autoritate legiuitoare a țării.“ Acest lucru ar avea semnificația
unei ingerințe a Curții Constituționale în sfera de
competență a autorității legiuitoare, care ar aduce atingere
principiului separației și echilibrului puterilor consacrat de
art. 1 alin. (4) din Constituție.
De asemenea, este de observat că, potrivit dispozițiilor
art. 2 alin. (3) din Legea nr. 47/1992, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“. Sub acest
aspect, jurisprudența Curții Constituționale este constantă,
statornicind limite ale competenței sale, cum ar fi: îCurtea
nu se poate substitui legiuitorului pentru adăugarea unor
noi prevederi celor instituite“ (Decizia nr. 45 din 2 mai
1995, publicată în Monitorul Oficial al României, Partea I,
nr. 90 din 12 mai 1995), îEa nu își poate asuma rolul de
a crea, de a abroga sau de a modifica o normă juridică“,
spre a îndeplini rolul de îlegislator pozitiv“ (Decizia nr. 27
din 12 martie 1996, publicată în Monitorul Oficial al
României, Partea I, nr. 85 din 26 aprilie 1996). Astfel,
după cum rezultă din însăși jurisprudența sa, definirea
domeniului de aplicare a unei legi și crearea unui statut
juridic special, în funcție de anumite situații obiective avute
în vedere, reprezintă atributul exclusiv al legiuitorului, pe
care Curtea nu îl poate controla.
Curtea reține că statutul juridic al societății comerciale
cu răspundere limitată este diferit de cel al societății
comerciale pe acțiuni. De aceea și Legea nr. 31/1990
cuprinde, după ce în capitolul I și II stabilește cadrul
general de constituire și funcționare al societăților
comerciale, prevederi speciale privitoare la diverse tipuri de
societăți, cu statute juridice diferite.
Și, în fine, Curtea, în jurisprudența sa, de exemplu,
Decizia nr. 154 din 19 septembrie 2000, publicată în
Monitorul Oficial al României, Partea I, nr. 516 din
20 octombrie 2000, a statuat că examinarea unui text de
lege are în vedere compatibilitatea acestui text cu
dispozițiile constituționale, iar nu compararea mai multor
prevederi legale între ele.

6

MONITORUL OFICIAL AL ROMÂNIEI, PARTEA I, Nr. 242/23.III.2005

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 195 alin. (2) din Legea nr. 31/1990 privind societățile
comerciale, excepție ridicată de Gabriele Pietromaria Zanocchio în Dosarul nr. 3.480/2004 al Tribunalului București —
Secția a VI-a comercială.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind susținerea proiectului ISPA 2000/RO/16/P/PE/001
îProgram pentru managementul deșeurilor în Piatra-Neamț“
Având în vedere că în procesul de implementare a proiectului ISPA 2000/RO/16/P/PE/001 îProgram pentru
managementul deșeurilor în Piatra-Neamț“ a fost stabilită necesitatea finanțării unor costuri suplimentare de 2.425.705,72 euro
ale lucrărilor care nu pot fi suportate din contribuția financiară a Comunității Europene, impunându-se obținerea finanțării
de urgență în vederea implementării proiectului,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) Finanțarea costurilor suplimentare de
2.425.705,72 euro, necesare implementării proiectului ISPA
2000/RO/16/P/PE/001 îProgram pentru managementul
deșeurilor în Piatra-Neamț“, se asigură de la bugetul de
stat.
(2) Suma prevăzută la alin. (1) se alocă din bugetul
Ministerului Finanțelor Publice — Acțiuni generale, de la
alineatul îTransferuri aferente Fondului Național de

preaderare“, și se utilizează conform procedurilor bugetare
și regulilor de utilizare a cofinanțării de la bugetul de stat
pentru proiectele ISPA pentru care Oficiul de Plăți și
Contractare PHARE din cadrul Ministerului Finanțelor
Publice este stabilit ca agenție de implementare.
(3) Echivalentul în lei al sumei prevăzute la alin. (1) se
va calcula pe baza cursului de schimb leu-euro în vigoare
la data plății.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
p. Ministrul mediului și gospodăririi apelor,
Constantin Popescu,
secretar de stat
București, 17 martie 2005.
Nr. 21.

MONITORUL OFICIAL AL ROMÂNIEI, PARTEA I, Nr. 242/23.III.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind participarea producătorilor de energie electrică la piața concurențială
În temeiul art. 2 lit. c), al art. 9 alin. (6) și (7) și al art. 11 alin. (1) și alin. (2) lit. a) și o) din Legea energiei
electrice nr. 318/2003,
în scopul accelerării liberalizării pieței concurențiale de energie electrică și creșterii lichidității acesteia,
având în vedere referatul de aprobare întocmit de Departamentul funcționarea și dezvoltarea pieței de energie,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 16 martie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Cantitatea de energie electrică pe care un
producător din România, cu putere instalată mai mare de
300 MW, o poate vinde unui client pe piața concurențială
într-un an calendaristic nu poate depăși 30% din cantitatea
totală de energie electrică livrată de producător în
respectivul an calendaristic.
Art. 2. — Prezentul ordin se publică în Monitorul Oficial
al României, Partea I.
Art. 3. — (1) Prezentul ordin se aplică în perioada
1 aprilie 2005 — 31 decembrie 2006.
(2) Pentru anul 2005 prevederile art. 1 se vor aplica
prin compararea cantităților de energie electrică contractate
de producător în perioada 1 aprilie 2005 — 31 decembrie
2005 cu cantitatea totală de energie electrică vândută de
producător în aceeași perioadă.

Art. 4. — (1) În cazul în care la data intrării în vigoare
a prezentului ordin un producător are contractată cu un
furnizor o cantitate de energie electrică totală ce depășește
30% din cantitatea prognozată a fi livrată de respectivul
producător pe durata de valabilitate a contractelor
respective, producătorul va vinde cantitatea contractată
conform clauzelor negociate în contracte.
(2) Pentru contractele prevăzute la alin. (1) cantitățile de
energie electrică contractate nu pot fi majorate prin acte
adiționale decât în condițiile respectării prevederilor art. 1.
Art. 5. — Producătorii și furnizorii de energie electrică
vor duce la îndeplinire prevederile prezentului ordin.
Art. 6. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.

Președintele Autorității Naționale de Reglementare în Domeniul Energiei,
Nicolae Opriș

București, 16 martie 2005.
Nr. 13.

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind perioada de testare a noii platforme de tranzacționare din piața angro de energie electrică
În temeiul art. 2 lit. c), al art. 9 alin. (6) și (7) și al art. 11 alin. (1) și alin. (2) lit. a) și o) din Legea energiei
electrice nr. 318/2003,
având în vedere referatul de aprobare întocmit de Departamentul funcționarea și dezvoltarea pieței de energie,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 16 martie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Până la data de 1 mai 2005, în conformitate
cu cerințele Codului comercial al pieței angro de energie
electrică, aprobat prin Ordinul președintelui Autorității
Naționale de Reglementare în Domeniul Energiei
nr. 25/2004, publicat în Monitorul Oficial al României,
Partea I, nr. 989 din 27 octombrie 2004:

a) producătorii dispecerizabili și consumatorii
dispecerizabili se înscriu ca participanți la piața de
echilibrare;
b) producătorii și furnizorii activi pe piața angro de
energie electrică se înscriu la Compania Națională
îTranselectrica“ — S.A. ca părți responsabile cu

8

MONITORUL OFICIAL AL ROMÂNIEI, PARTEA I, Nr. 242/23.III.2005

echilibrarea sau deleagă altor entități responsabilitatea
echilibrării;
c) Compania Națională îTranselectrica“ — S.A. pune în
funcțiune platforma pentru piața de echilibrare și sistemul
de programare;
d) Societatea Comercială îOpcom“ — S.A. testează
Sistemul de tranzacționare aferent pieței pentru ziua
următoare și sistemul de decontare;
e) operatorii de măsurare vor pune în funcțiune și vor
testa sistemele de măsurare, colectare, verificare, agregare
și comunicare a valorilor măsurate necesare testării
sistemului de decontare aferent pieței de echilibrare.
Art. 2. — Până la data de 1 iulie 2005 piața pentru
ziua următoare și piața de echilibrare, realizate în
conformitate cu cerințele Codului comercial al pieței angro
de energie electrică, aprobat prin Ordinul președintelui

Autorității Naționale de Reglementare în Domeniul Energiei
nr. 25/2004, funcționează în regim de testare, iar
decontarea cantităților de energie electrică tranzacționate
pe piața angro se realizează conform regulilor aplicate în
cursul anului 2004.
Art. 3. — Prezentul ordin se publică în Monitorul Oficial
al României, Partea I.
Art. 4. — Participanții la piața angro de energie
electrică, Compania Națională îTranselectrica“ — S.A. și
Societatea Comercială îOpcom“ — S.A. vor duce la
îndeplinire prevederile prezentului ordin.
Art. 5. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.

Președintele Autorității Naționale de Reglementare în Domeniul Energiei,
Nicolae Opriș
București, 16 martie 2005.
Nr. 14.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 242/23.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013414]
ISSN 1453—4495

