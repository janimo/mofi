Anul 173 (XVII) — Nr. 717

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 august 2005

SUMAR

Nr.

Pagina
HOTĂRÂRI ALE GUVERNULUI ROMÂNIEI

783.

— Hotărâre pentru aprobarea Normelor
metodologice de aplicare a Ordonanței de urgență
a Guvernului nr. 56/2004 privind crearea statutului
special al funcționarului public denumit manager
public ........................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

420.

— Ordin al ministrului economiei și comerțului
privind aprobarea Listei organizațiilor de terță parte
desemnate care efectuează încercări nedistructive

Nr.

Pagina
conform pct. 3.1.3 din anexa nr. 1 la Hotărârea
Guvernului nr. 584/2004 privind stabilirea condițiilor
de introducere pe piață a echipamentelor sub
presiune ....................................................................

2–14

4–15

2.039. — Ordin al ministrului culturii și cultelor privind
clasarea imobilului situat în municipiul Brăila, Piața
Traian nr. 3, județul Brăila ...................................

15

2.048. — Ordin al ministrului culturii și cultelor privind
clasarea îCasei Belloiu“ din municipiul Săcele,
cartier Cernatu, Str. Narciselor nr. 31, județul
Brașov ......................................................................

16

2

MONITORUL OFICIAL AL ROMÂNIEI, PARTEA I, Nr. 717/9.VIII.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare
a Ordonanței de urgență a Guvernului nr. 56/2004
privind crearea statutului special al funcționarului public
denumit manager public
În temeiul art. 108 din Constituția României, republicată, și al art. 22
alin. (2) din Ordonanța de urgență a Guvernului nr. 56/2004 privind crearea
statutului special al funcționarului public denumit manager public, aprobată
cu modificări și completări prin Legea nr. 452/2004, cu modificările și
completările ulterioare,
Guvernul României

adoptă prezenta hotărâre.

Articol unic. — Se aprobă Normele metodologice de aplicare a
Ordonanței de urgență a Guvernului nr. 56/2004 privind crearea statutului
special al funcționarului public denumit manager public, prevăzute în anexa
care face parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul integrării europene,
Ene Dinga
Ministrul muncii, solidarității sociale și
familiei,
Gheorghe Barbu
Președintele Agenției Naționale a
Funcționarilor Publici,
Jozsef Birtalan
Ministrul finanțelor publice,
Ionel Popescu
București, 14 iulie 2005.
Nr. 783.

ANEXĂ

NORME METODOLOGICE
de aplicare a Ordonanței de urgență a Guvernului nr. 56/2004
privind crearea statutului special al funcționarului public denumit manager public
Pentru completarea cadrului normativ specific
managerilor publici, în aplicarea prevederilor Ordonanței de
urgență a Guvernului nr. 56/2004 privind crearea statutului
special al funcționarului public denumit manager public,
aprobată cu modificări și completări prin Legea
nr. 452/2004, cu modificările și completările ulterioare,
denumită în continuare Ordonanță de urgență, au fost emise
prezentele norme metodologice, denumite în continuare
norme.
CAPITOLUL I
Cadrul instituțional
Art. 1. — (1) Potrivit art. 3 alin. (1) din Ordonanța de
urgență, Comisia pentru manageri publici, denumită în
continuare Comisia, este un organism de interes general,

independent față de orice ingerință politică și față de orice
posibil interes specific predominant reprezentat de
președinte, de membrii acesteia sau de terți.
(2) Comisia urmărește respectarea interesului public și
asigură transparența, imparțialitatea, reprezentativitatea și
obiectivitatea în exercitarea atribuțiilor prevăzute în
Ordonanța de urgență și în prezentele norme.
(3) În vederea îndeplinirii atribuțiilor Comisiei ce decurg
din prevederile Ordonanței de urgență și ale prezentelor
norme, în aplicarea art. 3 alin. (5) din Ordonanța de
urgență se constituie Secretariatul Comisiei, denumit în
continuare Secretariat, asigurat de Ministerul Administrației
și Internelor.
Art. 2. — (1) Comisia se compune din maximum
17 membri, persoane fizice, reprezentanți ai autorităților și

MONITORUL OFICIAL AL ROMÂNIEI, PARTEA I, Nr. 717/9.VIII.2005
instituțiilor publice, ai organizațiilor neguvernamentale și
instituțiilor de învățământ superior, precum și ai
organizațiilor profesionale din mass-media, desemnați de
organele de conducere ale acestora.
(2) Componența Comisiei este următoarea:
a) un reprezentant al Ministerului Administrației și
Internelor;
b) un reprezentant al Uniunii Centrale pentru Reforma
Administrației Publice din cadrul Ministerului Administrației
și Internelor;
c) un reprezentant al Agenției Naționale a Funcționarilor
Publici;
d) un reprezentant al Institutului Național de
Administrație;
e) un reprezentant al Ministerului Educației și Cercetării;
f) un reprezentant al Ministerului Finanțelor Publice;
g) un reprezentant al Ministerului Muncii, Solidarității
Sociale și Familiei;
h) un reprezentant al Ministerului Integrării Europene;
i) un reprezentant al Cancelariei Primului-Ministru;
j) un reprezentant al Secretariatului General al
Guvernului;
k) un reprezentant al Asociației Române pentru
Transparență îTransparency International Romania“;
l) un reprezentant al Asociației îPro Democrația“;
m) un reprezentant al Federației Autorităților Locale din
România;
n) un reprezentant al confederațiilor sindicale
reprezentative la nivel național, care au în componența lor
organizații sindicale din domeniul funcționarilor publici,
nominalizat de Consiliul Economic și Social;
o) un reprezentant al confederațiilor patronale
reprezentative la nivel național, nominalizat de Consiliul
Economic și Social;
p) un reprezentant al instituțiilor de învățământ superior,
nominalizat de Asociația Școlilor și Institutelor de
Administrație Publică;
q) un reprezentant al presei scrise și audiovizuale,
desemnat de Clubul Român de Presă.
(3) Pentru a putea fi nominalizați ca membri ai
Comisiei, reprezentanții prevăzuți la alin. (2) trebuie să
îndeplinească cumulativ următoarele condiții:
a) să aibă o bună reputație;
b) să nu aibă antecedente penale;
c) să nu se afle în situații de conflict de interese sau
de incompatibilitate, prevăzute de lege.
(4) Componența nominală a Comisiei se aprobă prin
decizie a primului-ministru pentru un mandat de 3 ani, cu
posibilitatea reînnoirii acestuia de cel mult două ori.
(5) Membrii Comisiei nu pot face parte din Secretariatul
acesteia.
Art. 3. — Membrii Comisiei aleg președintele și
vicepreședintele acesteia cu votul majorității membrilor.
Art. 4. — (1) Mandatul de membru al Comisiei poate
înceta în următoarele condiții:
a) la solicitarea scrisă a persoanei;
b) de drept, în caz de deces sau de constatare a
incapacității de exercițiu printr-o hotărâre judecătorească
definitivă;

3

c) condamnarea printr-o hotărâre judecătorească
definitivă pentru infracțiuni prevăzute de Codul penal și de
alte legi speciale;
d) existența unui conflict de interese;
e) pierderea
funcției în virtutea căreia a fost
nominalizat;
f) exercitarea în mod necorespunzător a atribuțiilor și
responsabilităților ce îi revin sau absența nejustificată la
două ședințe consecutive ale Comisiei;
g) producerea, cu rea-credință, de prejudicii morale
Comisiei prin activitatea proprie;
h) nerespectarea hotărârilor sau deciziilor Comisiei;
i) incapacitate pe motiv medical, ce îl împiedică să
participe la cel puțin două ședințe consecutive ale
Comisiei;
j) alte incompatibilități prevăzute de lege;
k) la propunerea echipelor de asistență tehnică ale
proiectelor în domeniul reformei funcției publice din
administrația publică, finanțate prin Programul PHARE,
pentru experții desemnați în condițiile prevăzute la art. 62;
l) la solicitarea justificată a autorității sau instituției
publice, asociației ori organizației care l-a desemnat.
(2) Încadrarea în unul dintre cazurile prevăzute la
alin. (1) lit. c)—j) se analizează și se hotărăște în ședință
de către Comisie.
(3) Mandatul de membru al Comisiei se poate suspenda
de la data constatării de către Comisie a începerii urmăririi
penale până la data încetării acesteia sau, după caz, până
la data rămânerii definitive a hotărârii judecătorești, potrivit
alin. (1) lit. c).
(4) Comisia hotărăște, în situațiile prevăzute la alin. (2)
și (3), fără votul membrului în cauză, care în acest caz
nu are drept de vot.
Art. 5. — În situația încetării, potrivit art. 4, a
mandatului unui membru al Comisiei, urmează să fie
desemnat alt membru în Comisie, în condițiile art. 2 și ale
art. 61 alin. (1), precum și, după caz, ale art. 3.
Art. 6. — (1) La ședințele Comisiei poate participa fără
drept de vot un număr de maximum 15 persoane cu statut
de observator, denumite în continuare observatori, cu
obligația respectării interesului public, transparenței,
imparțialității și obiectivității. Persoanele propuse ca
observatori trebuie să îndeplinească condițiile prevăzute la
art. 2 alin. (3).
(2) Odată cu aducerea la cunoștință publică a
convocării ședinței Comisiei, Secretariatul face cunoscute
propunerile nominale de observatori, la întocmirea cărora
se va ține seama și de propunerile nominale făcute potrivit
art. 18 lit. c).
(3) În termen de 7 zile de la data aducerii la cunoștință
publică a convocării ședinței Comisiei, orice persoană
interesată se poate înscrie la Secretariat pe lista de
propuneri a observatorilor.
(4) Propunerile formulate potrivit alin. (2) și (3) se
transmit fiecărui membru al Comisiei, cu cel puțin 5 zile
înainte de data ședinței, în vederea exprimării opțiunilor
asupra a maximum 15 dintre acestea. Secretariatul
centralizează opțiunile exprimate și, în funcție de numărul
acestora, întocmește lista finală a observatorilor pe care îi

4

MONITORUL OFICIAL AL ROMÂNIEI, PARTEA I, Nr. 717/9.VIII.2005

convoacă pentru ședința Comisiei, sub rezerva aprobării de
către aceasta.
(5) Observatorii prevăzuți la alin. (1) pot formula
observații în scris, în cazul constatării unor neregularități
sau vicii în aplicarea procedurilor aprobate, în condițiile
stabilite prin regulamentul de organizare și funcționare al
Comisiei. Observațiile se transmit Comisiei prin
Secretariatul acesteia.
Art. 7. — (1) În vederea urmăririi și asigurării aplicării
prevederilor Ordonanței de urgență și ale prezentelor
norme, Comisia are următoarele atribuții principale privind
mecanismul de gestionare a funcției publice de manager
public:
a) de informare periodică privind respectarea
mecanismului de gestionare a funcției publice de manager
public, respectiv a procedurilor de desfășurare a proceselor
prevăzute la art. 22 alin. (2) lit. a) din Ordonanța de
urgență, denumite în continuare procese;
b) de monitorizare: inspecție și urmărire a tuturor
proceselor prevăzute la lit. a), în ansamblul lor, pentru a
observa dacă autoritățile și instituțiile publice responsabile
aplică procedurile stabilite pentru implementarea
corespunzătoare a acestor procese;
c) de evaluare: analizare și aprobare a rezultatelor
aplicării procedurilor de evaluare și, după caz, elaborare de
propuneri de îmbunătățire a procedurilor de către
autoritățile și instituțiile publice responsabile;
d) de asigurare, raportare și publicare a măsurilor luate
pentru garantarea transparenței, imparțialității și obiectivității
procedurilor folosite în exercitarea atribuțiilor sale;
e) de a decide, în domeniile sale de competență:
confirmare finală asupra rezultatelor aplicării întocmai a
procedurilor stabilite pentru situațiile respective, stabilirea
treptei profesionale de încadrare ca manager public,
stabilirea clasamentului final al absolvenților.
(2) În exercitarea atribuțiilor prevăzute la alin. (1),
Comisia:
a) aprobă regulamentul propriu de organizare și
funcționare;
b) propune revocarea președintelui și/sau a unuia ori
mai multor membri ai Comisiei, în situațiile prevăzute la
art. 4 alin. (1) lit. c)—j);
c) aprobă procedurile privind constituirea și funcționarea
grupurilor de experți și de alți specialiști în domeniile sale
de competență;
d) poate solicita, pentru fundamentarea deciziilor sale,
prin intermediul Secretariatului sau, după caz, al
partenerului de implementare prevăzut la art. 12, prestarea,
pe bază de contract, de servicii de asistență tehnică,
consultanță, expertiză de specialitate, alte servicii necesare,
de către personalități recunoscute în domeniu, experți și
alți specialiști, precum și de la alți prestatori de asemenea
servicii, de înalt profesionalism;
e) propune autorităților și instituțiilor publice, precum și
altor structuri implicate în procesul respectiv reanalizarea
măsurilor care sunt considerate că nu respectă prevederile
Ordonanței de urgență, ale prezentelor norme sau ale
procedurilor stabilite conform legii;

f) recomandă efectuarea de modificări ale procedurilor
sau poate cere autorităților ori instituțiilor publice interesate
propuneri de îmbunătățire a procedurilor;
g) soluționează contestațiile în situațiile prevăzute de
Ordonanța de urgență și de prezentele norme;
h) poate desemna observatori fără drept de vot la
lucrările comisiilor de organizare a selecției pentru
programele de formare specializată, prevăzute la art. 4
alin. (1) din Ordonanța de urgență, precum și în procesul
de evaluare a participanților la programele respective ori a
managerului public, observatori care au dreptul de a
interveni în cazul constatării unor neregularități sau vicii în
aplicarea procedurilor aprobate, prin participarea la dezbateri
ori observații în scris; aprobă participarea observatorilor la
ședințele Comisiei, în condițiile prevăzute la art. 6;
i) asigură accesul la toate informațiile de interes public,
potrivit legii;
j) poate colabora cu alte organizații pentru exercitarea
atribuțiilor proprii;
k) aprobă raportul său anual de activitate, pe care îl
prezintă Guvernului și publicului.
(3) Comisia îndeplinește orice alte atribuții ce decurg
direct din aplicarea prevederilor Ordonanței de urgență,
precum și ale prezentelor norme.
(4) Comisia, în exercitarea atribuțiilor din domeniul său
de competență, adoptă hotărâri, emite decizii și acordă
avize consultative sau recomandări, în concordanță cu
prevederile Ordonanței de urgență și ale prezentelor norme.
(5) Comisia are dreptul de a solicita de la Institutul
Național
de Administrație, Agenția Națională a
Funcționarilor Publici, Ministerul Administrației și Internelor,
precum și de la celelalte autorități și instituții publice,
centrale și locale, datele și informațiile necesare realizării
atribuțiilor sale.
(6) În cazul în care se constată neregularități, în funcție
de gravitate, Comisia le semnalează succesiv
Secretariatului, autorității sau instituției publice interesate,
ori, respectiv, le aduce la cunoștință opiniei publice.
Art. 8. — (1) Pentru îndeplinirea atribuțiilor sale,
Comisia își desfășoară activitatea în ședință constituită în
condițiile alin. (2) și (3), precum și în cazul prevăzut la
alin. (5).
(2) Comisia se întrunește în ședință de cel puțin două
ori pe an și ori de câte ori este necesar, la propunerea
președintelui, a Secretariatului sau a cel puțin jumătate din
numărul membrilor săi. Convocarea membrilor la ședința
Comisiei se face de către Secretariat cu cel puțin 15 zile
înainte de data ținerii acesteia.
(3) Cvorumul de ședință al Comisiei este:
a) minimum 7 membri, fiind necesară prezența a cel
puțin câte unui membru din cadrul fiecăreia dintre
categoriile prevăzute la art. 3 alin. (4) din Ordonanța de
urgență, în vederea îndeplinirii atribuțiilor prevăzute la art. 7
alin. (1) lit. a), b) și d), alin. (2) lit. c), d), e), f), h) și i),
precum și alin. (3);
b) minimum 11 membri, fiind necesară prezența a cel
puțin câte unui membru din cadrul fiecăreia dintre
categoriile prevăzute la art. 3 alin. (4) din Ordonanța de
urgență, în vederea îndeplinirii atribuțiilor prevăzute la art. 4

MONITORUL OFICIAL AL ROMÂNIEI, PARTEA I, Nr. 717/9.VIII.2005
alin. (2), art. 7 alin. (1) lit. c), e) și alin. (2) lit. a), b), g)
și k).
(4) La ședințele Comisiei este obligatorie participarea
președintelui sau, în lipsa acestuia, a vicepreședintelui
acesteia, precum și a unui reprezentant al Secretariatului.
Pe durata proiectelor PHARE din domeniul reformei funcției
publice din administrația publică este obligatorie și prezența
a cel puțin unui membru din categoria prevăzută la art. 62.
(5) Comisia își poate desfășura activitatea și poate lua
hotărâri, în vederea îndeplinirii atribuțiilor prevăzute la art. 7
alin. (1) lit. a), b) și d), alin. (2) lit. c), d), e), f), g), h), i)
și k), și fără a fi întrunită în ședință, la inițiativa
președintelui Comisiei sau a Secretariatului, cu îndeplinirea
cumulativă a următoarelor condiții:
a) Secretariatul să solicite, în scris sau prin alt mijloc
care asigură dovada transmiterii (fax, e-mail, scrisoare
recomandată cu confirmare de primire etc.), tuturor
membrilor Comisiei exprimarea votului;
b) Secretariatul să precizeze, în solicitarea prevăzută la
lit. a), data până la care acest vot trebuie să îi fie
comunicat în scris sau prin alt mijloc care asigură dovada
transmiterii;
c) numărul voturilor exprimate să fie de minimum 7, cu
excepția situației prevăzute la art. 7 alin. (2) lit. g), când
acest număr trebuie să fie de minimum 11.
(6) Comisia hotărăște, în cazul întrunirii în ședință, cu
votul a jumătate plus unu din numărul membrilor prezenți,
cu excepția situației prevăzute la alin. (3) lit. b), când
hotărârea se ia cu votul a jumătate plus unu din numărul
membrilor săi; în cazul prevăzut la alin. (5) Comisia
hotărăște valabil cu majoritatea voturilor valabil exprimate
în termenul stabilit; în ambele cazuri abținerile nu se iau
în calculul numărului de voturi exprimate.
(7) Pentru adoptarea anumitor decizii, unul sau mai
mulți membri ai Comisiei pot solicita procedura de vot
secret. Hotărârea privind utilizarea procedurii de vot secret
se adoptă cu majoritatea simplă a celor prezenți.
Art. 9. — (1) Secretariatul prevăzut la art. 1 alin. (3)
este constituit din minimum 3 membri și are următoarele
atribuții ce decurg din prevederile Ordonanței de urgență
și ale prezentelor norme:
a) elaborează proiectul regulamentului de organizare și
funcționare a Comisiei, precum și propuneri de completare
sau de modificare a acestuia, după caz;
b) elaborează proiectele de hotărâri, decizii, avize
consultative, precum și, după caz, de recomandări ale
Comisiei și ia măsuri în vederea asigurării implementării
acestora;
c) desfășoară activități ce decurg din exercitarea
atribuțiilor Comisiei;
d) primește preferințele participanților la programele de
formare specializată prevăzute la art. 10 alin. (1) din
Ordonanța de urgență, precum și opțiunile absolvenților
privind posturile de manageri publici, pe care le aduce la
cunoștință Comisiei, în vederea susținerii lor de către
Agenția Națională a Funcționarilor Publici, în funcție de
posibilități;
e) primește proiectele de fișe de post pentru funcțiile de
manager public de la superiorii ierarhici ai acestora din
cadrul autorităților și instituțiilor publice respective, le

5

analizează și le verifică din punct de vedere al respectării
prevederilor Ordonanței de urgență, ale prezentelor norme,
precum și ale eventualelor hotărâri ale Comisiei referitoare
la fișele de post și, după caz, fie le înaintează Comisiei
spre confirmare, fie colaborează cu superiorul ierarhic
respectiv pentru îmbunătățirea acestora sau, în cazul în
care prevederile anterioare nu sunt aplicabile, face
propuneri corespunzătoare Comisiei;
f) primește și înregistrează orice contestații destinate
Comisiei, pe care le analizează, și face propuneri
corespunzătoare Comisiei privind modul de soluționare;
g) creează, gestionează și actualizează pagina de
Internet a Comisiei, referitoare la managerii publici;
h) efectuează actele procedurale și respectă procedura
stabilită pentru adoptarea hotărârilor, emiterea deciziilor,
avizelor consultative și recomandărilor Comisiei;
i) pregătește ședințele Comisiei: întocmește proiectul
ordinii de zi a ședinței, pregătește documentele, convoacă
membrii Comisiei, comunică ordinea de zi și materialele de
ședință, pregătește locația de desfășurare a ședinței;
j) întocmește procesul-verbal al fiecărei ședințe în
registrul Comisiei, care se păstrează și se arhivează în
conformitate cu prevederile în vigoare;
k) redactează hotărârile Comisiei;
l) arhivează hotărârile Comisiei, precum și celelalte
documente care au stat la baza fundamentării acestor
hotărâri;
m) asigură aducerea la cunoștință publică a
documentelor și hotărârilor Comisiei, în conformitate cu
prevederile prezentelor norme;
n) estimează necesitățile financiare ale Comisiei și
Secretariatului, pe care le supune spre aprobare Comisiei,
după care le transmite departamentului de resort din
Ministerul Administrației și Internelor, în vederea alocării de
la bugetul acestuia a sumelor necesare îndeplinirii
atribuțiilor ce le revin, și întocmește rapoartele financiare
privind efectuarea cheltuielilor pe bază de documente
legale justificative;
o) elaborează raportul anual de activitate al Comisiei,
pe care îl supune acesteia spre aprobare.
(2) Secretariatul îndeplinește și alte atribuții și
responsabilități stabilite de Comisie, în baza prevederilor
Ordonanței de urgență și ale prezentelor norme.
(3) Secretariatul depune diligențele necesare pentru
buna derulare a propriei activități și sprijină Comisia în
îndeplinirea responsabilităților ce îi revin potrivit Ordonanței
de urgență și prezentelor norme.
Art. 10. — Ministerul Administrației și Internelor asigură
locația și logistica necesare îndeplinirii atribuțiilor Comisiei
și Secretariatului acesteia.
Art. 11. — (1) Cheltuielile materiale și de servicii pentru
îndeplinirea atribuțiilor Comisiei și Secretariatului acesteia
sunt finanțate de la bugetul Ministerului Administrației și
Internelor.
(2) Președintele Comisiei răspunde de modul de
efectuare a cheltuielilor prevăzute la alin. (1).
Art. 12. — Potrivit art. 3 alin. (7) din Ordonanța de
urgență, Ministerul Administrației și Internelor poate
colabora, pentru realizarea atribuțiilor sale prevăzute prin
Ordonanța de urgență și prin prezentele norme, cu un

6

MONITORUL OFICIAL AL ROMÂNIEI, PARTEA I, Nr. 717/9.VIII.2005

partener de implementare, care poate fi o organizație
internațională interguvernamentală sau echipe de asistență
tehnică din partea proiectelor din domeniul reformei
administrației publice, finanțate prin Programul PHARE,
desemnate prin ordin al ministrului administrației și
internelor sau prin contract, pe baza unui acord încheiat cu
România sau cu autoritățile române competente.
Art. 13. — (1) Institutul Național de Administrație
asigură promovarea, organizarea și desfășurarea
programelor de formare specializată prevăzute la art. 4
alin. (1) din Ordonanța de urgență, cu respectarea
regulamentului de ordine interioară, a regulamentelor privind
organizarea și desfășurarea concursului de admitere și a
regulamentelor de studii, aprobate conform legii, precum și
a prevederilor prezentelor norme.
(2) În vederea îndeplinirii atribuțiilor prevăzute la
alin. (1), Institutul Național de Administrație, pe lângă
atribuțiile și responsabilitățile conferite prin actele normative
în vigoare, mai are următoarele atribuții și responsabilități
ce decurg din aplicarea prevederilor Ordonanței de urgență:
a) pune la dispoziție Comisiei datele și informațiile
necesare monitorizării de către aceasta a procesului de
organizare și desfășurare a selecției pentru programele de
formare specializată, precum și informațiile referitoare la
evaluarea pe parcursul acestor programe și ține seama de
recomandările Comisiei pentru asigurarea desfășurării
corespunzătoare a acestui proces;
b) stabilește, în colaborare cu Unitatea Centrală pentru
Reforma Administrației Publice, cu avizul Agenției Naționale
a Funcționarilor Publici, precum și cu avizul consultativ al
Comisiei, numărul de locuri pentru programele de formare
specializată, având în vedere cerințele reformei în
administrația publică și necesitățile autorităților și instituțiilor
publice de posturi de manageri publici;
c) eliberează diplomele de absolvire pentru absolvenții
programelor de formare specializată.
Art. 14. — (1) În aplicarea art. 5 din Ordonanța de
urgență, Agenția Națională a Funcționarilor Publici are
următoarele atribuții principale:
a) face propuneri în vederea stabilirii numărului de locuri
pentru cele două programe de formare specializată
prevăzute la art. 4 alin. (1) din Ordonanța de urgență,
ținând seama de prevederile Planului de ocupare a
funcțiilor publice;
b) avizează înființarea sau, după caz, solicită autorităților
și altor instituții publice din administrația publică centrală, în
colaborare cu Comisia, înființarea de posturi corespunzătoare funcției de manager public, asigurând, după caz,
aplicarea principiului grupării mai multor manageri publici în
cadrul aceleiași autorități sau instituții publice;
c) avizează înființarea de către autoritățile publice locale
a posturilor pentru funcțiile de manager public;
d) colaborează cu autoritățile și instituțiile publice,
precum și cu Comisia, în vederea asigurării transferului
managerilor publici, pentru îndeplinirea condiției prevăzute
la art. 15 din Ordonanța de urgență;
e) întocmește, în colaborare cu Comisia, schema de
repartizare a absolvenților programelor de formare
specializată prevăzute la art. 10 alin. (1) din Ordonanța de

urgență, având în vedere și îndeplinirea obligației prevăzute
la art. 15 alin. (1) din Ordonanța de urgență;
f) poate solicita de la autorități și instituții din cadrul
administrației publice locale necesitățile de posturi pentru
funcțiile publice de manager public, care pot fi înființate
potrivit art. 6 alin. (2) din Ordonanța de urgență;
g) întocmește planul de ocupare a funcțiilor publice
având în vedere și propunerile Comisiei, la a căror
elaborare se ține seama de preferințele exprimate de
participanții la programele de formare specializată prevăzute
la art. 10 alin. (1) din Ordonanța de urgență și, respectiv,
de opțiunile managerilor publici, pentru aplicarea art. 12
alin. (2) și a art. 15 din Ordonanța de urgență;
h) comunică autorităților și instituțiilor publice interesate,
în termen de 5 zile de la data contrasemnării de către
Comisie a schemei de repartizare a absolvenților,
propunerile nominale de numire a acestora în funcția
publică de manager public;
i) analizează opțiunile managerilor publici privind
transferul sau încadrarea lor în condițiile prevăzute la
art. 45 alin. (3) și stabilește, în funcție de acestea și în
limita numărului total de posturi aferente funcției publice de
manager public prevăzut în Planul anual de ocupare a
funcțiilor publice, autoritatea sau instituția publică, precum
și funcția publică de manager public echivalentă pe care
urmează a fi transferați, conform art. 15 alin. (2) și (3) din
Ordonanța de urgență, sau, după caz, numiți;
j) ține la zi evidența absolvenților programelor de
formare specializată prevăzute la art. 10 alin. (1) din
Ordonanța de urgență, în ceea ce privește îndeplinirea
condiției prevăzute la art. 15 alin. (1) din Ordonanța de
urgență;
k) asigură, potrivit art. 16 alin. (2) din Ordonanța de
urgență, redistribuirea persoanelor care au pierdut statutul
de manager public, pe o funcție publică generală
corespunzătoare pregătirii și experienței acestora, în limita
funcțiilor publice vacante, și ține evidența acestora în
vederea respectării perioadei în care sunt obligați să
lucreze în administrația publică, potrivit prevederilor art. 16
alin. (3) din Ordonanța de urgență;
l) urmărește modul de respectare a angajamentului
prevăzut la art. 7 alin. (2) din Ordonanța de urgență și
sesizează de îndată Ministerul Administrației și Internelor în
cazul suspendării sau încetării raportului de serviciu al
absolvenților acestor programe, intervenită în perioada
prevăzută în angajament;
m) sprijină Comisia și Secretariatul acesteia, respectiv
partenerul de implementare prevăzut la art. 12, pentru
realizarea în bune condiții a atribuțiilor ce le revin, fără a
putea fi implicată direct în exercitarea acestora.
(2) Agenția Națională a Funcționarilor Publici
îndeplinește și alte atribuții ce decurg din aplicarea
prezentelor norme.
Art. 15. — Pentru aplicarea prevederilor art. 7 alin. (2)
din Ordonanța de urgență, ministrul administrației și
internelor aprobă, cu avizul consultativ al Comisiei,
conținutul-model al angajamentului ce se semnează cu
acest minister de către participanții declarați admiși la unul
dintre programele de formare specializată prevăzute la

MONITORUL OFICIAL AL ROMÂNIEI, PARTEA I, Nr. 717/9.VIII.2005
art. 4 alin. (1) din Ordonanța de urgență, putând da, în
acest sens, împuternicire unuia dintre secretarii de stat.
Art. 16. — Ministerul Administrației și Internelor
urmărește
recuperarea
debitelor
provenite
din
nerespectarea prevederilor angajamentului semnat potrivit
art. 15.
Art. 17. — Pentru asigurarea corelării politicilor proprii,
în ceea ce privește managerii publici, în funcție de
Strategia actualizată a Guvernului României privind
accelerarea reformei în administrația publică, Agenția
Națională a Funcționarilor Publici încheie un protocol de
colaborare cu Institutul Național de Administrație, ce se
supune aprobării ministrului administrației și internelor, în
termen de 30 de zile de la data intrării în vigoare a
prezentelor norme.
Art. 18. — În aplicarea prevederilor Ordonanței de
urgență, autoritățile și instituțiile publice au următoarele
atribuții principale:
a) colaborează cu Agenția Națională a Funcționarilor
Publici pentru elaborarea corespunzătoare a Planului de
ocupare a funcțiilor publice și asigurarea înființării în
structura lor a posturilor necesare pentru funcțiile publice
de manager public, având în vedere și prevederile art. 14
alin. (1) lit. i);
b) colaborează cu Comisia și cu Secretariatul acesteia,
respectiv cu partenerul de implementare prevăzut la
art. 12, pentru realizarea atribuțiilor și responsabilităților ce
le revin potrivit prevederilor Ordonanței de urgență și
prezentelor norme;
c) pot propune observatori fără drept de vot, în
condițiile art. 6;
d) numesc managerul public, potrivit art. 12 alin. (3) din
Ordonanța de urgență, în termen de 15 zile de la data
primirii de la Agenția Națională a Funcționarilor Publici a
comunicării respective; în cazul în care există o solicitare
scrisă și motivată a managerului public, actul administrativ
de numire poate fi emis de conducătorul autorității sau
instituției publice, în cel mult 30 de zile de la aceeași dată;
e) iau măsurile necesare pentru întocmirea
corespunzătoare a fișelor de post pentru funcțiile publice
de manager public, până la data numirii în funcție a
managerului public;
f) asigură, prin intermediul mentorului prevăzut la
art. 20, buna desfășurare a activității participantului la
programele de formare specializată ale Institutului Național
de Administrație, pe durata stagiului, prin facilitarea
accesului acestuia la toate resursele necesare, inclusiv prin
oferirea unui post de lucru dotat cu birotica necesară:
calculator, acces la imprimantă, copiator, telefon/fax,
rechizite și altele asemenea;
g) sprijină în mod activ activitatea managerului public,
prin intermediul superiorului ierarhic al acestuia, în vederea
îndeplinirii corespunzătoare a atribuțiilor și responsabilităților
prevăzute în fișa postului managerului public respectiv;
h) pot formula propuneri de îmbunătățire a procedurilor
în care autoritatea sau instituția publică respectivă este
implicată.

7

CAPITOLUL II
Mecanismul de gestionare a funcției publice
de manager public
Art. 19. — (1) Selecția pentru programele de formare
specializată prevăzute la art. 4 alin. (1) din Ordonanța de
urgență, cu excepția celor prevăzute la art. 20 alin. (2) din
Ordonanța de urgență, se realizează de Institutul Național
de Administrație, în colaborare cu Agenția Națională a
Funcționarilor Publici, în condițiile prevăzute prin prezentele
norme și prin hotărâre a Guvernului care se adoptă anual,
conform art. 6 alin. (1) din Ordonanța Guvernului
nr. 81/2001 privind înființarea și organizarea Institutului
Național de Administrație, aprobată cu modificări prin Legea
nr. 106/2002, cu modificările și completările ulterioare, cu
respectarea următoarelor criterii generale:
a) vârsta maximă de 35 de ani;
b) studii superioare de lungă durată, absolvite cu
diplomă de licență sau echivalentă;
c) cunoașterea unei limbi de circulație europeană;
d) cetățenie română;
e) domiciliul în România;
f) lipsa restricțiilor privind călătoria în străinătate, pentru
acele țări avute în vedere de către programul respectiv de
formare.
(2) Procedurile de selecție se stabilesc prin
regulamentele de studii ale Institutului Național de
Administrație, aprobate conform legii.
Art. 20. — (1) Pe perioada stagiilor în administrația
publică din cadrul programelor de formare specializată
prevăzute la art. 8 alin. (5) din Ordonanța de urgență,
cursanții și stagiarii sunt sprijiniți și coordonați de către
funcționari publici care ocupă funcții publice de conducere
în condițiile legii, denumiți în continuare mentori.
(2) Calitatea de mentor se atribuie prin contract
individual de muncă în domeniul activității de formare
profesională continuă, încheiat cu Institutul Național de
Administrație sau, după caz, cu alte instituții de formare
continuă, în situația prevăzută la art. 10 alin. (1) lit. c) din
Ordonanța de urgență, pe baza unui acord instituțional
dintre acestea și autoritatea sau instituția publică în cadrul
căreia își desfășoară activitatea mentorul respectiv.
(3) Pot fi mentori funcționarii publici prevăzuți la
alin. (1), care îndeplinesc următoarele condiții:
a) cunosc în detaliu structura organizatorică și activitățile
desfășurate în cadrul autorității sau instituției publice
respective;
b) au abilități de comunicare și relaționare cu personalul
autorității sau instituției publice respective;
c) au experiență în a lucra în echipă și în acțiuni de
instruire;
d) au capacitatea de a motiva și îndruma, în spirit
inovator și reformator, alte persoane;
e) nu au fost sancționați disciplinar;
f) nu sunt rude, până la gradul al IV-lea inclusiv, și nici
soț, soție sau afin cu participantul la stagiu.
(4) Mentorul are următoarele atribuții și responsabilități
principale, delegate în condițiile legii, pe baza acordului
instituțional prevăzut la alin. (2):

8

MONITORUL OFICIAL AL ROMÂNIEI, PARTEA I, Nr. 717/9.VIII.2005

a) asigură buna desfășurare a activității participantului la
programele de formare specializată prevăzute la art. 4
alin. (1), pe durata stagiului, prin: acces la toate sectoarele
de activitate cu relevanță pentru programele de formare
urmate și implicarea în activitățile specifice acestora;
prezentarea personalului din cadrul sectoarelor de activitate
respective, precum și prin acces la bazele de date fără
caracter confidențial, la documentația specifică activității
acestor sectoare; coordonarea, monitorizarea și evaluarea
activității pe durata stagiului;
b) întocmește un raport de evaluare la sfârșitul stagiului;
c) urmărește atingerea obiectivelor stagiului, precum și
respectarea domeniilor și tipurilor de activități specifice.
(5) Domeniile și tipurile de activități pe care mentorul
este obligat să le includă în programul stagiilor prevăzute
la alin. (1) sunt stabilite de autoritățile și instituțiile publice
în cadrul cărora își desfășoară activitatea, în colaborare cu
Institutul Național de Administrație, având în vedere
regulamentele de studii ale acestuia, aprobate
conform legii.
(6) Drepturile și obligațiile ce decurg din calitatea de
mentor, precum și celelalte condiții aferente, inclusiv modul
de remunerare, sunt stabilite prin contractul individual de
muncă prevăzut la alin. (2).
Art. 21. — (1) Programul intensiv prevăzut la art. 10
alin. (1) lit. c) din Ordonanța de urgență trebuie să
cuprindă elemente care să permită evaluarea absolvenților
pe baza acelorași principii și criterii cu ale absolvenților
programelor de formare specializată, prevăzute la art. 4
alin. (1) din Ordonanța de urgență.
(2) În vederea verificării respectării condițiilor prevăzute
la alin. (1), Institutul Național de Administrație și celelalte
instituții de formare continuă care doresc să organizeze
programul intensiv prevăzut la art. 10 alin. (1) lit. c) din
Ordonanța de urgență trebuie să solicite în acest sens, în
prealabil, avizul Comisiei. Solicitarea se depune la
Secretariat, cu cel puțin 60 de zile înaintea datei
preconizate de începere a programului, împreună cu datele
și informațiile necesare verificării de către grupele de
experți prevăzute la art. 7 alin. (2) lit. c), a îndeplinirii
condițiilor prevăzute la alin. (1), în vederea luării deciziei
de către Comisie, conform prevederilor art. 24 alin. (2).
(3) Avizul Comisiei se comunică, motivat, instituțiilor
interesate și se aduce la cunoștință publică, în termen de
30 de zile de la data primirii solicitării.
Art. 22. — (1) În cazul intervenirii unor situații de natura
celor prevăzute la art. 81 alin. (1) lit. a) și e)—m) sau la
art. 82 alin. (1) lit. a) și b) din Legea nr. 188/1999 privind
Statutul funcționarilor publici, republicată, cu modificările
ulterioare, caz în care persoana respectivă își întrerupe
programul de formare specializată, Institutul Național de
Administrație poate dispune, pentru propriile programe, în
condițiile regulamentelor sale de studii și cu informarea
documentată a Agenției Naționale a Funcționarilor Publici,
și aducerea la cunoștința Comisiei a următoarelor măsuri:
a) reluarea de către persoana în cauză a programului
de formare specializată, la încetarea situațiilor respective,
dacă perioada de absență nu afectează în mod substanțial
pregătirea acesteia sau buna desfășurare a programului de
formare specializată;

b) reluarea de către persoana în cauză a programului
de formare specializată la următorul ciclu de formare, cu
luarea în considerare a etapelor parcurse până la data
întreruperii acestuia, în condițiile în care nu sunt aplicabile
prevederile lit. a);
c) eliminarea de la programul de formare specializată a
persoanei în cauză, dacă nu sunt aplicabile măsurile
prevăzute la lit. a) și b).
(2) Prevederile art. 9 alin. (2) din Ordonanța de urgență
nu sunt aplicabile cazurilor prevăzute la alin. (1).
Art. 23. — (1) Situațiile de excludere a participanților de
la programele de formare specializată, prevăzute la art. 9
alin. (1) din Ordonanța de urgență, se detaliază prin
Regulamentul de ordine interioară și regulamentele de
studii ale Institutului Național de Administrație, aprobate
potrivit legii.
(2) În situațiile prevăzute la alin. (1) deciziile se iau de
Institutul Național de Administrație, cu informarea prealabilă
documentată a Comisiei, fiind aplicabile prevederile art. 9
alin. (2) din Ordonanța de urgență.
Art. 24. — (1) Persoanele prevăzute la art. 10 alin. (1)
din Ordonanța de urgență se evaluează cu respectarea
următoarelor condiții:
a) elementele supuse evaluării sunt cunoștințele
dobândite în cadrul formării, performanțele profesionale din
cadrul stagiilor din programul de formare, precum și
abilitățile manageriale ale fiecărei persoane, care este
testată pe baza unui cadru de competențe pentru manageri
publici, elaborat de grupurile de experți prevăzute la art. 7
alin. (2) lit. c) și aprobat de Comisie;
b) evaluarea fiecărei serii de absolvenți trebuie să aibă
la bază metode și criterii de evaluare echivalente pentru
fiecare dintre elementele prevăzute la lit. a).
(2) Evaluarea finală realizată de Comisie, potrivit
prevederilor art. 10 alin. (1), coroborat cu art. 12 alin. (1)
din Ordonanța de urgență, constă în analizarea și decizia
asupra echivalenței metodelor și criteriilor prevăzute la
alin. (1) lit. b) și în aprobarea rezultatelor obținute în urma
calculării mediei proporționale, potrivit ponderii stabilite de
Comisie, dintre:
a) rezultatele evaluării — rămase definitive în condițiile
stabilite de regulamentele de studii prevăzute la art. 8
alin. (1) din Ordonanța de urgență — de la absolvirea
programelor de formare specializată prevăzute la art. 4
alin. (1) din Ordonanța de urgență, exprimate cu puncte de
la 1 la 100, respectiv a programului intensiv de formare
specializată, prevăzut la art. 10 alin. (1) lit. c) din
Ordonanța de urgență;
b) rezultatele evaluării abilităților manageriale prevăzute
la alin. (1) lit. a), evaluare ce se efectuează de către
experți și de alți specialiști, în condițiile prevăzute la art. 7
alin. (1) lit. c) și alin. (2) lit. c), exprimate cu puncte de la
1 la 100.
Art. 25. — (1) Rezultatele evaluării abilităților
manageriale, rezultatele evaluării finale, inclusiv încadrarea
în trepte profesionale a absolvenților programelor prevăzute
la art. 10 alin. (1) din Ordonanța de urgență și clasamentul
final, decise de Comisie, pot fi contestate de persoanele
evaluate, în termen de 3 zile de la data aducerii la
cunoștință publică a rezultatelor.

MONITORUL OFICIAL AL ROMÂNIEI, PARTEA I, Nr. 717/9.VIII.2005
(2) La analizarea contestațiilor nu pot participa aceiași
experți sau alți specialiști care au participat la efectuarea
evaluării persoanei respective.
(3) Rezultatele contestațiilor se stabilesc și se comunică
celor în cauză, în termen de maximum 30 de zile de la
depunerea lor, și se aduc la cunoștință publică.
Art. 26. — (1) Încadrarea absolvenților în trepte
profesionale și întocmirea clasamentului final se aprobă de
Comisie și se aduc la cunoștință publică, în termen de
3 zile de la data rămânerii definitive a rezultatelor evaluării
finale.
(2) La aprobarea de către Comisie a încadrării în trepte
profesionale a absolvenților se are în vedere îndeplinirea
următoarelor condiții:
a) pentru treapta I, punctajul minim să fie de 87,5 dintr-un
punctaj de 100, iar diferența dintre rezultatele evaluării
prevăzute la art 24 alin. (2) lit. a) și rezultatele evaluării
prevăzute la art. 24 alin. (2) lit. b) să nu depășească
10 puncte;
b) pentru treapta a III-a, punctajul maxim să fie de 55
dintr-un punctaj de 100 sau punctajul maxim să fie de 65,
cu condiția ca în cazul punctajelor situate în intervalul 56—65 de
puncte diferența dintre rezultatele evaluării prevăzute la
art. 24 alin. (2) lit. a) și rezultatele evaluării prevăzute la
art. 24 alin. (2) lit. b) să fie mai mare de 25 de puncte;
c) pentru treapta a II-a, absolvenții care nu se
încadrează în condițiile prevăzute la lit. a) sau b).
Art. 27. — (1) Opțiunile absolvenților prevăzute la
art. 12 alin. (2) din Ordonanța de urgență se depun în
condițiile prevăzute la art. 9 alin. (1) lit. d), în termen de
10 zile de la data intrării în vigoare a hotărârii Guvernului
pentru aprobarea Planului anual de ocupare a funcțiilor
publice.
(2) Opțiunile prevăzute la alin. (1), exprimate în ordinea
de preferință de către absolvenți, au în vedere toate
posturile vacante de manageri publici cuprinse în Planul
anual de ocupare a funcțiilor publice.
Art. 28. — În cazurile prevăzute la art. 9 alin. (1) lit. m)
și la art. 25—27, aducerea la cunoștință publică constă în
afișarea la sediul Secretariatului, respectiv al partenerului
de implementare, și în publicarea pe pagina de Internet a
Ministerului Administrației și Internelor sau a Comisiei.
Art. 29. — (1) Comisia va înainta Agenției Naționale a
Funcționarilor Publici, în termen de 3 zile de la data
aducerii la cunoștință publică a rezultatelor rămase
definitive, treptele profesionale de încadrare, clasamentul
final și opțiunile finale ale absolvenților în vederea întocmirii
de către aceasta a schemei de repartizare a absolvenților,
prevăzută la art. 12 alin. (2) din Ordonanța de urgență.
(2) În termen de 15 zile de la data primirii
documentelor prevăzute la alin. (1), Agenția Națională a
Funcționarilor Publici va întocmi, în condițiiile alin. (3), cu
contrasemnătura Comisiei, schema de repartizare a
absolvenților pe funcțiile publice de manager public
prevăzute în Planul anual de ocupare a funcțiilor publice.
(3) Schema de repartizare a absolvenților se întocmește
în ordinea descrescătoare a rezultatelor înscrise în
clasamentul final al managerilor publici și potrivit ordinii de
preferință exprimate prin opțiunile depuse de fiecare dintre
aceștia, în funcție de posturile rămase disponibile, prin

9

aplicarea acestei reguli. În caz de rezultate egale și/sau
opțiuni identice, departajarea se face în ordinea
descrescătoare a diferenței prevăzute la art. 26 alin. (2) lit. b).
Art. 30. — Funcțiile publice de manager public
rezervate acestora se prevăd de către Agenția Națională a
Funcționarilor Publici în Planul anual de ocupare a funcțiilor
publice, cu respectarea prevederilor legale și a
următoarelor proceduri:
a) la înștiințarea Comisiei, participantul la programele de
formare specializată prevăzute la art. 4 alin. (1) și la
art. 10 alin. (1) lit. c) din Ordonanța de urgență sau, după
caz, managerul public își exprimă preferința pentru locul și
domeniul în care dorește să desfășoare activitate în funcția
de manager public;
b) Agenția Națională a Funcționarilor Publici face
cunoscut autorităților și instituțiilor publice respective
preferințele exprimate, în vederea formulării de propuneri
corespunzătoare pentru Planul anual de ocupare a funcțiilor
publice.
Art. 31. — (1) Funcțiile publice specifice de manager
public se prevăd în mod obligatoriu distinct, fără precizarea
gradului profesional, în Planul de ocupare a funcțiilor
publice pentru anul următor, prin grija Agenției Naționale a
Funcționarilor Publici.
(2) Postul de manager public se consideră a avea
gradul profesional acordat, conform legii, managerului public
care îl ocupă.
Art. 32. — (1) Potrivit art. 6 alin. (1) din Ordonanța de
urgență, autoritățile și instituțiile publice din administrația
publică centrală au obligația de a înființa posturile
corespunzătoare funcțiilor publice de manager public fie din
proprie inițiativă, cu avizul Agenției Naționale a
Funcționarilor Publici, fie la solicitarea acestei agenții.
(2) Potrivit art. 6 alin. (2) din Ordonanța de urgență,
autoritățile și instituțiile administrației publice locale care
doresc să înființeze posturi corespunzătoare funcțiilor
publice de manager public vor solicita avizul Agenției
Naționale a Funcționarilor Publici în timp util, în vederea
introducerii lor în Planul de ocupare a funcțiilor publice pe
anul următor, conform termenelor prevăzute în instrucțiunile
pentru elaborarea acestuia.
(3) La propunerea Agenției Naționale a Funcționarilor
Publici, funcțiile publice de manager public se pot crea și
în cursul anului, prin actul administrativ al conducătorului
autorității sau al instituției publice respective, ca urmare a
transformării unui post. Propunerea Agenției poate fi
justificată și de solicitările făcute de autoritățile și instituțiile
publice interesate, de Comisie sau de managerii publici.
Art. 33. — Numirea în funcția de manager public se
face potrivit art. 12 alin. (3), coroborat cu art. 11 alin. (3)
din Ordonanța de urgență, în gradul profesional special, în
cazul celor încadrați în treapta 1, respectiv în gradul
profesional asistent, în cazul celor încadrați în
treptele 2 sau 3 de încadrare.
Art. 34. — (1) În aplicarea art. 19 alin. (1), (11) și (12)
din Ordonanța de urgență, salariul și sporul managerului
public se stabilesc prin act administrativ al conducătorului
autorității sau instituției publice respective, astfel:
a) stabilirea salariului de bază al managerului public se
face potrivit reglementărilor legale pentru funcționarii publici

10

MONITORUL OFICIAL AL ROMÂNIEI, PARTEA I, Nr. 717/9.VIII.2005

din aparatul propriu al ministerelor, prin însumarea
salariului de bază corespunzător funcției de consilier, gradul
profesional superior, treapta de salarizare I, cu indemnizația
de conducere aferentă funcției publice de conducere,
echivalentă gradului profesional deținut de managerul public
respectiv;
b) sporul de manager public se determină prin aplicarea
la salariul de bază al managerului public, calculat potrivit
prevederilor lit. a), a procentului determinat în funcție de
treapta profesională deținută, prevăzut în anexa la
Ordonanța de urgență.
(2) În aplicarea art. 19 din Ordonanța de urgență,
managerii publici beneficiază de toate sporurile prevăzute
de lege pentru funcționarii publici, inclusiv de sporurile
specifice instituțiilor sau autorităților publice în care își
desfășoară activitatea.
(3) Salariul de bază al managerului public, calculat
potrivit alin. (1) lit. a), reprezintă baza de calcul pentru
drepturile salariale suplimentare, respectiv pentru sporurile
prevăzute la alin. (2), care se aplică, potrivit legii, la
salariul de bază al funcționarului public și se trece ca atare
în carnetul de muncă, împreună cu sporul de manager
public și cu celelalte drepturi salariale ce se înscriu în
acesta, potrivit legii.
Art. 35. — (1) Actul administrativ de numire a
managerului public trebuie să conțină, pe lângă elementele
prevăzute la art. 54 alin. (4) din Legea nr. 188/1999,
republicată, cu modificările ulterioare, numele și funcția
superiorului ierarhic sub a cărui directă coordonare își
desfășoară activitatea managerul public respectiv. Actul
administrativ de numire împreună cu fișa postului ce
constituie anexă care face parte integrantă din acest act
se comunică, în copie, managerului public respectiv.
(2) Potrivit art. 13 alin. (3) din Ordonanța de urgență,
fișa postului pentru managerul public se stabilește de către
superiorul său ierarhic, cu consultarea Comisiei și cu
respectarea prevederilor art. 51—58.
(3) Atribuțiile și responsabilitățile managerului public se
stabilesc limitativ prin fișa postului și nu pot fi modificate
decât în condițiile art. 13 alin. (4) din Ordonanța de
urgență și, în cazul promovării în grad profesional, ale
art. 14 alin. (8) din Ordonanța de urgență, precum și în
cazul retrogradării acestuia.
Art. 36. — (1) Evaluarea performanțelor profesionale
individuale ale managerului public se face în două etape,
după cum urmează:
a) evaluarea efectuată de către superiorul ierarhic al
managerului public respectiv, care se face în conformitate
cu procedura de evaluare pentru funcționarii publici
prevăzută de Hotărârea Guvernului nr. 1.209/2003 privind
organizarea și dezvoltarea carierei funcționarilor publici, cu
modificările ulterioare; și
b) evaluarea performanțelor manageriale, efectuată de
grupurile de experți prevăzute la art. 7 alin. (2) lit. c).
(2) Evaluarea performanțelor manageriale prevăzută la
alin. (1) lit. b) conține două componente, după cum
urmează:
a) componenta strategică, în cadrul căreia se evaluează
gradul în care managerul public respectiv și-a atins
obiectivele strategice ce decurg din rolul prevăzut la art. 1

alin. (2) din Ordonanța de urgență și din scopul principal al
postului prevăzut în fișa postului. Rezultatele care se pot
obține ca urmare a evaluării managerului public în cadrul
acestei componente sunt: îObiective îndeplinite cu impact
deosebit“, îObiective îndeplinite“, îObiective parțial
îndeplinite“ și îObiective neîndeplinite“;
b) componenta operațională, în cadrul căreia se
evaluează eficiența activității managerului public respectiv
sub aspectul calității, cantității și raportului cost/beneficiu.
Rezultatele care se pot obține ca urmare a evaluării
managerului public în cadrul acestei componente sunt
îCorespunzător“, respectiv îNecorespunzător“, pentru fiecare
aspect: calitate, cantitate, respectiv raport cost/beneficiu.
(3) Evaluarea Comisiei privind performanțele profesionale
individuale ale managerului public constă în confirmarea
rezultatelor evaluării prevăzute la alin. (1) și aprobarea
rezultatului final obținut în urma cumulării acestor rezultate.
(4) Rezultatele evaluării profesionale individuale a
managerilor publici pot fi contestate în condițiile art. 25.
Art. 37. — (1) Solicitarea evaluării managerului public,
potrivit art. 14 alin. (3) din Ordonanța de urgență, se face
în toate cazurile în scris și se înregistrează la Secretariat,
care dispune luarea măsurilor necesare.
(2) Evaluarea managerului public de către superiorul
ierarhic, respectiv evaluarea performanțelor manageriale ale
managerului public, prevăzută la art. 36 alin. (1) lit. b), se
face în termen de 5 zile, respectiv de 30 de zile de la
data solicitării prevăzute la art. 14 alin. (3) din Ordonanța
de urgență sau de la împlinirea termenului prevăzut la
art. 14 alin. (6) lit. a)—c) din Ordonanța de urgență.
Art. 38. — Comisia se implică direct în procesul de
evaluare prevăzut la art. 24 și 36, în cazul în care
constată că metodele, procedura de evaluare sau modul
de derulare a acesteia au fost aplicate necorespunzător,
parțial sau au fost viciate.
Art. 39. — (1) Rezultatele finale ale evaluării Comisiei
privind performanțele profesionale individuale ale
managerului public pot afecta, separat sau, după caz,
simultan, gradul profesional și treapta profesională sau,
respectiv, statutul de manager public.
(2) Rezultatele finale care afectează gradul profesional
deținut se obțin prin cumularea rezultatelor evaluării
efectuate de superiorul ierarhic al managerului public
respectiv și ale evaluării performanțelor manageriale,
componenta operațională. Aceste rezultate finale pot fi:
a) promovarea în grad profesional: trecerea succesivă
într-un grad profesional superior, care se poate obține fie
prin cumularea calificativului îBun“, obținut în cadrul
evaluării efectuate de superiorul ierarhic al managerului
public respectiv, cu calificativul îCorespunzător“, obținut
pentru toate elementele prevăzute la art. 36 alin. (2) lit. b),
ori prin cumularea calificativului îFoarte bun“ sau
îExcepțional“, obținut în cadrul evaluării efectuate de
superiorul ierarhic al managerului public respectiv, cu
calificativul îCorespunzător“, obținut pentru cel puțin două
dintre elementele prevăzute la art. 36 alin. (2) lit. b), fie în
mod automat, în conformitate cu prevederile art. 14
alin. (6) din Ordonanța de urgență, în cazul reconfirmării
pe treapta profesională deținută;

MONITORUL OFICIAL AL ROMÂNIEI, PARTEA I, Nr. 717/9.VIII.2005
b) retrogradarea în grad profesional: trecerea pe un
grad profesional inferior celui deținut la data evaluării
Comisiei, care se poate obține prin cumularea calificativului
îNesatisfăcător“, obținut în cadrul evaluării efectuate de
superiorul ierarhic al managerului public respectiv, cu
calificativul îNecorespunzător“, obținut pentru cel puțin două
dintre elementele prevăzute la art. 36 alin. (2) lit. b), sau
prin cumularea calificativului îSatisfăcător“, obținut în cadrul
evaluării efectuate de superiorul ierarhic al managerului
public respectiv, cu calificativul îNecorespunzător“, obținut
pentru toate elementele prevăzute la art. 36 alin. (2) lit. b);
c) reconfirmarea în grad profesional: menținerea gradului
profesional deținut la data evaluării Comisiei, care se poate
obține în toate celelalte cazuri de rezultate decât cele
prevăzute la lit. a) și b).
(3) Rezultatele finale care afectează treapta profesională
deținută se obțin din cumularea rezultatelor evaluării
efectuate de superiorul ierarhic al managerului public
respectiv și ale evaluării performanțelor manageriale,
componenta strategică. Aceste rezultate finale pot fi:
a) încadrarea managerului public pe o treaptă
superioară celei deținute, care se poate obține prin
cumularea calificativului îExcepțional“, obținut în cadrul
evaluării efectuate de superiorul ierarhic al managerului
public respectiv, cu calificativul îObiective îndeplinite cu
impact deosebit“, obținut în cadrul evaluării prevăzute la
art. 36 alin. (2) lit. a);
b) încadrarea managerului public pe o treaptă inferioară
celei deținute, care se poate obține prin cumularea
calificativului îNesatisfăcător“, obținut în cadrul evaluării
efectuate de superiorul ierarhic al managerului public
respectiv, cu calificativul îObiective neîndeplinite“, obținut în
cadrul evaluării prevăzute la art. 36 alin. (2) lit. a);
c) reconfirmarea treptei profesionale: menținerea treptei
profesionale deținute la data evaluării Comisiei, care se
poate obține în toate celelalte cazuri de rezultate decât
cele prevăzute la lit. a) și b).
(4) Rezultatele finale care afectează statutul de
manager public se obțin din cumularea rezultatelor evaluării
efectuate de superiorul ierarhic al managerului public
respectiv și ale evaluării performanțelor manageriale,
componentele strategică și operațională. Aceste rezultale
finale pot fi:
a) pierderea statutului de manager public, care se poate
obține prin cumularea calificativului îSatisfăcător“, obținut în
cadrul evaluării efectuate de superiorul ierarhic al
managerului public respectiv, cu calificativul îObiective
neîndeplinite“, obținut în cadrul evaluării prevăzute la
art. 36 alin. (2) lit. a), respectiv calificativul
îNecorespunzător“, obținut pentru toate elementele
prevăzute la art. 36 alin. (2) lit. b), sau prin cumularea
calificativului îNesatisfăcător“, obținut în cadrul evaluării
efectuate de superiorul ierarhic al managerului public
respectiv, cu calificativul îObiective neîndeplinite“, obținut în
cadrul evaluării prevăzute la art. 36 alin. (2) lit. a),
respectiv calificativul îNecorespunzător“, obținut pentru două
dintre elementele prevăzute la art. 36 alin. (2) lit. b);
b) reconfirmarea statutului de manager public, care se
poate obține în toate celelalte cazuri de rezultate decât
cele prevăzute la lit. a).

11

Art. 40. — Ca urmare a deciziei Comisiei privind
rezultatele evaluării profesionale, rămase definitive,
autoritatea sau instituția publică unde își desfășoară
activitatea managerul public este obligată să emită, în
termen de 15 zile de la data comunicării deciziei, actul
administrativ corespunzător.
Art. 41. — Atribuțiile și responsabilitățile sporite ale
managerului public promovat în grad profesional se
stabilesc de superiorul ierarhic al managerului public, cu
consultarea Comisiei, în termen de 15 zile de la data
comunicării rezultatelor evaluării.
Art. 42. — Potrivit art. 15 alin. (1) din Ordonanța de
urgență, managerii publici au obligația să fi desfășurat
efectiv activitate în cadrul a cel puțin două autorități sau
instituții publice, timp de minimum 6 luni în fiecare dintre
acestea, ca o condiție necesară pentru a putea participa la
concursul organizat pentru accederea în categoria înalților
funcționari publici.
Art. 43. — În aplicarea prevederilor art. 15 alin. (3) din
Ordonanța de urgență, transferul se consideră în interesul
serviciului, cu toate drepturile ce decurg potrivit legii, în
cazul în care Comisia solicită transferul managerului public
la o altă autoritate sau instituție publică pe o funcție
publică de manager public echivalentă.
Art. 44. — (1) Autoritățile sau instituțiile publice între
care urmează a se efectua transferul au obligația ca, în
termen de maximum 30 de zile de la data primirii
comunicării Agenției Naționale a Funcționarilor Publici, să
asigure transferul managerului public. În situații temeinic
justificate, acest termen se poate decala, în condițiile
stabilite de Comisie.
(2) Pentru asigurarea transferurilor prevăzute la alin. (1),
Agenția Naționala a Funcționarilor Publici are obligația să
prevadă în Planul anual de ocupare a funcțiilor publice
necesarul de posturi de manageri publici corelat cu
numărul de locuri propuse pentru programele de formare
specializată prevăzute la art. 4 alin. (1) și la art. 10
alin. (1) lit. c) din Ordonanța de urgență, cu o rezervă de
funcții în plus de maximum 30% din acest necesar, ce pot
fi utilizate de autoritățile și instituțiile publice în condițiile
prevăzute în planul sus-menționat.
(3) Posturile aferente funcțiilor publice specifice de
manager public se iau în calculul numărului minim de
posturi de execuție prevăzute de lege pentru constituirea
compartimentelor din cadrul structurii organizatorice a
autorităților și instituțiilor publice.
Art. 45. — (1) În aplicarea prevederilor art. 2 din
Ordonanța de urgență, managerii publici pot participa la
concursurile organizate pentru ocuparea funcțiilor publice de
conducere, în condițiile prevăzute de lege.
(2) Statutul special de manager public se suspendă de
la data numirii în funcția publică de conducere până la
data ieșirii din categoria funcționarilor publici de conducere,
cu condiția menținerii statutului de funcționar public.
(3) La încetarea suspendării, managerul public își reia
treapta și gradul profesional deținute la data numirii în
funcția publică de conducere, fiind încadrat în funcție de
opțiuni și în limita numărului total de posturi aferente
funcției publice de manager public, prevăzut în Planul
anual de ocupare a funcțiilor publice, la propunerea

12

MONITORUL OFICIAL AL ROMÂNIEI, PARTEA I, Nr. 717/9.VIII.2005

Agenției Naționale a Funcționarilor Publici și cu avizul
consultativ al Comisiei.
Art. 46. — Managerii publici încadrați pe o funcție
corespunzătoare categoriei înalților funcționari publici, care
sunt eliberați din funcția respectivă fără a pierde statutul de
manager public, pot opta pentru a reveni pe funcția de
manager public în gradul profesional general sau, cu
acordul lor expres, în gradul imediat inferior; ulterior,
managerul public respectiv poate participa la concursurile
organizate
pentru
ocuparea
funcțiilor
publice
corespunzătoare categoriei înalților funcționari publici,
conform art. 17 alin. (1) din Ordonanța de urgență.
Art. 47. — În aplicarea art. 18 alin. (3) din Ordonanța
de urgență, perioada formării, ce se consideră vechime în
muncă sau în funcția publică ori, după caz, în specialitate,
este cea prevăzută la art. 60 alin. (1), cu excluderea
perioadelor la care se referă situațiile prevăzute la alin. (2)
al aceluiași articol, precum și perioada de derulare a
programului intensiv prevăzut la art. 10 alin. (1) lit. c) din
Ordonanța de urgență.
CAPITOLUL III
Pierderea statutului de manager public
Art. 48. — (1) Modalitățile de pierdere a statutului de
manager public, în cazurile prevăzute la art. 16 alin. (1)
din Ordonanța de urgență, respectiv la art. 39 alin. (4)
lit. a), sunt următoarele:
a) prin act administrativ al conducătorului autorității sau
instituției publice respective, în cazul obținerii unor rezultate
nesatisfăcătoare, stabilite prin decizia Comisiei, la două
evaluări periodice ale performanțelor profesionale individuale;
b) prin act administrativ al conducătorului autorității sau
instituției publice respective, în cazul săvârșirii de abateri
disciplinare, emis la propunerea comisiei de disciplină, cu
avizul prealabil consultativ al Comisiei;
c) prin act administrativ al conducătorului autorității sau
instituției publice respective, emis cu avizul prealabil
consultativ al Comisiei, în situațiile și în condițiile prevăzute
la art. 84 din Legea nr. 188/1999, republicată, cu
modificările ulterioare, altele decât cele prevăzute la lit. a)
și b) și cu excepția cazurilor prevăzute la art. 84 alin. (4)
lit. a)—c) din aceeași lege.
(2) În toate cazurile actul administrativ respectiv se
comunică Agenției Naționale a Funcționarilor Publici și
Comisiei în termen de 10 zile lucrătoare de la emiterea lui.
Art. 49. — În situația pierderii statutului de manager
public, redistribuirea prevăzută la art. 16 alin. (2) din
Ordonanța de urgență se face de către Agenția Națională
a Funcționarilor Publici cu prioritate pe o funcție publică
generală cât mai apropiată pregătirii profesionale specifice
și gradului profesional obținut, în limita funcțiilor publice
vacante, conform legii.
Art. 50. — În cazurile prevăzute la art. 84 alin. (4)
lit. a)—c) din Legea nr. 188/1999, republicată, cu
modificările ulterioare, managerii publici sunt transferați în
cadrul altei autorități sau instituții publice, prevederile
art. 15 alin. (2) și (3) din Ordonanța de urgență, precum și
ale art. 43 aplicându-se în mod corespunzător.

CAPITOLUL IV
Atribuțiile și responsabilitățile managerilor publici,
abilitățile generale, cunoștințele specifice, domeniile de
competență managerială, sfera relațională
Art. 51. — (1) Potrivit prevederilor art. 1 alin. (2) din
Ordonanța de urgență, managerul public, prin exercitarea
atribuțiilor și responsabilităților sale, trebuie să contribuie la
asigurarea eficienței și continuității reformei în administrația
publică, de la nivelurile strategice la cele operaționale,
precum și la integrarea în structurile Uniunii Europene prin
adoptarea și implementarea acquis-ului comunitar în cadrul
autorității sau instituției publice în care își desfășoară
activitatea.
(2) Responsabilitățile managerilor publici decurg din
programe, proiecte și activități tranziționale, menite să
accelereze modernizarea și transformarea administrației și
serviciilor publice, cu scopul de a crește calitatea actului
administrativ, de a îmbunătăți serviciile publice și de a le
armoniza cu standardele Uniunii Europene.
Art. 52. — (1) Managerul public conduce, coordonează
sau asistă coordonarea unor activități care, prin natura lor,
necesită o perspectivă mai cuprinzătoare a problemelor
esențiale și a relațiilor dintre acestea, precum și un nivel
de expertiză specifice față de cele avute de celelalte
categorii de funcționari publici.
(2) Nivelul responsabilităților și complexitatea atribuțiilor
funcției publice specifice de manager public sunt determinate
de gradul profesional deținut.
Art. 53. — Managerii publici trebuie să aibă următoarele
abilități generale:
a) capacitate de a îndeplini rolul de agent al schimbării;
b) orientare către rezultate: planificare și prioritizare,
orientat spre soluționare, rezistență la factori externi,
personalitate proactivă și responsabilă;
c) disponibilitate de autoperfecționare;
d) adaptabilitate;
e) gândire critică și analitică;
f) capacitate de evaluare a riscurilor;
g) capacitate de a identifica și a implementa soluții;
h) creativitate și inovativitate;
i) capacitate de a stabili relații profesionale eficiente;
j) abilități de comunicare, inclusiv mediere și negociere;
k) capacitate de a lucra eficient în echipe;
l) oricare alte abilități generale relevante pentru post.
Art. 54. — Cunoștințele specifice pentru a ocupa un
post de manager public sunt următoarele:
a) formulare sau revizuire a procedurilor și
regulamentelor activității curente în conformitate cu
standardele Uniunii Europene de calitate și eficiență;
b) aplicare de principii și tehnici moderne privind
bugetarea și managementul financiar din sectorul public;
c) aplicare de principii și tehnici moderne de
management operațional, supervizare și control al calității;
d) aplicare de principii și tehnici moderne de
management al resurselor umane;
e) aplicare de principii și tehnici moderne de
management de proiect.

MONITORUL OFICIAL AL ROMÂNIEI, PARTEA I, Nr. 717/9.VIII.2005
Art. 55. — Domeniile de competență managerială pentru
managerii publici sunt următoarele:
a) utilizarea eficientă în calitate de coordonator sau
membru pe termen lung, mediu ori scurt în echipe de
proiect, grupuri de lucru sau rețele interinstituționale, pentru
a stimula abordările creative și fezabile vizând soluționarea
problemelor și modernizarea practicilor din sectorul public;
b) întărirea capacității instituționale, prin îmbunătățirea
sectorului de resurse umane, precum și a metodelor
existente;
c) evaluarea, revizuirea și propunerea de recomandări
pentru îmbunătățirea practicilor curente;
d) utilizarea de instrumente și tehnici manageriale în
administrația publică;
e) formularea de politici, strategii și proceduri noi,
actualizate sau îmbunătățite;
f) elaborarea de planuri de acțiune pentru implementarea
de politici și strategii;
g) estimarea, asigurarea și gestiunea resurselor umane,
financiare, tehnice, materiale;
h) managementul sistematic al informației;
i) monitorizarea și evaluarea implementării, după caz, de
politici, strategii și programe;
j) implementarea de planuri și strategii de comunicare
internă și externă;
k) orice alte domenii specifice autorității sau instituției
publice respective și postului de manager public.
Art. 56. — (1) Atribuțiile și responsabilitățile generale ale
managerilor publici sunt următoarele:
a) coordonarea de activități, proiecte, programe,
compartimente, alte structuri funcționale sau servicii publice,
după caz;
b) identificarea de domenii care ar putea beneficia de
asistență externă privind reforma administrației publice,
precum și de proiecte corespunzătoare;
c) susținerea de prezentări publice privind reforma
administrației publice și integrarea europeană, precum și
alte domenii de activitate în legătură cu realizarea
atribuțiilor și responsabilităților sale;
d) analizarea și elaborarea de documente legate de
problematica integrării europene;
e) evaluarea impactului măsurilor ce se dispun de
conducerea autorității sau instituției publice respective;
f) orice alte atribuții de nivel de complexitate similar,
relevante pentru postul de manager public.
(2) Atribuțiile și responsabilitățile specifice minimale ale
managerilor publici sunt următoarele:
a) revizuirea, evaluarea și propunerea de recomandări
privind simplificarea, modernizarea și îmbunătățirea
modalităților de prestare a serviciilor publice în relație cu
beneficiarii;
b) elaborarea și propunerea de strategii de comunicare
și management la nivel intra- și interinstituțional;
c) elaborarea de metodologii de monitorizare continuă și
control al calității activităților privind reforma administrației
publice și integrarea europeană;
d) elaborarea de rapoarte asupra activităților-cheie din
sectoarele privind reforma administrației publice și
integrarea europeană.

13

Art. 57. — (1) Managerul public are următoarea sferă
relațională internă:
a) își desfășoară activitatea sub directa coordonare a
unui înalt funcționar public sau, în cazul în care nu există
înalți funcționari publici, a funcționarului public de
conducere situat pe cel mai înalt nivel din cadrul autorității
ori instituției publice respective;
b) coordonează activitatea persoanelor implicate în
derularea proiectelor și activităților din responsabilitatea
acestuia;
c) are relații funcționale de colaborare cu compartimente
din structura autorității sau instituției publice respective și,
după caz, din unitățile subordonate;
d) are relații de verificare și documentare în domeniul
activităților coordonate;
e) poate avea relații de reprezentare la cererea
conducătorului autorității sau instituției publice ori, după
caz, a superiorului ierarhic prevăzut la lit. a).
(2) Managerul public are, drept sferă relațională externă,
relații funcționale de colaborare cu alte autorități sau
instituții publice, organizații și instituții naționale și
internaționale, conform legii.
Art. 58. — La elaborarea fișei de post a managerului
public, autoritățile și instituțiile publice vor avea în vedere
prevederile art. 51—57.
CAPITOLUL V
Mecanismul de remunerare a cursanților și stagiarilor
Art. 59. — Cursanții și stagiarii sunt remunerați conform
prevederilor art. 18 alin. (1) și (2) din Ordonanța de
urgență și prevederilor Hotărârii Guvernului nr. 1.175/2004
privind bursele cursanților și stagiarilor la programele de
formare specializată pentru manageri publici.
Art. 60. — (1) Plata bursei pentru participanții la
programele de formare specializată prevăzute la art. 4
alin. (1) din Ordonanța de urgență se face începând cu
luna înscrierii acestora la Institutul Național de Administrație
și încetează, după caz, la încheierea programelor de
formare specializată și a evaluării finale sau în luna
excluderii, potrivit prevederilor art. 9 alin. (1) din Ordonanța
de urgență, ori a eliminării lor, potrivit prevederilor art. 22
alin. (1) lit. c).
(2) Plata bursei se suspendă în situațiile de întrerupere
temporară a programelor de formare specializată, situații
prevăzute la art. 22 alin. (1), precum și în regulamentele
de studii ale Institutului Național de Administrație.
CAPITOLUL VI
Dispoziții tranzitorii și finale
Art. 61. — (1) În termen de 10 zile de la intrarea în
vigoare a prezentelor norme, structurile prevăzute la
alin. (2) desemnează persoanele care vor fi nominalizate
ca membri în Comisie și transmit nominalizările la
Ministerul Administrației și Internelor, care întocmește lista
finală.
(2) Până la alegerea președintelui Comisiei, prima
ședință a acesteia va fi prezidată de președintele Comisiei
interimare pentru managerii publici, iar în lipsă, de către
prim-vicepreședintele, respectiv vicepreședintele acesteia.

14

MONITORUL OFICIAL AL ROMÂNIEI, PARTEA I, Nr. 717/9.VIII.2005

(3) În termen de 15 zile de la data aprobării
componenței nominale a Comisiei, conform art. 2 alin. (4),
Comisia interimară pentru managerii publici prevăzută la
art. II alin. (2) din Ordonanța de urgență a Guvernului
nr. 6/2005 pentru modificarea și completarea Ordonanței de
urgență a Guvernului nr. 56/2004 privind crearea statutului
special al funcționarului public denumit manager public,
aprobată prin Legea nr. 156/2005, va proceda la predarea,
pe bază de protocol, către Comisie a arhivei sale, precum
și a contractelor și convențiilor în curs de execuție, dată
de la care Comisia interimară pentru managerii publici își
încetează activitatea.
Art. 62. — (1) Pe durata derulării proiectelor din
domeniul reformei funcției publice din administrația publică,
finanțate prin programul PHARE, în aplicarea prevederilor
art. 21 alin. (2) din Ordonanța de urgență, aprobarea în
calitatea de membri în Comisie a experților din state
membre ale Uniunii Europene se face, la propunerea
echipelor de asistență tehnică ale proiectelor PHARE
respective, în limita unui număr de 3 membri și cu
asigurarea unui număr total de membri impar.
(2) Pe durata prevăzută la alin. (1) cvorumul de ședință
prevăzut la art. 8 alin. (3), precum și numărul voturilor
exprimate potrivit alin. (5) lit. c) al aceluiași articol se
majorează proporțional cu numărul de membri aprobat
corespunzător alin. (1).
(3) Pe durata prevăzută la alin. (1), prin excepție de la
prevederile art. 7 alin. (2) lit. c), Comisia urmărește modul
de aplicare a procedurilor privind constituirea și
funcționarea grupurilor de experți și de alți specialiști în
domeniile sale de competență.
(4) Pe durata prevăzută la alin. (1), prin excepție de la
prevederile art. 13 alin. (1), promovarea programelor de
formare specializată prevăzute la art. 4 alin. (1) din
Ordonanța de urgență se poate asigura și de către
echipele de asistență tehnică a proiectelor PHARE,
prevăzute la alin. (1).
(5) Pentru absolvenții proiectului prevăzut la art. 21
alin. (1) din Ordonanța de urgență, componenta îCursanți
2003—2005“, evaluarea se va putea face, în mod
excepțional, conform unor proceduri tranzitorii aprobate de

ACTE
ALE

ALE

Comisie, la propunerea Institutului Național de
Administrație, elaborată cu respectarea prevederilor art. 24,
cu precizarea că la evaluare se va avea în vedere cadrul
de competențe aprobat de Comisie pentru evaluarea
absolvenților aceluiași proiect, componenta îStagiari
2003—2004“.
(6) Pentru absolvenții prevăzuți la alin. (5), Agenția
Națională a Funcționarilor Publici întocmește, pe baza
preferințelor exprimate de aceștia și a consultării cu
autoritățile și instituțiile publice interesate, o listă cuprinzând
posturile vacante de manageri publici pentru anul 2005, pe
care, în termen de 30 de zile de la data intrării în vigoare
a prezentelor norme, o supune spre aprobare, prin
memorandum, în ședință de Guvern și o aduce la
cunoștință publică.
Art. 63. — Prevederile art. 21 alin. (3) din Ordonanța
de urgență se aplică la solicitarea scrisă a absolventului,
transmisă autorității sau instituției publice la care a fost
repartizat.
Art. 64. — Ministerul Administrației și Internelor, prin
Institutul Național de Administrație și Unitatea Centrală
pentru Reforma Administrației Publice, asigură continuitatea
implementării procedurilor de selecție, formare, stagii și
evaluare a participanților la programele de formare
specializată derulate cu asistența tehnică din partea
proiectelor PHARE, prevăzute la art. 20 alin. (1) din
Ordonanța de urgență, după terminarea acestora.
Art. 65. — (1) În termen de 10 zile de la data intrării în
vigoare a prezentelor norme, ministrul administrației și
internelor va desemna prin ordin persoanele care vor
asigura activitatea Secretariatului prevăzut la art. 1 alin. (3).
(2) În termen de 20 de zile de la data intrării în vigoare
a prezentelor norme, autoritățile sau instituțiile publice unde
au fost numiți managerii publici, absolvenți ai proiectului
prevăzut la art. 21 alin. (1) din Ordonanța de urgență,
componenta îStagiari 2003—2004“, vor adapta fișele de
post ale acestora corespunzător prevederilor prezentelor
norme și cu respectarea prevederilor art. 13 alin. (3) și (4)
din Ordonanța de urgență.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
privind aprobarea Listei organizațiilor de terță parte desemnate care efectuează încercări
nedistructive conform pct. 3.1.3 din anexa nr. 1 la Hotărârea Guvernului nr. 584/2004
privind stabilirea condițiilor de introducere pe piață a echipamentelor sub presiune
Având în vedere prevederile art. 16 alin. (1) din Hotărârea Guvernului nr. 584/2004 privind stabilirea condițiilor de
introducere pe piață a echipamentelor sub presiune,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,

15

MONITORUL OFICIAL AL ROMÂNIEI, PARTEA I, Nr. 717/9.VIII.2005
ministrul economiei și comerțului emite următorul ordin:
Art. 1. — Se aprobă Lista organizațiilor de terță parte
desemnate care efectuează încercări nedistructive conform
pct. 3.1.3 din anexa nr. 1 la Hotărârea Guvernului
nr. 584/2004 privind stabilirea condițiilor de introducere pe

piață a echipamentelor sub presiune, prevăzută în anexa
care face parte integrantă din prezentul ordin.
Art. 2. — Prezentul ordin este valabil până la data de
1 ianuarie 2007 și se publică în Monitorul Oficial al
României, Partea I.

p. Ministrul economiei și comerțului,
Eugen Țapu-Nazare,
secretar de stat
București, 21 iulie 2005.
Nr. 420.

ANEXĂ
LISTA

organizațiilor de terță parte desemnate care efectuează încercări nedistructive conform pct. 3.1.3 din anexa nr. 1
la Hotărârea Guvernului nr. 584/2004 privind stabilirea condițiilor de introducere pe piață a echipamentelor sub presiune
Denumirea și adresa organismului

Organismul ISIM CERT END
din cadrul organizației ISIM CERT,
aparținând de Institutul Național
de Cercetare-Dezvoltare în Sudură
și Încercări de Materiale
ISIM Timișoara,
bd. Mihai Viteazul nr. 30,
cod 300222, municipiul Timișoara,
județul Timiș

Produsul/grupa
de produse
care va fi
evaluat/evaluată

Echipamente
sub presiune

Procedura de evaluare/sarcini specifice

Certificare personal în metodele
îExaminări nedistructive prin metoda
cu ultrasunete — UT, prin metoda
pulberilor magnetice — MT, prin metoda
lichidelor penetrante — PT, prin metoda
radiațiilor penetrante — RT“

Hotărârea Guvernului
nr. 584/2004

Anexa nr. 1
pct. 3.1.3
Încercări nedistructive

MINISTERUL CULTURII ȘI CULTELOR

ORDIN
privind clasarea imobilului situat în municipiul Brăila, Piața Traian nr. 3, județul Brăila
În baza art. 11 alin. (4) din Hotărârea Guvernului nr. 742/2003 privind organizarea și funcționarea Ministerului
Culturii și Cultelor, cu modificările și completările ulterioare,
în temeiul prevederilor art. 8 alin. (1) și (2) și ale art. 12 alin. (3) din Legea nr. 422/2001 privind protejarea
monumentelor istorice, cu modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice,
având în vedere Dosarul de clasare nr. 73.138/2002 și completările din anul 2004, precum și Avizul Comisiei
Naționale a Monumentelor Istorice nr. 15/E din 25 noiembrie 2004,
ministrul culturii și cultelor emite următorul ordin:
Art. 1. — Imobilul situat în municipiul Brăila, Piața
Traian nr. 3, județul Brăila, sediul Muzeului Brăilei, precum
și zona de protecție propusă, ca suprafață delimitată
perimetral, cu o rază de 100 m, măsurată de la limita
exterioară a imobilului, se clasează în grupa B.

Art. 2. — Direcția Județeană pentru Cultură, Culte și
Patrimoniul Cultural Național Brăila va îndeplini procedurile
de comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Monica Octavia Muscă
București, 22 februarie 2005.
Nr. 2.039.

16

MONITORUL OFICIAL AL ROMÂNIEI, PARTEA I, Nr. 717/9.VIII.2005

MINISTERUL CULTURII ȘI CULTELOR

ORDIN
privind clasarea îCasei Belloiu“ din municipiul Săcele, cartier Cernatu,
Str. Narciselor nr. 31, județul Brașov
În baza prevederilor art. 12 alin. (1) pct. 2 lit. a) din Legea nr. 422/2001 privind protejarea monumentelor
istorice, cu modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice,
având în vedere Dosarul de clasare nr. 272 din 20 ianuarie 2004, precum și Avizul Comisiei Naționale a
Monumentelor Istorice nr. 45/E din 29 ianuarie 2004,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor,
ministrul culturii și cultelor emite următorul ordin:
Art. 1. — îCasa Belloiu“, situată în municipiul Săcele,
cartier Cernatu, Str. Narciselor nr. 31, județul Brașov, se
clasează în grupa B.

Art. 2. — Direcția Județeană pentru Cultură, Culte și
Patrimoniul Cultural Național Brașov va îndeplini procedurile
de comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Monica Octavia Muscă
București, 4 martie 2005.
Nr. 2.048.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 717/9.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047020
ISSN 1453—4495

