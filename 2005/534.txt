PARTEA

Anul 173 (XVII) — Nr. 534

I

LEGI, DECRETE, HOTĂRÂRI ȘI ALTE ACTE

Joi, 23 iunie 2005

SUMAR
Nr.

Pagina

Nr.
România îFormenerg“ — S.A. și înființarea
Societății Comerciale de Formare Profesională
îFormenerg“ — S.A. .................................................

DECIZII ALE CURȚII CONSTITUȚIONALE
Decizia nr. 252 din 10 mai 2005 referitoare la excepția
de neconstituționalitate a dispozițiilor art. 7
alin. (1) din Legea contenciosului administrativ
nr. 554/2004 ..............................................................

1–3

364.

ORDONANȚE ȘI HOTĂRÂRI
ALE GUVERNULUI ROMÂNIEI
53.

548.

— Ordonanță de urgență pentru preluarea
procurorilor financiari ai Curții de Conturi de
Ministerul Public ........................................................

3–4

— Hotărâre pentru abrogarea Hotărârii Guvernului
nr. 2.296/2004 privind reorganizarea Companiei
Naționale de Transport al Energiei Electrice
îTranselectrica“ — S.A. — Filiala Societatea
Comercială de Formare a Energeticienilor din

DECIZII

ALE

Pagina

221.

CURȚII

4

DECIZII ALE PRIMULUI-MINISTRU
— Decizie privind desemnarea Departamentului
pentru Analiză Instituțională și Socială ca
reprezentant al Guvernului României în calitatea
de membru fondator al Asociației eRomania
Gateway .....................................................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului comunicațiilor și tehnologiei
informației privind aprobarea Normelor tehnice și
metodologice pentru aplicarea Legii nr. 589/2004
privind regimul juridic al activității electronice
notariale......................................................................

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 252
din 10 mai 2005

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 alin. (1) din Legea

contenciosului administrativ nr. 29/1990, excepție ridicată de
Adrian Stănescu și Emilia Stănescu în Dosarul
nr. 3.742/2004 al Tribunalului Sibiu — Secția comercială și
de contencios administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate reglementează o procedură
administrativă prealabilă și, în consecință, nu contravin
textului art. 21 alin. (4) din Constituție.

2

MONITORUL OFICIAL AL ROMÂNIEI, PARTEA I, Nr. 534/23.VI.2005
C U R T E A,

având în vedere actele și lucrările dosarului, constată
următoarele:
Prin Încheierea din 22 martie 2005, pronunțată în
Dosarul nr. 3.742/2004, Tribunalul Sibiu — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 5 alin. (1) din Legea contenciosului
administrativ nr. 29/1990, excepție ridicată de Adrian
Stănescu și Emilia Stănescu într-o cauză având ca obiect
soluționarea acțiunii pentru anularea unei autorizații de
construcție.
În motivarea excepției de neconstituționalitate autorii
acesteia susțin că prevederile art. 5 alin. (1) din Legea
contenciosului administrativ nr. 29/1990 contravin
dispozițiilor constituționale ale art. 21 alin. (4). În acest
sens, se consideră că, în conformitate cu prevederile
art. 21 alin. (4) din Constituție, îlegea nu mai poate
impune, ca o condiție prealabilă a acțiunii în contencios
administrativ, parcurgerea unei anumite proceduri
administrative jurisdicționale“. De asemenea, se mai arată
că îo asemenea procedură poate avea numai caracter
facultativ, rămânând reclamantului alegerea în a o parcurge
înainte de sesizarea instanței judecătorești de contencios
administrativ ori de a se adresa direct justiției“.
Tribunalul Sibiu — Secția comercială și de contencios
administrativ nu și-a formulat opinia asupra excepției de
neconstituționalitate ridicate, încălcând astfel dispozițiile
art. 29 alin. (4) din Legea nr. 47/1992 privind organizarea
și funcționarea Curții Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este inadmisibilă. În argumentarea acestui punct de
vedere Guvernul arată că, anterior sesizării Curții
Constituționale cu excepția de neconstituționalitate a
dispozițiilor art. 5 alin. (1) din Legea contenciosului
administrativ nr. 29/1990, această lege a fost abrogată prin
Legea contenciosului administrativ nr. 554/2004 care a
intrat în vigoare după 30 de zile de la publicarea în
Monitorul Oficial al României, Partea I, și care nu a mai
preluat dispozițiile cuprinse în art. 5 alin. (1) din Legea
nr. 29/1990 referitoare la procedura prealabilă. Potrivit
dispozițiilor art. 29 alin. (1) din Legea nr. 47/1992, Curtea
Constituțională decide asupra îexcepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care
are legătură cu soluționarea cauzei în orice fază a litigiului
și oricare ar fi obiectul acestuia“, astfel că excepția de
neconstituționalitate a dispozițiilor art. 5 alin. (1) din Legea
contenciosului administrativ nr. 29/1990 este inadmisibilă.
Avocatul Poporului apreciază că excepția de
neconstituționalitate este inadmisibilă. În argumentarea
acestui punct de vedere arată că Legea contenciosului
administrativ nr. 29/1990 a fost abrogată prin noua Lege a
contenciosului administrativ nr. 554/2004. Deoarece textul
de lege criticat pentru neconstituționalitate a fost abrogat
sunt incidente prevederile art. 29 alin. (1) din Legea
nr. 47/1992, potrivit cărora Curtea Constituțională se
pronunță numai asupra excepțiilor de neconstituționalitate
care au ca obiect dispoziții legale în vigoare. Prin urmare,
excepția de neconstituționalitate a dispozițiilor art. 5
alin. (1) din Legea contenciosului administrativ nr. 29/1990
este inadmisibilă.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 5 alin. (1) din
Legea contenciosului administrativ nr. 29/1990, publicată în
Monitorul Oficial al României, Partea I, nr. 122 din
8 noiembrie 1990, cu modificările ulterioare. Anterior
sesizării Curții, Legea contenciosului administrativ
nr. 29/1990 a fost abrogată, conform prevederilor art. 31
alin. (2) din noua Lege a contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004, care a intrat în
vigoare la data de 6 ianuarie 2005. Curtea observă că
soluția legislativă inițială a art. 5 alin. (1) din Legea
nr. 29/1990 a fost preluată, în principiu, de textul art. 7
alin. (1) din Legea nr. 554/2004, astfel că, potrivit
jurisprudenței sale, Curtea urmează a se pronunța prin
prezenta decizie asupra textului de lege în vigoare.
Dispozițiile criticate ca fiind neconstituționale au
următorul cuprins:
— Art. 7 alin. (1): îÎnainte de a se adresa instanței de
contencios administrativ competente, persoana care se
consideră vătămată într-un drept al său sau într-un interes
legitim, printr-un act administrativ unilateral, trebuie să solicite
autorității publice emitente, în termen de 30 de zile de la data
comunicării actului, revocarea, în tot sau în parte, a acestuia.
Plângerea se poate adresa în egală măsură organului ierarhic
superior, dacă acesta există.“
Textul constituțional invocat în susținerea excepției este
cel al art. 21 alin. (4), acesta având următorul cuprins:
î(4) Jurisdicțiile speciale administrative sunt facultative și
gratuite.“
Examinând excepția de neconstituționalitate ridicată,
Curtea reține că, în esență, autorul acesteia consideră că
dispozițiile criticate reglementează o procedură administrativjurisdicțională obligatorie, ceea ce în opinia sa este contrar
dispozițiilor constituționale ale art. 21 alin. (4).
Curtea constată că dispozițiile legale criticate au mai
format obiect al controlului de constituționalitate. Astfel, prin
Decizia nr. 39 din 27 ianuarie 2005, publicată în Monitorul
Oficial al României, Partea I, nr. 165 din 24 februarie
2005, Curtea a respins excepția de neconstituționalitate a
dispozițiilor art. 7 alin. (1) din Legea nr. 554/2004, statuând
că îtextul constituțional care se referă la caracterul
facultativ al jurisdicțiilor speciale administrative nu este
aplicabil prevederilor criticate care instituie obligația
persoanei vătămate de a se adresa cu reclamație organului
administrativ emitent mai înainte de sesizarea instanței de
judecată cu anularea actului considerat ilegal. Dispoziția
constituțională invocată a desființat condiția prealabilă
numai pentru procedura administrativă jurisdicțională. Nici o
dispoziție constituțională nu interzice ca prin lege să se
instituie o procedură administrativă prealabilă, fără caracter
jurisdicțional, cum este de exemplu procedura recursului
administrativ grațios sau a celui ierarhic“.
Considerentele care au stat la baza acestei decizii a
Curții Constituționale își mențin valabilitatea și în cauza de
față, întrucât nu au intervenit elemente noi, de natură să
determine modificarea jurisprudenței Curții.

MONITORUL OFICIAL AL ROMÂNIEI, PARTEA I, Nr. 534/23.VI.2005

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, excepție ridicată de Adrian Stănescu și Emilia Stănescu în Dosarul nr. 3.742/2004 al Tribunalului Sibiu —
Secția comercială și de contencios administrativ.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru preluarea procurorilor financiari ai Curții de Conturi de Ministerul Public
Având în vedere că prin revizuirea Constituției au fost eliminate atribuțiile jurisdicționale din competența Curții de
Conturi a României, urmând ca, în condițiile legii organice, litigiile rezultate din activitatea Curții de Conturi să fie
soluționate de instanțele judecătorești specializate și, față de dispozițiile art. 1 din Ordonanța de urgență a Guvernului
nr. 117/2003 privind preluarea activității jurisdicționale și a personalului instanțelor Curții de Conturi de către instanțele
judecătorești, aprobată cu modificări și completări prin Legea nr. 49/2004, care prevăd că până la constituirea instanțelor
judecătorești specializate litigiile rezultate din activitatea Curții de Conturi se soluționează de instanțele judecătorești
ordinare, judecătorii financiari din cadrul fostelor instanțe financiare ale Curții de Conturi au fost deja preluați de instanțele
de drept comun. Întrucât preluarea procurorilor financiari urma să fie făcută de Ministerul Public, conform art. 8 din
aceeași ordonanță de urgență, și având în vedere situația profesională critică a procurorilor financiari, a căror legitimitate
la soluționarea cauzelor de către instanțele judecătorești este din ce în ce mai des contestată, această preluare a devenit
o necesitate.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Procurorii financiari, procurorii financiari
inspectori și procurorul general financiar, în funcție la data
intrării în vigoare a prezentei ordonanțe de urgență, sunt
preluați de Ministerul Public, potrivit procedurii prevăzute la
art. 5 din Ordonanța de urgență a Guvernului nr. 117/2003
privind preluarea activității jurisdicționale și a personalului
instanțelor Curții de Conturi de către instanțele
judecătorești, aprobată cu modificări și completări prin
Legea nr. 49/2004.
(2) După preluare, procurorii care au îndeplinit funcțiile
de procuror general financiar, procuror financiar inspector și
procuror financiar vor exercita și atribuțiile prevăzute prin
Legea nr. 94/1992 privind organizarea și funcționarea Curții
de Conturi, republicată, cu modificările și completările
ulterioare, până la reorganizarea Curții de Conturi prin lege
organică.
Art. 2. — Personalul auxiliar de specialitate este preluat
potrivit procedurii prevăzute la art. 6 din Ordonanța de
urgență a Guvernului nr. 117/2003, aprobată cu modificări
și completări prin Legea nr. 49/2004.

Art. 3. — (1) Numărul de posturi pentru Ministerul
Public se suplimentează cu 102 prin diminuarea
corespunzătoare a numărului de posturi al Curții de
Conturi.
(2) Pentru anul 2005 cheltuielile de personal aferente
numărului de posturi suplimentar prevăzut la alin. (1) se
asigură prin diminuarea bugetului aprobat Curții de Conturi
și prin majorarea corespunzătoare a bugetului Ministerului
Public.
(3) Se abilitează Ministerul Public și Curtea de Conturi,
cu avizul Ministerului Finanțelor Publice, să introducă
modificările corespunzătoare în structura posturilor și a
cheltuielilor salariale.
Art. 4. — (1) Bunurile mobile pe care personalul
prevăzut în prezenta ordonanță de urgență le-a folosit în
exercitarea atribuțiilor sale se transmit, pe bază de protocol
de predare-primire, Ministerului Public.
(2) Până la identificarea unor imobile corespunzătoare
pentru funcționarea personalului prevăzut în prezenta
ordonanță de urgență, acesta continuă să își desfășoare
activitatea în sediile actuale.

4

MONITORUL OFICIAL AL ROMÂNIEI, PARTEA I, Nr. 534/23.VI.2005

Art. 5. — Se autorizează Ministerul Finanțelor Publice
să introducă modificări în structura bugetelor aprobate pe

anul 2005 Curții de Conturi și Ministerului Public, pe baza
propunerilor ordonatorilor principali de credite.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu
București, 15 iunie 2005.
Nr. 53.
GUVERNUL ROMÂNIEI

HOTĂRÂRE
pentru abrogarea Hotărârii Guvernului nr. 2.296/2004 privind reorganizarea Companiei Naționale
de Transport al Energiei Electrice îTranselectrica“ — S.A. — Filiala Societatea Comercială
de Formare a Energeticienilor din România îFormenerg“ — S.A.
și înființarea Societății Comerciale de Formare Profesională îFormenerg“ — S.A.
În

temeiul art. 108 din Constituția României, republicată,

Guvernul României adoptă prezenta hotărâre.
Articol unic. — Pe data intrării în vigoare a prezentei
hotărâri se abrogă Hotărârea Guvernului nr. 2.296/2004
privind reorganizarea Companiei Naționale de Transport al
Energiei Electrice îTranselectrica“ — S.A. — Filiala
Societatea Comercială de Formare a Energeticienilor din

România îFormenerg“ — S.A. și înființarea Societății
Comerciale de Formare Profesională îFormenerg“ — S.A.,
publicată în Monitorul Oficial al României, Partea I, nr. 23
din 7 ianuarie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
București, 15 iunie 2005.
Nr. 548.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind desemnarea Departamentului pentru Analiză Instituțională și Socială ca reprezentant
al Guvernului României în calitatea de membru fondator al Asociației eRomania Gateway
În temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
în baza prevederilor art. 2 alin. (1) din Ordonanța de urgență a Guvernului nr. 11/2004 privind stabilirea unor
măsuri de reorganizare în cadrul administrației publice centrale, aprobată cu modificări și completări prin Legea
nr. 288/2004, cu modificările și completările ulterioare,
Primul-Ministru emite următoarea decizie:
Articol unic. — Începând cu data intrării în vigoare a
prezentei decizii Departamentul pentru Analiză
Instituțională și Socială, prin domnul consilier de stat

Mirel Taloș, va reprezenta Guvernul României, în calitate
de membru fondator, în cadrul Asociației eRomania
Gateway.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 iunie 2005.
Nr. 364.

MONITORUL OFICIAL AL ROMÂNIEI, PARTEA I, Nr. 534/23.VI.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind aprobarea Normelor tehnice și metodologice pentru aplicarea Legii nr. 589/2004
privind regimul juridic al activității electronice notariale
În temeiul dispozițiilor Legii nr. 455/2001 privind semnătura electronică și ale Legii nr. 589/2004 privind regimul
juridic al activității electronice notariale,
având în vedere prevederile Hotărârii Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările și completările ulterioare,
ministrul comunicațiilor și tehnologiei informației emite prezentul ordin.
Art. 1. — Se aprobă Normele tehnice și metodologice
pentru aplicarea Legii nr. 589/2004 privind regimul juridic al
activității electronice notariale, prevăzute în anexa la
prezentul ordin.

Art. 2. — Prevederile normelor tehnice și metodologice
cuprinse în anexă vor fi duse la îndeplinire prin grija
Direcției generale pentru tehnologia informației.
Art. 3. — Prezentul ordin se publică în Monitorul Oficial
al României, Partea I.

Ministrul comunicațiilor și tehnologiei informației,
Zsolt Nagy
București, 16 iunie 2005.
Nr. 221.
ANEXĂ

NORME TEHNICE ȘI METODOLOGICE
pentru aplicarea Legii nr. 589/2004 privind regimul juridic al activității electronice notariale
Art. 1. — Prezentele norme tehnice și metodologice se aplică
activității electronice notariale și stabilesc condițiile pentru
autorizarea notarilor publici pentru efectuarea actelor notariale în
formă electronică, precum și normele de performanță și securitate
cu privire la sistemele informatice utilizate de notarii publici,
transmiterea documentelor electronice și păstrarea acestora în
arhive.
Art. 2. — În sensul prezentelor norme tehnice și metodologice,
termenii de mai jos au următoarele semnificații:
a) autoritate — autoritatea de reglementare și supraveghere
specială în domeniu, conform art. 25 și 26 din Legea
nr. 455/2001 privind semnătura electronică;
b) registru — Registrul notarilor publici autorizați să efectueze
acte notariale în formă electronică, care este constituit și
actualizat de autoritatea de reglementare și supraveghere
specializată în domeniu și care cuprinde datele de identificare și
alte informații necesare cu privire la activitatea notarilor publici
care efectuează acte notariale în formă electronică.
Art. 3. — În cadrul activității electronice notariale se utilizează
certificate calificate, eliberate de furnizori de servicii de certificare
care funcționează în baza Legii nr. 455/2001, acreditați de
autoritate, precum și servicii de marcare temporală, furnizate
conform Legii nr. 451/2004 privind marca temporală.
Art. 4. — Certificatul calificat utilizat de notarul public în
activitatea electronică notarială va conține mențiunea că acesta a
fost eliberat în scopul prestării activității notariale.
Art. 5. — Certificatul calificat emis notarului public va conține
informațiile privind biroul notarial, care se referă la:
a) denumirea biroului notarial în cadrul căruia notarul public își
desfășoară activitatea;
b) sediul biroului notarial,
așa cum sunt ele precizate în certificatul eliberat de curtea de
apel în circumscripția căreia notarul public își desfășoară activitatea.
Art. 6. — Înscrierea, de către furnizorii de servicii de
certificare, a informațiilor prevăzute la art. 4 și 5 se face în
conformitate cu prevederile art. 18 alin. (4) din Legea
nr. 455/2001, în baza certificatului eliberat de curtea de apel în
circumscripția căreia notarul public își desfășoară activitatea.

Art. 7. — (1) Autorizația privind activitatea electronică notarială
se emite pentru o perioadă de 3 ani, cu revizuirea anuală a
condițiilor tehnice stabilite la art. 7 alin. (2) lit. b), d), e), g), h) și j)
din Legea nr. 589/2004 privind regimul juridic al activităților
electronice notariale, precum și a celor prevăzute la art. 12 din
prezentele norme tehnice și metodologice.
(2) Verificările se fac de către:
a) auditori certificați de sisteme informatice, iar rezultatul
verificărilor este prezentat autorității sub formă de opinie de audit;
b) agenții de omologare agreate de autoritate.
Art. 8. — Autorizația emisă va avea forma prevăzută în anexa
nr. 1 și va fi expusă într-un loc vizibil în incinta biroului notarial.
Art. 9. — Documentația ce însoțește cererea de autorizare
prevăzută în anexa nr. 2 cuprinde:
a) certificatul eliberat de curtea de apel în circumscripția căreia
notarul public își desfășoară activitatea;
b) scrisoare de bonitate de la bancă prin care notarul public
își desfășoară operațiunile curente și contract de asigurare
profesională pentru activitatea desfășurată;
c) descrierea tehnică a sistemului utilizat; lista dotărilor;
d) certificat de omologare a sistemului informatic;
e) politica de securitate privind activitatea electronică notarială;
f) codul de practici și proceduri după care se desfășoară
activitatea electronică notarială;
g) lista resurselor umane implicate în exploatarea și
administrarea sistemului, cu evidențierea experienței și
competenței acestora;
h) cererea de înregistrare în registru; modelul acestei cereri
este prevăzut în anexa nr. 3.
Art. 10. — (1) După emiterea autorizației, autoritatea include
datele notarului public în registru și generează pentru acesta un
cod de identificare format prin alipirea indicativului N, a anului,
lunii și datei de începere a activității și a numărului de ordine al
notarului public.
(2) Datele necesare care însoțesc cererea de înregistrare în
registru sunt prevăzute în anexa nr. 4.
(3) Conținutul informațional și structura registrului sunt
prevăzute în anexa nr. 5.

6

MONITORUL OFICIAL AL ROMÂNIEI, PARTEA I, Nr. 534/23.VI.2005

Art. 11. — În termen de 30 de zile de la primirea autorizației
în condițiile art. 7, dar înainte de începerea activității electronice
notariale, notarul public va prezenta autorității cheia publică
aferentă certificatului ce va fi utilizat în această activitate.
Art. 12. — Pentru desfășurarea activității electronice notariale,
sistemul informatic utilizat trebuie să îndeplinească cerințele
privind:
a) asigurarea securității fizice;
b) protecția antivirus;
c) asigurarea unui mecanism de autentificare a utilizatorilor;
d) asigurarea confidențialității și integrității comunicațiilor, a
datelor recepționate, transmise și stocate;
e) menținerea unei arhive electronice locale;
f) menținerea unui registru automatizat de audit care cuprinde
evenimentele legate de utilizarea și administrarea sistemului
informatic; aceste informații vor fi păstrate pentru o perioadă de
cel puțin 10 ani și în arhiva de siguranță;
g) accesul (eventual pe baze contractuale) la servicii calificate
de arhivare electronică de siguranță, unde va fi păstrată o copie
a fiecărui act electronic notarial efectuat, o copie a registrului
electronic al notarului public, prevăzut la art. 25 alin. (1) din
Legea nr. 589/2004, precum și o copie a registrului automatizat
de audit menționat la lit. f).
Art. 13. — (1) Serviciile calificate de arhivare electronică
utilizate de notarii publici trebuie să respecte legislația referitoare
la arhivarea documentelor notariale și accesul la acestea, precum
și standardele recunoscute în domeniul managementului securității
informației și al managementului înregistrărilor electronice.

(2) Pentru păstrarea sub formă criptată a documentelor în
arhive, notarul public va depune cheia și aplicația de decriptare la
Uniunea Națională a Notarilor Publici din România.
(3) Cheia și aplicația de decriptare vor fi păstrate pe toată
durata legală de păstrare a arhivelor. Cheia de decriptare se
păstrează în condiții de securitate corespunzătoare și sub control
dual al accesului.
Art. 14. — Standardele de referință pentru aprecierea
securității unui sistem informatic și a sistemului de management
al securității informației sunt ISO/IEC 15408/1999 (părțile 1, 2 și 3),
respectiv ISO 17799/2000, ultimele versiuni ale acestora sau
standarde care le înlocuiesc.
Art. 15. — Pentru verificarea semnatarilor care solicită
încheierea actelor notariale în formă electronică, notarul public
trebuie să verifice cel puțin următoarele:
a) semnătura electronică extinsă a solicitantului se bazează pe
un certificat calificat valabil, nerevocat și nesuspendat de către
furnizorul de servicii de certificare care l-a eliberat;
b) certificatul semnatarului nu a fost eliberat pe baza unui
pseudonim;
c) data și ora semnării documentului de către solicitant sunt
afișate corect și sunt credibile.
Art. 16. — Încheierea actelor notariale în formă electronică va
fi precedată de un avertisment al sistemului informatic asupra
operațiunii ce urmează a fi efectuată și se va realiza printr-un
mecanism care presupune confirmarea expresă a notarului public.
Art. 17. — Încălcarea prevederilor prezentelor norme tehnice
și metodologice atrage retragerea autorizației.
Art. 18. — Anexele nr. 1—5 fac parte integrantă din
prezentele norme tehnice și metodologice.
ANEXA Nr. 1
la normele tehnice și metodologice

MINISTERUL COMUNICAȚIILOR ȘI TEHNOLOGIEI INFORMAȚIEI

Având în vedere:
— Hotărârea Guvernului nr. 744/2003 privind organizarea și funcționarea Ministerului Comunicațiilor și Tehnologiei Informației,
cu modificările și completările ulterioare;
— Ordonanța de urgență a Guvernului nr. 2/2001 pentru stabilirea unor măsuri privind înființarea, organizarea/reorganizarea
sau funcționarea, după caz, a unor ministere, organe de specialitate ale administrației publice centrale și instituții publice, aprobată cu
modificări prin Legea nr. 233/2001, cu modificările ulterioare,
— Legea nr. 589/2004 privind regimul juridic al activității electronice notariale,
având în vedere prevederile Ordinului ministrului comunicațiilor și tehnologiei informației nr. 221 din 16 iunie 2005,
ministrul comunicațiilor și tehnologiei informației eliberează prezenta
AUTORIZAȚIE

......................................., notar public cu sediul în cadrul Biroului notarial ...................................................................................
(adresa completă, inclusiv telefon și fax)

având Certificatul nr. ......................... eliberat de ..............................., este autorizat să desfășoare activitate electronică notarială, astfel
cum este prevăzut în Legea nr. 589/2004.
Prezenta autorizație este valabilă până la ................................... .
Ministrul comunicațiilor și tehnologiei informației,
................................
Nr. .......................................
Data ....................................
ANEXA Nr. 2
la normele tehnice și metodologice
FORMULAR

de solicitare către autoritatea de reglementare și supraveghere specializată în domeniu a autorizației
pentru desfășurarea activității electronice notariale
Notar public
Adresa biroului notarial

țară

oraș

sector

stradă

bloc

etaj

apartament

cod poștal

telefon

fax

e-mail

web

Certificat nr.

eliberat de

Banca

nr. cont bancar

Data începerii activității
Proceduri de securitate utilizate (se vor detalia)

nr.

7

MONITORUL OFICIAL AL ROMÂNIEI, PARTEA I, Nr. 534/23.VI.2005
ÎNȘTIINȚARE — ANGAJAMENT

Subsemnatul ...................................................................................... înștiințez autoritatea de reglementare și supraveghere
specializată în domeniu (ARS) referitor la desfășurarea activității electronice notariale menționate în prezentul document, cu începere de
la data de ...................................................................... .
(se va completa în mod obligatoriu data)

Mă angajez să îmi desfășor activitatea în conformitate cu prevederile Legii nr. 589/2004 privind regimul juridic al activității
electronice notariale, pe care mă oblig să o respect întocmai atât în litera, cât și în spiritul ei.
Mă oblig totodată să respect Normele tehnice și metodologice pentru aplicarea Legii nr. 589/2004 privind regimul juridic al
activității electronice notariale, precum și standardele europene și internaționale în domeniu.
Mă angajez ca în termen de 30 de zile de la primirea autorizației, dar înainte de începerea activității electronice notariale, să
prezint autorității de reglementare și supraveghere specializate în domeniu cheia publică aferentă certificatului ce va fi utilizat în
această activitate.
Anexez la prezenta următoarea documentație:
1. certificatul eliberat de curtea de apel în circumscripția căreia notarul public își desfășoară activitatea;
2. scrisoare de bonitate de la banca prin care notarul public își desfășoară operațiunile curente;
3. copia contractului de asigurare profesională pentru activitatea desfășurată;
4. descrierea tehnică a sistemului utilizat; lista dotărilor;
5. certificatul de omologare a sistemului informatic utilizat în desfășurarea activității electronice notariale;
6. politica de securitate privind activitatea electronică notarială;
7. codul de practici și proceduri după care se desfășoară activitatea electronică notarială;
8. lista resurselor umane implicate în exploatarea și administrarea sistemului, cu evidențierea experienței și competenței acestora;
9. cererea de înscriere în Registrul notarilor publici autorizați să efectueze acte notariale în formă electronică.
Notar public,
..............................................
Data și ora .........................

Din partea ARS. Am primit documentația menționată,
..............................................
ANEXA Nr. 3
la normele tehnice și metodologice

Antetul biroului notarial în cadrul căruia își desfășoară activitatea notarul public
Data ........................
CERERE DE ÎNREGISTRARE

Subsemnatul ........................................., notar public cu sediul în cadrul Biroului notarial ..........................................................,
(adresa completă, inclusiv telefon și fax)

având Certificatul nr. ....................................., eliberat de ...................................., solicit înregistrarea în Registrul notarilor publici autorizați
să efectueze acte notariale în formă electronică și acordarea codului de identificare.
Anexez la prezenta cerere documentația necesară înregistrării.
.................................................
(semnătura notarului public)
ANEXA Nr. 4
la normele tehnice și metodologice
DOCUMENTAȚIA

necesară înregistrării în Registrul notarilor publici autorizați să efectueze acte notariale în formă electronică
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.

Numele și prenumele notarului public
Denumirea biroului notarial în care își desfășoară activitatea notarului public
Adresa (țară, oraș, județ/sector, stradă, număr, bloc, scară, etaj, apartament, cod poștal)
Telefon, fax, e-mail, adresa paginii web
Certificatul eliberat de curtea de apel în circumscripția căreia notarul public își desfășoară activitatea sau de Uniunea Națională a Notarilor
Publici din România
Descrierea politicii de securitate privind activitatea electronică notarială
Descrierea sistemelor utilizate pentru desfășurarea activității electronice notariale
Codul de practici și proceduri după care se desfășoară activitatea electronică notarială
Banca prin care notarul public își desfășoară operațiunile curente
Numărul contului bancar
Atributele scrisorii de bonitate de la banca prin care notarul public își desfășoară operațiunile curente: numărul actului, data, eliberat de ........
Atributele contractului de asigurare profesională pentru activitatea desfășurată: numărul actului, data, eliberat de....
Atributele contractului de închiriere a sediului: numărul actului, data
Atributele actului de proprietate al sediului: numărul actului, data
Dovada privind achitarea obligațiilor către stat, eliberată de organul fiscal competent, sau declarație pe propria răspundere
Categoriile de servicii destinate publicului (tipul de acte notariale care pot fi eliberate în formă electronică, procedurile de securitate utilizate)
Certificatul de omologare a sistemului informatic
Agenția de omologare
Modalitatea de arhivare electronică (proprie sau prin contract)
La punctul 8 notarul public trebuie să se refere la:
a) descrierea practicilor, procedurilor și sistemelor care asigură securitatea și integritatea datelor și accesul autorizat, permanent, la acestea;
b) descrierea modalității de arhivare electronică;
c) politicile de personal;
d) structura personalului;
e) orele de program;
f) lista dotărilor;
g) lista resurselor umane implicate în exploatarea și în administrarea sistemului, cu evidențierea experienței și a competenței acestora.

8

MONITORUL OFICIAL AL ROMÂNIEI, PARTEA I, Nr. 534/23.VI.2005
ANEXA Nr. 5
la normele tehnice și metodologice
CONȚINUTUL

informațional și structura Registrului notarilor publici autorizați să efectueze acte notariale în formă electronică
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.

Numărul de ordine al înregistrării
Numele și prenumele notarului public
Codul de identificare a notarului public
Denumirea biroului notarial în care își desfășoară activitatea
Adresa (țară, oraș, județ/sector, stradă, număr, bloc, scară, etaj, apartament, cod poștal)
Telefon, fax, e-mail, adresa paginii web
Certificatul eliberat de curtea de apel în circumscripția căreia notarul public își desfășoară activitatea sau de Uniunea Națională a Notarilor
Publici din România
Data la care a început activitatea de instrumentare a actelor notariale în formă electronică
Cheia publică a notarului public
Indicații privind furnizorul de certificate calificate, acreditat, care a emis certificatul notarului public
Descrierea politicii de securitate privind activitatea electronică notarială
Descrierea sistemelor utilizate pentru desfășurarea activității electonice notariale
Codul de practici și proceduri după care se desfășoară activitatea electronică notarială
Banca prin care notarul public își desfășoară operațiunile curente
Numărul contului bancar
Atributele scrisorii de bonitate de la banca prin care notarul public își desfășoară operațiunile curente: numărul actului, data, eliberat de ....
Atributele contractului de asigurare profesională pentru activitatea desfășurată: numărul actului, data, eliberat de ....
Atributele contractului de închiriere a sediului: numărul actului, data
Atributele actului de proprietate al sediului: numărul actului, data
Dovada privind achitarea obligațiilor către stat, eliberată de organul fiscal competent, sau declarația pe propria răspundere
Categoriile de servicii destinate publicului (tipul de acte notariale care pot fi eliberate în formă electronică, procedurile de securitate utilizate)
Certificatul de omologare a sistemului informatic
Agenția de omologare
Modalitatea de arhivare electronică (proprie sau prin contract)
Situații critice: câmp ce poate conține referiri la ultima situație critică (de exemplu, întreruperea temporară a activității din cauza unor
probleme tehnice, modificarea procedurilor, sancțiuni etc.)
Data și ora ultimei actualizări
Data și ora ultimei verificări
Situația notarului public (operațional, suspendat, activitatea încetată)
Motivul suspendării/încetării activității (dacă este cazul)
Declarația care confirmă exactitatea informațiilor de mai sus, semnată electronic de notarul public sau/și de autoritatea de reglementare și
supraveghere specializată în domeniu
Identitatea operatorului din partea autorității de reglementare și supraveghere specializate în domeniu, care a introdus/modificat/șters
înregistrarea
Un document înglobând toate datele anterioare, semnat electronic de operatorul din partea autorității de reglementare și supraveghere
specializate în domeniu, care a introdus înregistrarea
La punctul 13 notarul public trebuie să se refere la:
a) descrierea practicilor, procedurilor și sistemelor care asigură securitatea și integritatea datelor și accesul autorizat, permanent, la acestea;
b) descrierea modalității de arhivare electronică;
c) politicile de personal;
d) structura personalului;
e) orele de program;
f) lista dotărilor;
g) lista resurselor umane implicate în exploatarea și în administrarea sistemului, cu evidențierea experienței și competenței acestora.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 534/23.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032590]
ISSN 1453—4495

