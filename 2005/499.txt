PARTEA

Anul 173 (XVII) — Nr. 499

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Nr.

Pagina
LEGI ȘI DECRETE

176.
498.

— Lege privind înființarea comunei Boghiș, județul
Sălaj, prin reorganizarea comunei Nușfalău ...........
— Decret pentru promulgarea Legii privind
înființarea comunei Boghiș, județul Sălaj, prin
reorganizarea comunei Nușfalău..............................

Nr.
511.

— Hotărâre privind aprobarea participării României
la Summit-ul Organizației Națiunilor Unite în
perioada 14—16 septembrie 2005...........................

6

512.

— Hotărâre privind acordarea unui ajutor
umanitar, cu titlu gratuit, locuitorilor din județele
Caraș-Severin și Timiș ale căror gospodării
au fost distruse ca urmare a fenomenelor
meteorologice nefavorabile din perioada aprilie—
mai 2005....................................................................

6–7

513.

— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea unor efecte ale calamităților naturale
produse în județul Timiș...........................................

7

2

2

´
178.

500.

— Lege privind aprobarea Ordonanței de urgență
a Guvernului nr. 25/2005 pentru abrogarea art. 31
din Legea notarilor publici și a activității notariale
nr. 36/1995 ................................................................

3

— Decret pentru promulgarea Legii privind
aprobarea Ordonanței de urgență a Guvernului
nr. 25/2005 pentru abrogarea art. 31 din Legea
notarilor publici și a activității notariale nr. 36/1995

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 222 din 21 aprilie 2005 referitoare la excepția
de neconstituționalitate a dispozițiilor art. 83 din
Codul penal ...............................................................

860.
3–5

HOTĂRÂRI ALE GUVERNULUI ROMÂNIEI
510.

— Hotărâre pentru completarea Hotărârii
Guvernului nr. 495/2005 pentru constituirea
Comitetului interministerial responsabil cu
îndeplinirea angajamentelor asumate în cadrul
negocierilor cu Uniunea Europeană privind
Capitolul 6 îConcurența“...........................................

Pagina

5

— Ordin al ministrului transporturilor, construcțiilor
și turismului pentru modificarea și completarea
Ordinului ministrului transporturilor, construcțiilor și
turismului nr. 2.239/2004 privind instituirea unor
măsuri de creștere a siguranței navigației în apele
naționale navigabile și în porturile românești prin
introducerea accelerată pentru navele petroliere a
obligativității corpului dublu sau a unor cerințe
echivalente de proiectare pentru navele petroliere
cu corp simplu...........................................................

8

2

MONITORUL OFICIAL AL ROMÂNIEI, PARTEA I, Nr. 499/13.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind înființarea comunei Boghiș, județul Sălaj, prin reorganizarea comunei Nușfalău
Parlamentul României adoptă prezenta lege.
Art. 1. — (1) Se înființează comuna Boghiș, județul
Sălaj, având în componență satele Boghiș și Bozieș, prin
reorganizarea comunei Nușfalău.
(2) Reședința comunei Boghiș se stabilește în satul
Boghiș.
Art. 2. — (1) Comuna Nușfalău, în urma reorganizării
prevăzute la art. 1, are în componență satele Nușfalău și
Bilghez.
(2) Reședința comunei Nușfalău este în satul Nușfalău.
Art. 3. — (1) Până la constituirea, potrivit legii, a
autorităților administrației publice locale în comuna Boghiș,
rezolvarea problemelor curente se asigură de către doi
delegați numiți prin ordin al prefectului, cu atribuții de
primar, respectiv de viceprimar, precum și de un secretar
numit de prefect, în condițiile legii.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Boghiș.
Art. 4. — (1) Consiliul Județean Sălaj și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului Sălaj
și Consiliul Local al Comunei Nușfalău repartizează
veniturile, cheltuielile și patrimoniul actual al comunei
Nușfalău între comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Boghiș se administrează și se

gestionează prin autoritățile publice locale ale acestei noi
comune, iar echilibrarea bugetului local se realizează pe
seama sumelor defalcate din impozitul pe venit, în limitele
prevederilor aprobate pentru anul 2005, pe ansamblul
județului Sălaj.
(3) Bugetul comunei Boghiș pe anul 2005 se elaborează
de către delegații prevăzuți la art. 3 alin. (1), cu avizul
Direcției Generale a Finanțelor Publice a Județului Sălaj.
(4) Operațiunile de predare-preluare se fac pe bază de
protocol încheiat între primarul comunei Nușfalău și
delegatul desemnat prin ordin al prefectului, cu atribuții de
primar al comunei Boghiș.
Art. 5. — Alegerile pentru autoritățile administrației
publice locale în comuna nou-înființată, potrivit art. 1, se
organizează în termen de cel mult 6 luni de la data intrării
în vigoare a prezentei legi.
Art. 6. — Până la noile alegeri locale, autoritățile
administrației publice locale din comuna Nușfalău, județul
Sălaj, funcționează, în condițiile legii, în componența avută
la data intrării în vigoare a prezentei legi.
Art. 7. — Anexele la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările ulterioare, se modifică în mod
corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 9 iunie 2005.
Nr. 176.
PREȘEDINTELE ROMÂNIEI

DECRET
pentru promulgarea Legii privind înființarea comunei Boghiș,
județul Sălaj, prin reorganizarea comunei Nușfalău
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind înființarea comunei Boghiș,
județul Sălaj, prin reorganizarea comunei Nușfalău, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 498.
´

3

MONITORUL OFICIAL AL ROMÂNIEI, PARTEA I, Nr. 499/13.VI.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 25/2005 pentru abrogarea art. 31
din Legea notarilor publici și a activității notariale nr. 36/1995
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 25 din 31 martie 2005 pentru
abrogarea art. 31 din Legea notarilor publici și a

activității notariale nr. 36/1995, publicată în Monitorul
Oficial al României, Partea I, nr. 278 din 4 aprilie
2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 178.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 25/2005 pentru abrogarea art. 31
din Legea notarilor publici și a activității notariale nr. 36/1995
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind aprobarea Ordonanței de
urgență a Guvernului nr. 25/2005 pentru abrogarea art. 31 din Legea
notarilor publici și a activității notariale nr. 36/1995 și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 500.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 222
din 21 aprilie 2005

referitoare la excepția de neconstituționalitate a dispozițiilor art. 83 din Codul penal
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Nicoleta Grigorescu
Florentina Geangu

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 83 din Codul penal, excepție
ridicată de Mihail Venghiac în Dosarul nr. 1.072/P/2004 al
Curții de Apel Constanța — Secția penală.

4

MONITORUL OFICIAL AL ROMÂNIEI, PARTEA I, Nr. 499/13.VI.2005

La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, întrucât autorul acesteia nu a motivat-o,
încălcând astfel dispozițiile art. 10 alin. (2) din Legea
nr. 47/1992 privind organizarea și funcționarea Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 26 noiembrie 2004, pronunțată în
Dosarul nr. 1.072/P/2004, Curtea de Apel Constanța —
Secția penală a sesizat Curtea Constituțională cu excepția
de neconstituționalitate a dispozițiilor art. 83 din Codul
penal, excepție ridicată de Mihail Venghiac în cadrul
judecării recursului penal declarat împotriva Deciziei nr. 526
din 21 septembrie 2004 pronunțată de Tribunalul
Constanța. Autorul excepției a fost trimis în judecată
pentru săvârșirea infracțiunii prevăzute și pedepsite de
art. 208—209 din Codul penal.
În motivarea excepției de neconstituționalitate se
susține că prevederile art. 83 din Codul penal, potrivit
cărora, dacă în cursul termenului de încercare condamnatul
a săvârșit din nou o infracțiune, are loc revocarea
suspendării condiționate a executării pedepsei, ceea ce
încalcă îprevederile referitoare la egalitatea în drepturi și
imparțialitatea justiției prevăzute de art. 16, art. 124 și art.
126 din Constituție“.
Curtea de Apel Constanța — Secția penală arată că
excepția de neconstituționalitate este neîntemeiată,
deoarece îdispozițiile art. 83 din Codul penal nu contravin
vreunui drept fundamental sau vreunui principiu
constituțional“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția este neîntemeiată,
deoarece dispozițiile de lege criticate nu creează nici
privilegii, nici discriminări, neîncălcând vreunul dintre
criteriile egalității în drepturi, enumerate în art. 4 din
Constituție. De asemenea, apreciază că dispozițiile
constituționale ale art. 124 și art. 126 nu au incidență în
cauză.
Avocatul Poporului apreciază că textul de lege criticat
este constituțional. În acest sens, arată că revocarea
suspendării condiționate a executării pedepsei în cazul
săvârșirii unei infracțiuni nu aduce atingere sub nici o
formă prevederilor constituționale privind egalitatea în fața
legii. Cât privește pretinsa neconstituționalitate a
prevederilor legale criticate față de art. 124 și art. 126 din
Constituție, consideră că dispozițiile invocate din Legea
fundamentală, prin conținutul reglementării lor, nu au
incidență în cauza de față.
Președinții celor două Camere ale Parlamentului nu
au comunicat punctele lor de vedere cu privire la excepția
de neconstituționalitate ridicată.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2) și ale art. 2, 3, 10 și 29 din Legea nr.
47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 83 din Codul penal, conform cărora: îDacă
în cursul termenului de încercare cel condamnat a săvârșit din
nou o infracțiune, pentru care s-a pronunțat o condamnare
definitivă chiar după expirarea acestui termen, instanța revocă
suspendarea condiționată, dispunând executarea în întregime
a pedepsei, care nu se contopește cu pedeapsa aplicată
pentru noua infracțiune.
Revocarea suspendării pedepsei nu are loc însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu
suspendarea condiționată a executării pedepsei. În acest caz
nu mai are loc revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai
aplică sporul prevăzut de lege pentru recidivă.“
În opinia autorului excepției de neconstituționalitate,
aceste dispoziții legale contravin prevederilor constituționale
cuprinse în art. 16 referitoare la egalitatea în drepturi, ale
art. 124 privind înfăptuirea justiției, precum și celor ale
art. 126 privind instanțele judecătorești.
Examinând excepția de neconstituționalitate, se constată
că autorul acesteia, deși a solicitat instanței judecătorești —
la termenul de judecată din data de 23 noiembrie 2004 —
amânarea pronunțării îîn vederea motivării în scris a
excepției“, nu formulează nici un argument prin care să
susțină neconstituționalitatea textului de lege criticat, ci se
limitează doar la indicarea textelor constituționale pretins
încălcate.
Curtea reține că, potrivit art. 10 alin. (2) din Legea
nr. 47/1992, sesizările adresate Curții Constituționale pot fi
făcute în formă scrisă și motivate. Coroborând acest text
de lege cu prevederile art. 29 din Legea nr. 47/1992,
rezultă că de esența controlului de constituționalitate este
exercitarea acestuia numai în limitele sesizării. Prin urmare,
Curtea Constituțională nu se poate substitui părții cu privire
la invocarea unor motive de neconstituționalitate, raportând
dispozițiile legale criticate la textele constituționale indicate
de către autor. Acest fapt ar avea semnificația exercitării
unui control de constituționalitate din oficiu, ceea ce este
inadmisibil în raport cu dispozițiile Legii nr. 47/1992.
În acest sens este și jurisprudența Curții Constituționale,
de exemplu Decizia nr. 212 din 7 noiembrie 2000,
publicată în Monitorul Oficial al României, Partea I, nr. 1
din 5 ianuarie 2001.

MONITORUL OFICIAL AL ROMÂNIEI, PARTEA I, Nr. 499/13.VI.2005

5

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 83 din Codul penal, excepție
ridicată de Mihail Venghiac în Dosarul nr. 1.072/P/2004 al Curții de Apel Constanța — Secția penală.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru completarea Hotărârii Guvernului nr. 495/2005 pentru constituirea Comitetului
interministerial responsabil cu îndeplinirea angajamentelor asumate în cadrul negocierilor
cu Uniunea Europeană privind Capitolul 6 îConcurența“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — După punctul 10 al alineatului (1) al
articolului 1 din Hotărârea Guvernului nr. 495/2005 pentru
constituirea Comitetului interministerial responsabil cu
îndeplinirea angajamentelor asumate în cadrul negocierilor
cu Uniunea Europeană privind Capitolul 6 îConcurența“,
publicată în Monitorul Oficial al României, Partea I, nr. 469
din 2 iunie 2005, se introduc patru noi puncte, punctele
11—14, cu următorul cuprins:

î11. Maria Muga — secretar de stat, Ministerul Muncii,
Solidarității Sociale și Familiei;
12. Mugur Crăciun — secretar de stat, Ministerul
Agriculturii, Pădurilor și Dezvoltării Rurale;
13. Nicolae Ivan — secretar de stat, Ministerul
Finanțelor Publice;
14. Anton Anton — secretar de stat, Ministerul Educației
și Cercetării.“

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru coordonarea
Secretariatului General al Guvernului,
Mihai Alexandru Voicu
București, 9 iunie 2005.
Nr. 510.

6

MONITORUL OFICIAL AL ROMÂNIEI, PARTEA I, Nr. 499/13.VI.2005
GUVERNUL ROMÂNIEI

HOTĂRÂRE
privind aprobarea participării României la Summit-ul Organizației Națiunilor Unite
în perioada 14—16 septembrie 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă participarea delegației României la
Summit-ul Organizației Națiunilor Unite, care se va
desfășura la New York — Statele Unite ale Americii, în
perioada 14—16 septembrie 2005.
Art. 2. — (1) Cheltuielile determinate de participarea
delegației României la activitatea prevăzută la art. 1 se
suportă din bugetele aprobate pe anul 2005 Administrației
Prezidențiale, Senatului României, Camerei Deputaților,
Ministerului Afacerilor Externe, Serviciului de Protecție și
Pază, Serviciului de Telecomunicații Speciale și altor
instituții sau autorități publice implicate, după caz.

(2) Cazarea delegației României și plata serviciilor
aferente se vor efectua, potrivit condițiilor stabilite de
organizatori și conform contractelor încheiate, prin contul
Misiunii Permanente a României la Organizația Națiunilor
Unite — New York.
Art. 3. — Misiunea Permanentă a României la
Organizația Națiunilor Unite — New York va acorda sprijin
de specialitate și logistic Administrației Prezidențiale și
instituțiilor publice participante la summit, pentru derularea
corespunzătoare a activităților cuprinse în program.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
p. Ministrul finanțelor publice,
Elena-Doina Dascălu,
secretar de stat

București, 9 iunie 2005.
Nr. 511.
GUVERNUL ROMÂNIEI

HOTĂRÂRE
privind acordarea unui ajutor umanitar, cu titlu gratuit, locuitorilor din județele Caraș-Severin
și Timiș ale căror gospodării au fost distruse ca urmare a fenomenelor meteorologice
nefavorabile din perioada aprilie—mai 2005
În temeiul prevederilor art. 108 din Constituția României, republicată, și al art. 8 alin. (5) din Legea nr. 82/1992
privind rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 61.600 milioane lei, locuitorilor din
județele Caraș-Severin și Timiș, ale căror gospodării au
fost distruse ca urmare a fenomenelor meteorologice
nefavorabile (inundații din revărsări de râuri sau alte ape
curgătoare, ploi abundente și de durată) din perioada
aprilie—mai 2005, constând în 2.200 tone grâu pentru
panificație, 192,5 mii litri ulei comestibil din floarea soarelui,
137,5 tone paste făinoase, 82,5 tone orez, 550 tone mălai,
137,5 tone zahăr tos și 550 tone carne de porc în viu
(5.500 de capete).
Art. 2. — (1) Prin ordin al ministrului administrației și
internelor se constituie comisii la nivelul unităților
administrativ-teritoriale, care identifică gospodăriile distruse,
precum și numărul membrilor din gospodărie.
(2) Repartizarea pe județe și distribuirea cantităților de
produse acordate locuitorilor din județele Caraș-Severin și
Timiș, ale căror gospodării au fost distruse, conform art. 1,
se face de către Ministerul Administrației și Internelor prin
Instituția Prefectului și primăriile locale, în condițiile stabilite
prin ordin al ministrului administrației și internelor.
(3) Ajutorul cu titlu gratuit pentru o gospodărie constă în
acordarea cantității de 400 kg grâu pentru panificație,
35 litri ulei comestibil din floarea soarelui, 25 kg paste

făinoase, 15 kg orez, 100 kg mălai, 25 kg zahăr tos și
90—110 kg carne de porc în viu (un porc/gospodărie).
Art. 3. — (1) Administrația Națională a Rezervelor de
Stat va scădea din gestiune la prețurile de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat, potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de Ministerul Administrației și Internelor, prin
Instituția Prefectului.
(2) Finanțarea reîntregirii stocurilor cu cantitățile acordate
conform prevederilor art. 1 se asigură de la bugetul de stat
pe anul 2006, prin bugetul Administrației Naționale a
Rezervelor de Stat.
Art. 4. — (1) Transportul produselor până la locurile
indicate de Ministerul Administrației și Internelor, prin
Instituția Prefectului, se va efectua în regim de urgență, cu
mijloace auto din dotarea unităților teritoriale din subordinea
Administrației Naționale a Rezervelor de Stat sau cu
mijloace ale unor societăți comerciale angajate de acesta,
precum și pe calea ferată prin grija Societății Naționale de
Transport Feroviar de Marfă îCFR Marfă“ — S.A.

MONITORUL OFICIAL AL ROMÂNIEI, PARTEA I, Nr. 499/13.VI.2005
(2) Cheltuielile legate de ambalare, transport, precum și
alte cheltuieli ocazionate de îndeplinirea acestei acțiuni se
suportă de către Administrația Națională a Rezervelor de
Stat din venituri proprii, în limita bugetului aprobat.
Art. 5. — (1) Schimbarea sub orice formă a destinației
produselor acordate ca ajutor din rezervele de stat este
interzisă prin lege și atrage, după caz, răspunderea civilă
administrativă, disciplinară sau penală.
(2) În termen de 15 zile de la încheierea acțiunii de
distribuire a ajutoarelor, Ministerul Administrației și Internelor,
prin primăriile locale, va justifica distribuirea produselor
scoase din rezervele de stat în condițiile prezentei hotărâri,
conform prevederilor art. 7 din Hotărârea Guvernului
nr. 371/1993 privind acordarea, în primă intervenție, a
ajutoarelor umanitare populației sinistrate, ca urmare a unor

7

situații excepționale, pe baza rapoartelor justificative
înaintate la Administrația Națională a Rezervelor de Stat.
(3) Documentele justificative privind distribuirea vor fi
păstrate la sediul primăriilor locale, în vederea punerii lor la
dispoziție organelor de control abilitate.
Art. 6. — (1) Se aprobă acumularea, în regim de
urgență, a cantităților de 120 tone ulei rafinat de floarea
soarelui în limita sumei de 4.100 milioane lei, 137,5 tone
paste făinoase în limita sumei de 2.700 milioane lei,
82,5 tone orez în limita sumei de 1.900 milioane lei,
550 tone mălai în limita sumei de 6.545 milioane lei.
(2) Finanțarea acumulării cantităților de produse
prevăzute la alin. (1) se realizează din bugetul de stat
aprobat pentru Administrația Națională a Rezervelor de
Stat, prin Legea bugetului de stat pe anul 2005
nr. 511/2004, în limita sumei de 15.245 milioane lei.

PRIM-MINISTRU

CĂLIN POPESCU-TĂRICEANU
Contrasemnează:
Ministru de stat pentru coordonarea
activităților din domeniul economic,
Gheorghe Seculici
p. Ministrul administrației și internelor,
Anghel Andreescu,
secretar de stat
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Elena-Doina Dascălu,
secretar de stat

București, 9 iunie 2005.
Nr. 512.

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea unor efecte ale calamităților naturale
produse în județul Timiș
În temeiul art. 108 din Constituția României, republicată, al art. 30 alin. (3) și (4) din Legea nr. 500/2002 privind
finanțele publice, cu modificările ulterioare, și al art. 21 lit. b) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — (1) Se aprobă alocarea sumei de 2.000
milioane lei din Fondul de intervenție la dispoziția Guvernului,
prevăzut în bugetul de stat pe anul 2005, bugetului propriu
al județului Timiș, pentru utilizarea pompelor în perioada
5 iunie — 19 iunie 2005, în vederea evacuării apelor din
zona satelor inundate Cruceni—Foeni—Ionel—Otelec.

Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU

București, 9 iunie 2005.
Nr. 513.

Contrasemnează:
p. Ministrul administrației și internelor,
Anghel Andreescu,
secretar de stat
Ministrul mediului și gospodăririi apelor,
Sulfina Barbu
p. Ministrul finanțelor publice,
Elena-Doina Dascălu,
secretar de stat

8

MONITORUL OFICIAL AL ROMÂNIEI, PARTEA I, Nr. 499/13.VI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea și completarea Ordinului ministrului transporturilor, construcțiilor și turismului
nr. 2.239/2004 privind instituirea unor măsuri de creștere a siguranței navigației în apele naționale
navigabile și în porturile românești prin introducerea accelerată pentru navele petroliere
a obligativității corpului dublu sau a unor cerințe echivalente de proiectare
pentru navele petroliere cu corp simplu
În temeiul prevederilor art. 12 lit. d), j), k) și r) din Ordonanța Guvernului nr. 19/1997 privind transporturile,
republicată, aprobată cu modificări și completări prin Legea nr. 197/1998, cu modificările și completările ulterioare, și ale
art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Ordinul ministrului transporturilor, construcțiilor
și turismului nr. 2.239/2004 privind instituirea unor măsuri
de creștere a siguranței navigației în apele naționale
navigabile și în porturile românești prin introducerea
accelerată pentru navele petroliere a obligativității corpului
dublu sau a unor cerințe echivalente de proiectare pentru
navele petroliere cu corp simplu, publicat în Monitorul
Oficial al României, Partea I, nr. 49 din 14 ianuarie 2005,
se modifică și se completează după cum urmează:
1. Litera b) a articolului 3 va avea următorul cuprins:
îb) Regula 13G revizuită din anexa I la Convenția MARPOL
73/78 — amendamentele la Regula 13G din anexa I la
Convenția MARPOL 73/78 și la suplimentul Certificatului
IOPP, astfel cum au fost adoptate prin Rezoluția
MEPC.111(50) din 4 decembrie 2003;“.
2. Litera g) a articolului 3 va avea următorul cuprins:
îg) navă petrolieră de categoria 2 — navă petrolieră de
20.000 tdw și mai mult, care transportă ca marfă țiței,
combustibil lichid, combustibil diesel greu ori ulei de
ungere, sau de 30.000 tdw și mai mult, care transportă
hidrocarburi, altele decât cele mai sus menționate, care
corespunde cerințelor pentru petrolierele noi, astfel cum
sunt definite în Regula 1(26) din anexa I la Convenția
MARPOL 73/78. Orice navă petrolieră de categoria 2
trebuie să fie echipată cu tancuri de balast separat
amplasate într-un loc protejat (SBT/PL);“.
3. Litera j) a articolului 3 va avea următorul cuprins:
îj) navă petrolieră cu corp dublu:
— navă petrolieră de 5.000 tdw și mai mult care
respectă cerințele pentru corp dublu sau cerințele
echivalente de proiectare din Regula 13F din anexa I la

Convenția MARPOL 73/78 sau care îndeplinește cerințele
paragrafului 1(c) din Regula 13G revizuită din anexa I la
Convenția MARPOL 73/78;
sau
— navă petrolieră de 600 tdw și mai mult, dar mai
puțin de 5.000 tdw, prevăzută cu tancuri în dublu fund sau
spații care corespund prevederilor Regulii 13F (7)(a) din
anexa I la Convenția MARPOL 73/78 și cu tancuri laterale
sau spații amplasate în conformitate cu prevederile
Regulii 13F(3)(a) și care corespund cerinței referitoare la
distanța w, așa cum s-a menționat în Regula 13F (7)(b)
din anexa I la Convenția MARPOL 73/78;“.
4. Articolul 6 va avea următorul cuprins:
îArt. 6. — Pentru îndeplinirea prevederilor art. 5 se
aplică sistemul de evaluare a stării navei stabilit prin
Rezoluția MEPC.94(46) din 27 aprilie 2001, astfel cum a
fost amendată de Rezoluția MEPC.99(48) din 11 octombrie
2002 și de Rezoluția MEPC.112(50) din 4 decembrie 2003.“
Art. II. — Autoritatea Navală Română va duce la
îndeplinire prevederile prezentului ordin.
Art. III. — Prezentul ordin transpune prevederile
Regulamentului nr. 2.172/2004/CE al Comisiei Europene din
17 decembrie 2004 privind modificarea Regulamentului
nr. 417/2002/CE al Parlamentului European și al Consiliului
privind introducerea accelerată pentru navele petroliere a
obligativității corpului dublu sau aplicarea unor cerințe
echivalente de proiectare pentru navele petroliere cu corp
simplu, publicat în Jurnalul Oficial al Uniunii Europene
L 371 din 18 decembrie 2004.
Art. IV. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 31 mai 2005.
Nr. 860.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 499/13.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017528]
ISSN 1453—4495

