Anul 173 (XVII) — Nr. 876

PARTEA

I

Joi, 29 septembrie 2005

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 443 din 15 septembrie 2005 referitoare la
excepția de neconstituționalitate a dispozițiilor Legii
nr. 187/1999 privind accesul la propriul dosar și
deconspirarea securității ca poliție politică..............

179.
1–3

HOTĂRÂRI ALE GUVERNULUI ROMÂNIEI
1.101. — Hotărâre pentru modificarea Hotărârii
Guvernului nr. 762/2005 privind suplimentarea
bugetului Ministerului Culturii și Cultelor din Fondul
de rezervă bugetară la dispoziția Guvernului pe
anul 2005...................................................................
1.102. — Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2005 ..................................

Pagina

979.
4

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea pct. 2 din Procedura de implementare
a Programului național multianual pe perioada
2002—2005 de susținere a investițiilor realizate de
către întreprinderi nou-înființate și microîntreprinderi,
precum și a investițiilor de modernizare/
retehnologizare a întreprinderilor mici și mijlocii.....

5

— Ordin al ministrului agriculturii, pădurilor și
dezvoltării rurale pentru aprobarea Listei
obiectivelor de investiții și a plafonului maxim al
creditelor ce se acordă în anul 2005 în condițiile
Legii nr. 231/2005 privind stimularea investițiilor în
agricultură...................................................................

5–7

´
4

Rectificări ...............................................................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 876/29.IX.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 443
din 15 septembrie 2005

referitoare la excepția de neconstituționalitate a dispozițiilor Legii nr. 187/1999
privind accesul la propriul dosar și deconspirarea securității ca poliție politică
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Legii nr. 187/1999 privind accesul
la propriul dosar și deconspirarea securității ca poliție
politică, excepție ridicată de Gheorghe I. Ungureanu în
Dosarul nr. 590/CIV/2005 al Curții de Apel Pitești — Secția
civilă, conflicte de muncă și asigurări sociale.
La apelul nominal lipsesc părțile, față de care procedura
de citare a fost legal îndeplinită. Magistratul-asistent referă
Curții Constituționale faptul că autorul excepției a transmis,
prin Serviciul de registratură al Curții, note scrise prin care
reiterează, în esență, argumentele prezentate și în fața
instanței de judecată și depuse la dosarul cauzei,
solicitând,
în
final,
admiterea
excepției
de
neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile Legii nr. 187/1999 nu
contravin principiului neretroactivității legii civile, consacrat
de art. 15 alin. (2) din Constituție.
C U R T E A,

având în vedere actele și lucrările dosarului, reține
următoarele:
Prin Încheierea din 18 februarie 2005, pronunțată în
Dosarul nr. 590/CIV/2005, Curtea de Apel Pitești — Secția
civilă, conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor Legii nr. 187/1999 privind accesul la propriul
dosar și deconspirarea securității ca poliție politică.
Excepția a fost ridicată de Gheorghe I. Ungureanu într-o
cauză având ca obiect soluționarea contestației formulate
împotriva unei decizii a Colegiului Consiliului Național
pentru Studierea Arhivelor Securității.
În motivarea excepției de neconstituționalitate se arată
că dispozițiile Legii nr. 187/1999 încalcă art. 15 alin. (2) din
Constituție, precum și îprevederi ale Convenției pentru
apărarea drepturilor omului și a libertăților fundamentale“,
fără a preciza însă un anume text al acesteia.
Autorul excepției susține că dispozițiile Legii nr. 187/1999
privind accesul la propriul dosar și deconspirarea securității
ca poliție politică încalcă principiul constituțional al
neretroactivității legii civile în timp, deoarece actul normativ
criticat îcalifică fapte din 1963 și pretinde ca această
calificare să aibă, în anul 2004, consecințe de natură
penală, cetățenească, politică, morală (...)“.

De asemenea, se apreciază că îdacă vrea să
direcționeze curgerea trecutului, legea trebuie să dispună,
cumulativ, restituirea timpului, deci schimbarea sensului
evoluției, și garantarea dreptului la opțiune (...)“.
În continuare, acesta formulează aprecieri personale
referitoare la regimul politic din perioada anilor 1952—2004.
În plus, autorul excepției precizează că prin decizia
contestată în fața instanței de judecată Colegiul Consiliului
Național pentru Studierea Arhivelor Securității a respins o
contestație formulată de acesta împotriva unei alte decizii
a aceleiași instituții, prin care se stabilise că acesta fusese
îcolaborator al organelor securității, ca poliție politică.“ În
consecință, autorul consideră că cele două decizii sunt
îneconstituționale, ilegale și neîntemeiate“ și invocă excepția
de neconstituționalitate a dispozițiilor Legii nr. 187/1999, în
temeiul cărora au fost emise deciziile contestate.
Curtea de Apel Pitești — Secția civilă, conflicte de
muncă și asigurări sociale consideră că excepția de
neconstituționalitate este neîntemeiată.
În acest sens, se arată că autorul a apreciat în mod
greșit principiul fundamental al acțiunii legilor în timp, care
dispune numai pentru viitor, cu necesitățile avute în vedere
la adoptarea legii, criteriile de apreciere putând fi și fapte
petrecute în trecut. Astfel, obiectul de reglementare al Legii
nr. 187/1999 îîl reprezintă dreptul de acces la informațiile
de interes public al oricărui cetățean, legiuitorul apreciind la
data adoptării legii că dreptul pozitiv la acea dată nu
satisface idealul de justiție în acest sens.“ Mai mult, se
menționează că îelaborarea oricărui act normativ este
impusă de necesitățile dictate de evoluția societății,
apreciate în raport de situațiile sociale de la momentul
când se legiferează, urmând ca legea să se aplice
conduitei și relațiilor sociale numai pentru viitor“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul, în punctul său de vedere, apreciază că
excepția de neconstituționalitate este neîntemeiată.
Se arată că, într-adevăr, regula este ca din momentul
intrării sale în vigoare norma juridică să fie activă și să
acționeze numai pentru viitor, fără a fi permisă
retroactivitatea sau ultraactivitatea sa. îÎnsă, există și
excepții de la principiul neretroactivității legii, printre ele
numărându-se și retroactivitatea expresă. Această formă de
retroactivitate rezultă chiar din textul normei juridice, în
acest caz legiuitorul prevăzând expres că norma juridică se
va aplica retroactiv.“
Așa cum rezultă din expunerea de motive a Legii
nr. 187/1999, adoptarea acesteia a fost determinată de
voința legiuitorului îde a oferi societății românești o bază
instituțională credibiă pentru a putea duce la bun sfârșit
dificilul proces de clarificare a trecutului comunist.“
îDe altfel, elaborarea oricărui act normativ este impusă
de necesitățile dictate de evoluția societății, apreciate în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 876/29.IX.2005
raport de situațiile sociale de la momentul când se
legiferează, urmând ca, potrivit art. 124 alin. (1) și art. 126
alin. (2) din Constituție, legiuitorul să poată institui, în
considerarea unor situații deosebite, reguli speciale de
procedură, precum și modalitățile de exercitare a drepturilor
procedurale.“
Avocatul Poporului a transmis punctul său de vedere
prin care apreciază că dispozițiile Legii nr. 187/1999 sunt
constituționale.
În ceea ce privește critica de neconstituționalitate față
de prevederile art. 15 alin. (2) din Constituție, se arată că
textele de lege menționate îsunt aplicabile tuturor situațiilor
care se vor constitui, se vor modifica sau se vor stinge
după intrarea lor în vigoare, precum și tuturor efectelor
produse de situațiile juridice formate după abrogarea legii
vechi.“ Astfel, se apreciază că Legea nr. 187/1999 dispune
numai pentru viitor, de la data publicării sale în Monitorul
Oficial al României, Partea I, și nu conține nici o dispoziție
cu caracter retroactiv.
În susținerea argumentelor formulate este invocată și
jurisprudența constantă în materie a Curții Constituționale,
de exemplu Decizia nr. 146/2004 și Decizia nr. 291/2004,
prin care Curtea a statuat că îo lege nu este retroactivă
atunci când modifică pentru viitor o stare de drept născută
anterior și nici atunci când suprimă producerea în viitor a
efectelor unei situații juridice constituite sub imperiul legii
vechi, pentru că în aceste cazuri legea nouă nu face
altceva decât să refuze supraviețuirea legii vechi și să
reglementeze modul de acțiune în timpul următor intrării ei
în vigoare, adică în domeniul ei propriu de aplicare.“
Președinții celor două Camere al Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Legii nr. 187/1999 privind accesul la propriul
dosar și deconspirarea securității ca poliție politică,

3

publicată în Monitorul Oficial al României, Partea I, nr. 603
din 9 decembrie 1999, rectificată în Monitorul Oficial al
României, Partea I, nr. 619 din 17 decembrie 1999.
Autorul excepției de neconstituționalitate susține că
prevederile Legii nr. 187/999 încalcă dispozițiile art. 15
alin. (2) din Constituție, acestea având următorul conținut:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“
De asemenea, autorul excepției invocă și încălcarea
îprevederilor Convenției pentru apărarea drepturilor omului
și a libertăților fundamentale“, însă fără a preciza un
anume text al acesteia. Or, potrivit art. 10 alin. (2) din
Legea nr. 47/1992, îSesizările trebuie făcute în formă scrisă
și motivate.“, astfel că instanța de contencios constituțional
nu poate analiza excepția de neconstituționalitate prin
raportare la aceste prevederi.
Examinând critica de neconstituționalitate formulată prin
raportare la art. 15 alin. (2) din Constituție, potrivit căreia
autorul excepției de neconstituționalitate consideră că
dispozițiile Legii nr. 187/1999 privind accesul la propriul
dosar și deconspirarea securității ca poliție politică încalcă
principiul neretroactivității legii civile, deoarece calificarea
unor fapte petrecute în trecut produce efecte în prezent,
respectiv din momentul intrării în vigoare a legii, Curtea
reține că aceasta este neîntemeiată.
În lipsa unei mențiuni exprese referitoare la aplicarea sa
în timp, Legea nr. 187/1999 a intrat în vigoare la data
publicării în Monitorul Oficial al României, Partea I, nr. 603
din 9 decembrie 1999, în deplină concordanță cu art. 78
din Legea fundamentală, în forma anterioară revizuirii sale
din anul 2003. Curtea constată că legea criticată nu
cuprinde în sine nici o dispoziție cu caracter retroactiv,
astfel că nu poate reține că acest act normativ încalcă
principiul neretroactivității legii civile. Tot astfel, calificarea
în prezent a unor fapte petrecute în trecut și reglementarea
unor efecte juridice legate de aceste fapte nu constituie o
încălcare a principiului neretroactivității legii civile, de vreme
ce efectele lor se produc numai pentru viitor, din momentul
intrării în vigoare a actului normativ.
Celelalte critici constând în aprecieri personale
referitoare la regimul politic anterior, precum și situația de
fapt din dosar nu intră în competența de soluționare a
Curții Constituționale și în consecință nu pot fi reținute.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor Legii nr. 187/1999 privind accesul la propriul dosar și
deconspirarea securității ca poliție politică, excepție ridicată de Gheorghe I. Ungureanu în Dosarul nr. 590/CIV/2005 al
Curții de Apel Pitești — Secția civilă, conflicte de muncă și asigurări sociale.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 876/29.IX.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 762/2005 privind suplimentarea bugetului Ministerului
Culturii și Cultelor din Fondul de rezervă bugetară la dispoziția Guvernului pe anul 2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 762/2005
privind suplimentarea bugetului Ministerului Culturii și
Cultelor din Fondul de rezervă bugetară la dispoziția
Guvernului pe anul 2005, publicată în Monitorul Oficial al
României, Partea I, nr. 658 din 25 iulie 2005, se modifică
după cum urmează:
1. Articolul 1 va avea următorul cuprins:
îArt. 1. — Se aprobă suplimentarea bugetului
Ministerului Culturii și Cultelor pe anul 2005, din Fondul de
rezervă bugetară la dispoziția Guvernului, prevăzut în

bugetul de stat pe anul 2005, cu suma de 30.000 lei
(RON), la capitolul 59.01 «Cultură, religie și acțiuni privind
activitatea sportivă și de tineret», titlul 38 «Transferuri»,
pentru organizarea expoziției «Arhitectura românească
modernă și contemporană» la Istanbul, Republica Turcia, în
perioada 28 septembrie 2005—29 octombrie 2005.“
2. Articolul 3 va avea următorul cuprins:
îArt. 3. — Sumele neutilizate până la data de
10 decembrie 2005 se restituie la Fondul de rezervă
bugetară la dispoziția Guvernului.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Doina-Elena Dascălu,
secretar de stat
București, 22 septembrie 2005.
Nr. 1.101.
GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru cu suma totală de 2.666.840 lei (RON) din
Fondul de rezervă bugetară la dispoziția Guvernului pe
anul 2005, din care pentru Cancelaria Primului-Ministru,
aparat propriu, suma de 2.493.090 lei (RON), la capitolul
51.01 îAutorități publice“, titlul 20 îCheltuieli materiale și
servicii“, pentru Agenția Română pentru Investiții Străine,
suma de 95.000 lei (RON), la capitolul 69.01 îAlte acțiuni
economice“, titlul 20 îCheltuieli materiale și servicii“, și
pentru Agenția Națională pentru Întreprinderi Mici și Mijlocii
și Cooperație, suma de 78.750 lei (RON), la capitolul 69.01

îAlte acțiuni economice“, titlul 20 îCheltuieli materiale și
servicii“, în vederea asigurării cheltuielilor cu transportul și
cazarea, rezultate ca urmare a aplicării prevederilor art. 5
alin. (3) din Ordonanța de urgență a Guvernului
nr. 66/2005 cu privire la rectificarea bugetului de stat pe
anul 2005, cu modificările și completările ulterioare.
Art. 2. — Se autorizează Ministerul Finanțelor Publice
să introducă modificările corespunzătoare în structura
bugetului de stat și în volumul și structura bugetului
Cancelariei Primului-Ministru pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul finanțelor publice,
Doina-Elena Dascălu,
secretar de stat
București, 22 septembrie 2005.
Nr. 1.102.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 876/29.IX.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea pct. 2 din Procedura de implementare a Programului național multianual pe
perioada 2002—2005 de susținere a investițiilor realizate de către întreprinderi nou-înființate
și microîntreprinderi, precum și a investițiilor de modernizare/retehnologizare a întreprinderilor
mici și mijlocii
Având în vedere prevederile anexei nr. 3/12/22 la Ordonanța de urgență a Guvernului nr. 66/2005 cu privire la
rectificarea bugetului de stat pe anul 2005 și ale art. 47 alin. (6) din Legea nr. 500/2002 privind finanțele publice,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — Punctul 2 din Procedura de
implementare a Programului național multianual pe perioada
2002—2005 de susținere a investițiilor realizate de către
întreprinderi nou-înființate și microîntreprinderi, precum și a
investițiilor de modernizare/retehnologizare a întreprinderilor
mici și mijlocii, aprobată prin Ordinul președintelui Agenției
Naționale pentru Întreprinderi Mici și Mijlocii și Cooperație
nr. 46/2005, publicat în Monitorul Oficial al României,
Partea I, nr. 279 din 4 aprilie 2005, cu modificările
ulterioare, se modifică după cum urmează:

î2. Bugetul Programului
Bugetul alocat Programului pentru anul bugetar 2005
este de 12.495.000 RON, defalcat astfel:
• 12.475.000 RON pentru acordarea de alocații
financiare nerambursabile (AFN) beneficiarilor eligibili;
• 20.000 RON la dispoziția Agenției Naționale pentru
Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea Programului (cheltuieli materiale
și servicii: cheltuieli pentru derularea procedurii de achiziție
publică, cheltuieli de promovare a Programului etc.)“

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 26 septembrie 2005.
Nr. 179.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Listei obiectivelor de investiții și a plafonului maxim al creditelor ce se acordă
în anul 2005 în condițiile Legii nr. 231/2005 privind stimularea investițiilor în agricultură
Având în vedere prevederile art. 7 din Legea nr. 231/2005 privind stimularea investițiilor în agricultură și ale
art. 14 și art. 16 alin. (2) din Normele metodologice pentru aplicarea prevederilor Legii nr. 231/2005 privind stimularea
investițiilor în agricultură, aprobate prin Hotărârea Guvernului nr. 934/2005,
în baza Referatului nr. 86.999 din 22 septembrie 2005 al Direcției generale implementare politici sectoriale de
piață și, respectiv, al Direcției generale dezvoltare rurală,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — (1) Începând cu data intrării în vigoare a
prezentului ordin, se constituie la dispoziția Ministerului
Agriculturii, Pădurilor și Dezvoltării Rurale Fondul pentru
creditarea investițiilor în agricultură, denumit în continuare Fond.
(2) Suma alocată Fondului pentru anul 2005 este de 30,0
milioane lei (RON) și se asigură din bugetul alocat în anul
2005 Ministerului Agriculturii, Pădurilor și Dezvoltării Rurale.
Art. 2. — Fondul este repartizat, conform art. 12 din
Legea nr. 231/2005 privind stimularea investițiilor în
agricultură, integral pentru acordarea de credite în vederea
finanțării investițiilor din agricultură.

Art. 3. — Lista obiectivelor de investiții, care pot
beneficia de finanțare din creditele acordate de instituțiile
selectate, în condițiile Legii nr. 231/2005, este prevăzută în
anexa nr. 1.
Art. 4. — Plafonul maxim al creditului acordat de
instituțiile selectate beneficiarilor de credite prevăzuți la
art. 6 din Legea nr. 231/2005 este prevăzut în anexa nr. 2.
Art. 5. — Anexele nr. 1 și 2*) fac parte integrantă din
prezentul ordin.
Art. 6. — Prezentul ordin se va publica în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 22 septembrie 2005.
Nr. 979.
*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 876/29.IX.2005
ANEXA Nr. 1
LISTA

obiectivelor de investiții care pot beneficia de finanțare din creditele acordate de instituțiile selectate
în condițiile Legii nr. 231/2005 privind stimularea investițiilor în agricultură

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 876/29.IX.2005

ANEXA Nr. 2
PLAFONUL MAXIM

al creditului acordat de instituțiile selectate beneficiarilor de credite prevăzuți la art. 6 din Legea nr. 231/2005
privind stimularea investițiilor în agricultură

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 876/29.IX.2005
´
RECTIFICĂRI
În anexa la Hotărârea Guvernului nr. 556/2005 privind aprobarea renunțării la cetățenia română unor
persoane, publicată în Monitorul Oficial al României, Partea I, nr. 588 din 7 iulie 2005, se fac următoarele
rectificări (care nu aparțin Redacției îMonitorul Oficial“ Partea I):
— la nr. 28, în loc de: îBodenshon Judit...“ se va citi: îBodensohn Judit...“;
— la nr. 130, în loc de: îKlein Ofelia-Maria, fiica lui Olah Constantin și Eleonora, născută la 17 septembrie
1964 în localitatea Cosniciul de Jos, județul Sălaj, România, cu domiciliul actual în Germania, 67063 Ludwigshafen,
Gräfenaustr. 25, cu ultimul domiciliu din România în localitatea Jimbolia, str. Mărășești bl. 5A, județul Timiș.“ se va
citi: îKlein Ofelia-Maria, fiica lui Olah Constantin și Eleonora, născută la 17 octombrie 1964 în localitatea Cosniciul
de Jos, județul Sălaj, România, cu domiciliul actual în Germania, 67063 Ludwigshafen, Gräfenaustr. 25, cu ultimul
domiciliu din România în localitatea Jimbolia, str. Mărășești bl. 5A, județul Timiș. Copii minori Vălean Lavinia-Adina,
născută la data de 22 iulie 1987.“;
— la nr. 229, în loc de: îTarantul Alina-Norenia, fiica lui Gordan Ioan-Duțu și Maricica, născută la 26 iulie
1978...“ se va citi: îTarantul Alina-Norenia, fiica lui Gordan Ioan-Duțu și Maricica, născută la 26 iulie 1979...“.
´
În anexa la Hotărârea Guvernului nr. 632/2005 privind aprobarea renunțării la cetățenia română unor
persoane, publicată în Monitorul Oficial al României, Partea I, nr. 628 din 19 iulie 2005, se fac următoarele
rectificări (care nu aparțin Redacției îMonitorul Oficial“ Partea I):
— la nr. 7, în loc de: îBauer-Mihailaș Romeo-Iulian, fiul ...“ se va citi: îBauer-Mihailaș Romeo-Lucian,
fiul ...“;
— la nr. 44, în loc de: îHann Ionela-Maria, fiica lui ...“ se va citi: îHahn Ionela-Maria, fiica lui ...“.
´
În anexa la Hotărârea Guvernului nr. 633/2005 privind redobândirea cetățeniei române de către unele
persoane, publicată în Monitorul Oficial al României, Partea I, nr. 611 din 14 iulie 2005, se fac următoarele
rectificări (care nu aparțin Redacției îMonitorul Oficial“ Partea I):
— la nr. 19, în loc de: îKecseg Ildico-Violeta, fiul lui Komives Iosif și Marta, născut la data de 8 iulie 1964
în localitatea Timișoara, județul Timiș, România, apatrid, cu domiciliul actual în Germania, 93059 Regensburg, An
der Schergenbreite 26 (3879/2004)“ se va citi: îKecseg Ildico-Violeta, fiica lui Komives Iosif și Marta, născută la
data de 8 iulie 1964 în localitatea Timișoara, județul Timiș, România, apatridă, cu domiciliul actual în Germania,
93059 Regensburg, An der Schergenbreite 26 (3879/2004). Copii minori: Kecseg Timea Andrea, născută la data de
23 august 1988.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 876/29.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048614]
ISSN 1453—4495

PDF compression, OCR, web-optimization with CVISION's PdfCompressor

