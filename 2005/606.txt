Anul 173 (XVII) — Nr. 606

PARTEA

I

Miercuri, 13 iulie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 281 din 7 iunie 2005 referitoare la excepția
de neconstituționalitate a prevederilor art. 5 pct. 2
din Ordonanța Guvernului nr. 102/2000 privind
statutul și regimul refugiaților în România ..............

643.

653.

HOTĂRÂRI ALE GUVERNULUI ROMÂNIEI
— Hotărâre privind transferul acțiunilor deținute în
numele statului de Ministerul Sănătății la
Societatea Comercială îAntibiotice“ — S.A. Iași în
portofoliul Autorității pentru Valorificarea Activelor
Statului .......................................................................
— Hotărâre privind suplimentarea bugetului
Ministerului Justiției din Fondul de rezervă
bugetară la dispoziția Guvernului, prevăzut în
bugetul de stat pe anul 2005 ..................................

DECIZII

ALE

Nr.
655.

Pagina
— Hotărâre privind redobândirea cetățeniei
române de către unele persoane ............................

1–4

657.

5–7

— Hotărâre privind aprobarea participării României
la

Cea

de-a

Doua

Conferință

Mondială

a Președinților de Parlamente, în perioada
7—9 septembrie 2005 ..............................................

8

DECIZII ALE PRIMULUI-MINISTRU

4–5
387.

— Decizie privind numirea doamnei Cătălina Stan
în funcția de secretar de stat în cadrul Cancelariei

5

CURȚII

Primului-Ministru.........................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 281
din 7 iunie 2005

referitoare la excepția de neconstituționalitate a prevederilor art. 5 pct. 2 din Ordonanța Guvernului
nr. 102/2000 privind statutul și regimul refugiaților în România
Ioan Vida
— președinte
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Șerban Viorel Stănoiu
— judecător
Ion Predescu
— judecător
Aurelia Rusu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 5 lit. b) din Ordonanța Guvernului

nr. 102/2000 privind statutul și regimul refugiaților în
România, modificată prin Legea nr. 323/2001, excepție
ridicată de Wang Lumei în Dosarul nr. 3.292/2004 al
Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere
ca
neîntemeiată
a
excepției
de
neconstituționalitate. Precizează că, la data ridicării
excepției de neconstituționalitate, textul de lege criticat
fusese deja modificat, în sensul includerii pedepselor
inumane sau degradante printre vătămările la care riscă să

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 606/13.VII.2005

fie supus străinul solicitant al protecției umanitare
condiționate în cazul returnării sale în țara de origine. Așa
fiind, sub acest aspect, critica autorului excepției este
neîntemeiată. Apreciază că art. 5 pct. 2 din Ordonanța
Guvernului nr. 102/2000 nu impune o limitare a cazurilor
de acordare a protecției umanitare condiționate numai la
acele situații în care riscul de tortură sau tratamente
inumane sau degradante are la bază rasa, religia,
naționalitatea, opiniile politice, apartenența la un anumit
grup social.
La dosar a fost depus punctul de vedere al Oficiului
Național pentru Refugiați, care solicită respingerea excepției
de neconstituționalitate ca neîntemeiată. În susținerea
acestei cereri, arată că textul de lege criticat e în deplină
concordanță cu prevederile constituționale și convenționale
invocate de autorul excepției. Menționează că art. 5 pct. 2
din Ordonanța Guvernului nr. 102/2000 condiționează
acordarea unei forme de protecție de dovedirea
potențialului de risc de a fi supus torturii sau tratamentelor
inumane ori degradante, fără a se face referire la motivele
care ar putea genera acest risc.
C U R T E A,

având în vedere actele și lucrările dosarului, constată
următoarele:
Prin Încheierea din 1 noiembrie 2004, pronunțată în
Dosarul nr. 3.292/2004, Judecătoria Sectorului 4 București
a sesizat Curtea Constituțională cu excepția de
neconstituționalitate a prevederilor art. 5 lit. b) din
Ordonanța Guvernului nr. 102/2000 privind statutul și
regimul refugiaților în România, modificată prin Legea
nr. 323/2001.
Excepția de neconstituționalitate a fost ridicată de Wang
Lumei într-o cauză civilă având ca obiect soluționarea
plângerii împotriva hotărârii Oficiului Național pentru
Refugiați de respingere a cererii de acordare a statutului
de refugiat sau a protecției umanitare condiționate.
În motivarea excepției de neconstituționalitate, se
susține că art. 5 lit. b) din Ordonanța Guvernului
nr. 102/2000 este contrar dispozițiilor constituționale ale
art. 20 alin. (1) și ale art. 22 alin. (2), precum și
prevederilor art. 3 din Convenția pentru apărarea drepturilor
omului și a libertăților fundamentale. Astfel, consideră că
textul criticat este neconstituțional, deoarece limitează
cazurile de acordare a protecției umanitare condiționate
numai la situațiile în care riscul de tortură sau tratamente
inumane sau degradante are la bază unul din motivele
definiției Convenției de la Geneva din 1951, și anume rasa,
religia, naționalitatea, opiniile politice, apartenența la un
anumit grup social. În continuare, precizează că îdispozițiile
art. 5 lit. b) din Ordonanța Guvernului nr. 102/2000 nu
includ în motivele de acordare a protecției umanitare
pedepsele inumane sau degradante, diferența între
tratamente și pedepse constând în caracterul
instituționalizat al actelor din urmă“. Mai arată că, spre
deosebire de articolul criticat pentru neconstituționalitate,
atât art. 22 alin. (2) din Constituție, cât și art. 3 din
Convenția pentru apărarea drepturilor omului și a libertăților
fundamentale sunt incidente în toate cazurile existenței
riscului de tortură, pedepse sau tratamente inumane sau
degradante, indiferent de motive. Apreciază că îdispozițiile
art. 5 lit. b) din Ordonanța Guvernului nr. 102/2000, prin
condiționarea acordării protecției umanitare de dovedirea
existenței temerii bine întemeiate de persecuție pentru unul
sau mai multe din motivele definiției Convenției de la
Geneva din 1951, exclud de la protecție persoanele care,
deși nu îndeplinesc condiția temerii bine întemeiate de

persecuție pentru motivele definiției, oferă suficiente motive
serioase să se creadă că sunt expuse, în țara de origine,
riscului de tortură, pedepse sau tratamente inumane sau
degradante pentru alte cauze decât cele de persecuție
pentru motivele definiției“. Învederează Curții Constituționale
că includerea riscului de pedepse inumane sau degradante
ca motiv de acordare a protecției umanitare reprezintă
îunul dintre puținele cazuri în care Curtea Europeană a
Drepturilor Omului face un control de convenționalitate a
legii interne“. În acest sens, precizează că, îîn condițiile în
care, cel mai adesea, Curtea Europeană se abține de la a
face aprecieri cu privire la dispozițiile legii naționale,
caracterul absolut al protecției instituite prin art. 3 din
Convenția europeană a drepturilor omului o determină să
declare ca neconvențională o lege represivă“. În continuare,
autoarea excepției, cetățean chinez, arată în fapt că,
întrucât a născut în România un copil provenit dintr-o
legătură extraconjugală, riscă la întoarcerea în China să
fie supusă la pedepse și tratamente de natura celor
prevăzute în Regulamentul privind planificarea natalității,
printre care și aplicarea unor măsuri contraceptive
inumane, inclusiv sterilizarea forțată. De asemenea, susține
că riscă să fie supusă și la traume psihice cauzate de
faptul că în China nu va avea dreptul să înregistreze
nașterea, îceea ce va influența întreaga existență a
copilului, (...) întrucât acesta va fi considerat non-persoană,
neavând nici un drept social-politic“.
Judecătoria Sectorului 4 București apreciază că
excepția de neconstituționalitate este neîntemeiată.
Precizează că, potrivit art. 11 din Constituție, tratatele
ratificate de Parlament fac parte din dreptul intern. Arată
că, în continuarea acestui principiu, art. 20 din Constituție
prevede că, dacă există neconcordanțe între pactele și
tratatele privitoare la drepturile fundamentale ale omului, la
care România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.
Prin urmare, îinterpretarea dispozițiilor prevăzute de art. 5
lit. b) din Ordonanța Guvernului nr. 102/2000, astfel cum a
fost modificată, urmează a se face prin prisma dispozițiilor
Convenției de la Geneva din 1951, precum și ale art. 3
din Convenția europeană a drepturilor omului, astfel că nu
se aduce atingere prevederilor constituționale ale art. 22
alin. (2) privind pedepsele sau tratamentele inumane sau
degradante“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată. Arată că
prevederile art. 5 din Ordonanța Guvernului nr. 102/2000,
astfel cum au fost modificate prin Ordonanța Guvernului
nr. 43/2004, au avut în vedere evoluția la nivel european a
conceptului de protecție subsidiară, fapt ce a condus la
necesitatea reformulării definiției protecției umanitare
condiționate. În aceste condiții, textul normativ criticat
transpune dispozițiile art. 22 alin. (2) din Constituție, fiind
în deplină concordanță cu acestea. Mai arată că art. 11,
coroborat cu art. 20 din Legea fundamentală, statuează
faptul că tratatele ratificate de Parlament, potrivit legii, fac
parte din dreptul intern, iar în situația în care există
neconcordanțe între pactele și tratatele privitoare la
drepturile fundamentale ale omului, la care România este

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 606/13.VII.2005
parte, și legile interne, au prioritate reglementările
internaționale, cu excepția cazului în care Constituția sau
legile interne conțin dispoziții mai favorabile. De aceea,
interpretarea articolului criticat se face atât prin prisma
reglementărilor Convenției de la Geneva din 1951, cât și
ale art. 3 din Convenția pentru apărarea drepturilor omului
și a libertăților fundamentale. În consecință, dispozițiile
constituționale referitoare la tratatele internaționale privind
drepturile fundamentale ale omului sunt pe deplin
respectate.
Guvernul consideră că excepția de neconstituționalitate
este neîntemeiată. În acest sens, invocă Decizia nr. 151
din 17 aprilie 2003, prin care Curtea Constituțională,
referindu-se la excepția de neconstituționalitate a art. 5 din
Ordonanța Guvernului nr. 102/2000, a constatat că acest
text este îîn deplină concordanță cu prevederile
constituționale prin care se consfințește dreptul la viață și
la integritate fizică și psihică, prevăzut de art. 22 din
Constituție“. În susținerea punctului său de vedere,
Guvernul precizează că îobligațiile ce incumbă unui stat,
pe tărâmul art. 3 din convenție, nu se limitează numai la
obligația negativă, aceea de a nu practica tortura și de a
nu aplica tratamente inumane și degradante, ci includ și o
obligație pozitivă, aceea de a proteja orice persoană aflată
sub jurisdicția sa contra unei situații iremediabile de pericol
de a fi supusă la rele tratamente, chiar dacă acest risc ar
urma să se materializeze în afara teritoriului său“.
Apreciază că textul de lege criticat reprezintă tocmai
asumarea de către stat a obligației pozitive mai sus
menționate, de a oferi o formă de protecție persoanei care,
neîndeplinind condițiile pentru acordarea statutului de
refugiat, ar fi expusă pericolului ca, în situația în care ar fi
returnată în țara de origine, să sufere o vătămare a
drepturilor sale, constând în tortură, tratamente sau
pedepse inumane sau degradante. În ceea ce privește
susținerea autorului conform căreia textul criticat limitează
cazurile de acordare a protecției umanitare condiționate
numai la situațiile în care riscul de tortură sau tratamente
inumane sau degradante are la bază numai motive legate
de rasă, religie, naționalitate, opinii politice sau apartenența
la un anumit grup social, menționează că art. 5 din
Ordonanța Guvernului nr. 102/2000 îcondiționează
acordarea acestei forme de protecție internațională de
dovedirea potențialului risc de a fi supus torturii sau
tratamentelor inumane ori degradante, fără a se face nici o
referire la motivele care ar putea genera acest risc“. Arată
că, urmare modificărilor și completărilor Ordonanței
Guvernului nr. 102/2000, aceasta a fost republicată, art. 5
pct. 2 prevăzând, ca motiv de acordare a protecției
umanitare condiționate, riscul de a fi supus torturii,
tratamentelor sau pedepselor inumane ori degradante.
Avocatul Poporului precizează că, ulterior sesizării
Curții Constituționale, Ordonanța Guvernului nr. 102/2000,
cu modificările și completările ulterioare, a fost republicată,
art. 5 lit. b) devenind art. 5 pct. 2. Apreciază că stabilirea,
prin dispozițiile criticate, a condițiilor în care se poate
acorda protecția umanitară condiționată este în deplină
concordanță cu prevederile constituționale prin care se
garantează dreptul la viață și la integritate fizică și psihică.
Astfel, această formă de protecție se poate acorda
străinului care nu îndeplinește condițiile pentru acordarea
statutului de refugiat și cu privire la care există motive
serioase să se creadă că, dacă va fi returnat în țara de
origine, riscă să sufere o vătămare a drepturilor sale.
Consideră că acest beneficiu acordat de statul român nu

3

contravine prevederilor art. 22 alin. (2) din Constituție, fiind
conforme și cu reglementările internaționale referitoare la
statutul și regimul refugiaților.
Președintele Senatului nu a comunicat punctul său de
vedere.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
conform încheierii de sesizare, prevederile art. 5 lit. b) din
Ordonanța Guvernului nr. 102/2000 privind statutul și
regimul refugiaților în România, publicată în Monitorul
Oficial al României, Partea I, nr. 436 din 3 septembrie
2000, aprobată și modificată prin Legea nr. 323/2001,
publicată în Monitorul Oficial al României, Partea I, nr. 342
din 27 iunie 2001. Ulterior sesizării Curții Constituționale,
Ordonanța Guvernului nr. 102/2000 a fost republicată în
Monitorul Oficial al României, Partea I, nr. 1.136 din
1 decembrie 2004. Ca urmare a renumerotării, art. 5 lit. b)
a devenit art. 5 pct. 2, având următorul cuprins: îProtecția
umanitară condiționată se poate acorda străinului care nu
îndeplinește condițiile prevăzute la art. 2 alin. (1) și cu privire la
care există motive serioase să se creadă că, dacă va fi returnat
în țara de origine, riscă să sufere o vătămare a drepturilor sale,
constând în:
(...)
2. tortură, tratamente sau pedepse inumane ori
degradante;“.
În opinia autorului excepției de neconstituționalitate,
textul de lege criticat contravine dispozițiilor art. 20 și ale
art. 22 alin. (2) din Constituție, care au următorul cuprins:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 22 alin. (2): îNimeni nu poate fi supus torturii și nici
unui fel de pedeapsă sau de tratament inuman ori degradant.“
De asemenea, autorul excepției invocă, în sprijinul criticii
de neconstituționalitate, și dispozițiile art. 3 din Convenția
pentru apărarea drepturilor omului și a libertăților
fundamentale, conform cărora îNimeni nu poate fi supus
torturii, nici pedepselor sau tratamentelor inumane ori
degradante“.
Examinând excepția de neconstituționalitate, Curtea
constată că nu poate fi reținută critica autorului conform
căreia textul supus controlului de constituționalitate ar fi
contrar prevederilor art. 22 alin. (2) din Constituție și ale
art. 3 din Convenția pentru apărarea drepturilor omului și a
libertăților fundamentale, deoarece nu ar cuprinde printre
motivele de acordare a protecției umanitare condiționate
pedepsele inumane sau degradante. Curtea observă că, în
momentul ridicării excepției de neconstituționalitate în fața

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 606/13.VII.2005

Judecătoriei Sectorului 4 București, Ordonanța Guvernului
nr. 102/2000 fusese modificată în temeiul art. I pct. 2 din
Ordonanța Guvernului nr. 43/2004 pentru modificarea și
completarea Ordonanței Guvernului nr. 102/2000 privind
statutul și regimul refugiaților în România, iar textul de lege
criticat stabilește că îProtecția umanitară condiționată se
poate acorda străinului care nu îndeplinește condițiile
prevăzute la art. 2 alin. (1) și cu privire la care există motive
serioase să se creadă că, dacă va fi returnat în țara de origine,
riscă să sufere o vătămare a drepturilor sale, constând în: (...)
2. tortură, tratamente sau pedepse inumane ori degradante“.
În această nouă redactare, în cuprinsul art. 5 pct. 2 se
regăsesc și pedepsele inumane sau degradante, a căror
lipsă din text o semnala autorul excepției. Așadar, în
actuala redactare, textul de lege este chiar în sensul criticii
de neconstituționalitate formulate, astfel că excepția ridicată
a rămas fără obiect și urmează să fie respinsă.
Autorul excepției mai susține că textul ce constituie
obiectul excepției de neconstituționalitate limitează cazurile
de acordare a protecției umanitare condiționate numai la
situațiile în care riscul de tortură sau tratamente inumane

ori degradante are la bază unul dintre criteriile stabilite în
definiția termenului de îrefugiat“, așa cum aceasta este
prevăzută în Convenția de la Geneva din 1951 privind
Statutul refugiaților, și anume rasa, religia, naționalitatea,
opiniile politice, apartenența la un anumit grup social. În
legătură cu această susținere Curtea constată că singura
condiție impusă de art. 5 pct. 2 din Ordonanța Guvernului
nr. 102/2000 o constituie existența unor motive serioase cu
privire la care să se creadă că, dacă va fi returnat în țara
de origine, străinul riscă să sufere o vătămare a drepturilor
sale, constând în tortură, tratamente sau pedepse inumane
ori degradante. Or, aprecierea în concret a existenței unor
asemenea motive este o problemă de interpretare și
aplicare a legii, care excedează competenței Curții
Constituționale. Instanței de judecată îi revine competența
de a analiza existența unor astfel de motive, independent
de criteriile la care se referă autorul excepției, respectiv
rasa, religia, naționalitatea, opiniile politice, apartenența la
un anumit grup social a solicitantului unei forme de
protecție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Wang Lumei în Dosarul nr. 3.292/2004 al
Judecătoriei Sectorului 4 București.
Definitivă și general obligatorie.
Pronunțată în ședința publică din data de 7 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transferul acțiunilor deținute în numele statului de Ministerul Sănătății
la Societatea Comercială îAntibiotice“ — S.A. Iași în portofoliul
Autorității pentru Valorificarea Activelor Statului
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Acțiunile deținute în numele statului la
Societatea Comercială îAntibiotice“ — S.A. Iași de către
Ministerul Sănătății se transferă în portofoliul Autorității
pentru Valorificarea Activelor Statului.
Art. 2. — Autoritatea pentru Valorificarea Activelor
Statului este împuternicită, în numele statului, să exercite
toate drepturile și să își asume toate obligațiile care decurg
din calitatea de acționar la Societatea Comercială
îAntibiotice“ — S.A. Iași.
Art. 3. — Transferul acțiunilor se face pe bază de
protocol de predare-preluare încheiat între instituțiile

implicate în termen de 60 de zile de la data intrării în
vigoare a prezentei hotărâri.
Art. 4. — (1) Prezenta hotărâre intră în vigoare la data
de întâi a lunii următoare publicării în Monitorul Oficial al
României, Partea I.
(2) La data intrării în vigoare a prezentei hotărâri se
abrogă Hotărârea Guvernului nr. 365/2002 privind transferul
pachetului de acțiuni deținut la Societatea Comercială
îAntibiotice“ — S.A. Iași de către Autoritatea pentru
Privatizare și Administrarea Participațiilor Statului, la
Ministerul Sănătății și Familiei, publicată în Monitorul Oficial
al Românei, Partea I, nr. 267 din 22 aprilie 2002, precum

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 606/13.VII.2005
și poziția 2 a literei B îUnități aflate sub autoritatea
Ministerului Sănătății“ din anexa nr. 2 la Hotărârea
Guvernului nr. 168/2005 privind organizarea și funcționarea

5

Ministerului Sănătății, publicată în Monitorul Oficial al
României, Partea I, nr. 249 din 25 martie 2005, cu
modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Președintele Autorității pentru Valorificarea Activelor Statului,
Gabriel Ionel Zbîrcea
Ministrul finanțelor publice,
Ionel Popescu

București, 29 iunie 2005.
Nr. 643.

GUVERNUL ROMÂNIEI

HOTĂRÂRE
privind suplimentarea bugetului Ministerului Justiției din Fondul de rezervă bugetară la dispoziția
Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Justiției din Fondul de rezervă bugetară la dispoziția
Guvernului, prevăzut în bugetul de stat pe anul 2005, la
capitolul 55.01 îOrdine publică și siguranță națională“, cu
suma de 11.000 mii lei (RON) — Subvenții de la bugetul

de stat pentru Administrația Națională a Penitenciarelor, la
titlul îCheltuieli materiale și servicii“.
Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Justiției pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu

București, 7 iulie 2005.
Nr. 653.
GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituția României, republicată, și al art. 10 și 11 din Legea cetățeniei române
nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu stabilirea domiciliului în România.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Lucian Leuștean,
secretar de stat
Ministrul administrației și internelor,
Vasile Blaga
București, 7 iulie 2005.
Nr. 655.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 606/13.VII.2005
ANEXĂ*)

LISTA
persoanelor care solicită redobândirea cetățeniei române, cu stabilirea domiciliului în România

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 606/13.VII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 606/13.VII.2005
GUVERNUL ROMÂNIEI

HOTĂRÂRE
privind aprobarea participării României la Cea de-a Doua Conferință Mondială
a Președinților de Parlamente, în perioada 7—9 septembrie 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă participarea delegației României la
Cea de-a Doua Conferință Mondială a Președinților de
Parlamente, în perioada 7—9 septembrie 2005.
Art. 2. — (1) Cheltuielile determinate de participarea
delegației României la activitatea prevăzută la art. 1 se
suportă din bugetele aprobate pe anul 2005 Senatului
României, Camerei Deputaților și altor instituții sau autorități
publice implicate, după caz.
(2) Cazarea delegației României și plata serviciilor
aferente se vor efectua, potrivit condițiilor stabilite de către

organizatori și conform contractelor încheiate, prin contul
Misiunii Permanente a României la Organizația Națiunilor
Unite — New York.
Art. 3. — Misiunea Permanentă a României la
Organizația Națiunilor Unite — New York va acorda sprijin
de specialitate și logistic instituțiilor publice participante la
conferință, pentru derularea corespunzătoare a activităților
cuprinse în program.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Mnistrul finanțelor publice,
Ionel Popescu

București, 7 iulie 2005.
Nr. 657.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea doamnei Cătălina Stan în funcția de secretar
de stat în cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, doamna Cătălina
Stan se numește în funcția de secretar de stat în cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 7 iulie 2005.
Nr. 387.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 606/13.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044449]
ISSN 1453—4495

PDF compression, OCR, web-optimization with CVISION's PdfCompressor

