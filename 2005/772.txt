PARTEA

Anul 173 (XVII) — Nr. 772

I

Joi, 25 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 407 din 14 iulie 2005 referitoare la excepția
de neconstituționalitate a dispozițiilor art. 1
alin. (1) și (2) din Legea nr. 190/2004 privind
stimularea privatizării și dezvoltării societăților
comerciale din domeniul agriculturii.........................

2–3

Decizia nr. 417 din 14 iulie 2005 privind sesizarea de
neconstituționalitate a dispozițiilor art. 28 alin. (1)
și ale art. 36 din Legea privind regimul liberei
circulații a cetățenilor români în străinătate, astfel
cum a fost modificată ca urmare a Cererii de
reexaminare din data de 5 noiembrie 2004 și
a Deciziei Curții Constituționale nr. 217 din
20 aprilie 2005 ..........................................................

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
663.

— Ordin al ministrului mediului și gospodăririi
apelor privind aprobarea Regulamentului de
organizare și funcționare a Comitetului Național
pentru Programul Hidrologic Internațional și a
componenței acestuia................................................

6–8

2

MONITORUL OFICIAL AL ROMÂNIEI, PARTEA I, Nr. 772/25.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 407
din 14 iulie 2005

referitoare la excepția de neconstituționalitate a dispozițiilor art. 1 alin. (1) și (2)
din Legea nr. 190/2004 privind stimularea privatizării și dezvoltării societăților comerciale
din domeniul agriculturii
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) și (2) din Legea nr. 190/2004
privind stimularea privatizării și dezvoltării societăților
comerciale din domeniul agriculturii, excepție ridicată de
Societatea Comercială îVitivinicola Basarabi“ — S.A. în
Dosarul nr. 617/CA/2004 al Curții de Apel Constanța —
Secția comercială, maritimă și fluvială, precum și pentru
cauze de contencios administrativ și fiscal.
La apelul nominal răspunde autorul excepției, prin
avocat, lipsind celelalte părți, față de care procedura de
citare a fost legal îndeplinită.
Reprezentantul autorului excepției de neconstituționalitate
solicită admiterea acesteia. Se consideră că abrogarea
dispozițiilor legale criticate, intervenită ulterior sesizării Curții
Constituționale, nu poate duce la respingerea ca
inadmisibilă a excepției, deoarece actul normativ abrogat
și-a produs efectele, iar Ordonanța de urgență a Guvernului
nr. 26/2005 este chiar în spiritul acestei susțineri.
Reprezentantul Ministerului Public pune concluzii de
respingere a excepției de neconstituționalitate, ca devenită
inadmisibilă, arătând că dispozițiile legale criticate au fost
abrogate.
C U R T E A,

având în vedere actele și lucrările dosarului, constată
următoarele:
Prin Încheierea din 3 martie 2005, pronunțată în Dosarul
nr. 617/CA/2004, Curtea de Apel Constanța — Secția
comercială, maritimă și fluvială, precum și pentru cauze de

contencios-administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și (2) din Legea nr. 190/2004,
excepție ridicată de Societatea Comercială îVitivinicola
Basarabi“ — S.A. într-o cauză având ca obiect judecarea
acțiunii de anulare a deciziei prin care a fost soluționată
contestația formulată de autorul excepției împotriva unor
titluri de creanță fiscală.
În motivarea excepției de neconstituționalitate autorul
acesteia susține că prevederile art. 1 alin. (1) și (2) din
Legea nr. 190/2004 încalcă dispozițiile art. 16 alin. (1) și
ale art. 135 din Constituție. Se arată că prevederile legale
criticate favorizează societățile comerciale care s-au
privatizat recent sau care urmează să se privatizeze.
îAvând în vedere că scutirile se acordă numai pentru
debitele înregistrate până la data de 30 a lunii în care s-a
semnat contractul de privatizare, acest lucru echivalează cu
o discriminare a societăților privatizate cu câțiva ani în
urmă. Aceste societăți au preluat datoriile acumulate înainte
de privatizare, când proprietar era statul, datorii de care nu
au fost scutite, astfel încât aceste societăți s-au văzut
nevoite să plătească nenumărate datorii restante. Cum
organele statului nu acceptau plata taxelor și impozitelor
recente, scadente după momentul privatizării, virând banii
în mod automat în contul datoriilor anterioare privatizării,
societățile respective s-au văzut puse în situația în care
plăteau debite anterioare privatizării și acumulau debite noi,
produse după privatizare“. În felul acesta, susține autorul
excepției, prevederile criticate nu își mai găsesc aplicarea
îîn situația societăților privatizate acum câțiva ani, deoarece
o mare parte din debitele care sunt vizate de aceste
prevederi au fost deja stinse, iar debitele acumulate ulterior
nu sunt supuse prevederilor acestei legi.“
Curtea de Apel Constanța — Secția comercială,
maritimă și fluvială, precum și pentru cauze de contenciosadministrativ și fiscal consideră că excepția de
neconstituționalitate este neîntemeiată. Se arată că
îintervenția unui act normativ cu aplicabilitate pentru viitor,
care acordă anumite facilități societăților privatizate recent
sau ce urmează a fi privatizate, nu încalcă principiile
constituționale.“

3

MONITORUL OFICIAL AL ROMÂNIEI, PARTEA I, Nr. 772/25.VIII.2005
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 19 din Legea nr. 35/1997,
s-a solicitat punctul de vedere al instituției Avocatul
Poporului.
Guvernul consideră că excepția este inadmisibilă. Se
arată că prevederile legale criticate au fost abrogate prin
Ordonanța de urgență a Guvernului nr. 26/2005, situație în
care devin aplicabile dispozițiile art. 29 alin. (1) și (6) din
Legea nr. 47/1992.
Avocatul Poporului
consideră că excepția de
neconstituționalitate este inadmisibilă. În motivarea acestui
punct de vedere se arată că prevederile art. 1 alin. (1) și
(2) din Legea nr. 190/2004 îau fost abrogate în mod
expres prin dispozițiile art. I pct. 9 din Ordonanța de
urgență a Guvernului nr. 26/2005 privind abrogarea
dispozițiilor legale referitoare la acordarea înlesnirilor la
plata obligațiilor bugetare restante“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

Curtea

Constituțională

este

competentă,

potrivit

dispozițiilor art. 146 lit. d) din Constituție, republicată,
precum și celor ale art. 1 alin. (2), ale art. 2, 3, 10 și 29
din Legea nr. 47/1992, republicată, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 1 alin. (1) și (2)
din Legea nr. 190/2004 privind stimularea privatizării și
dezvoltării societăților comerciale din domeniul agriculturii,
publicată în Monitorul Oficial al României, Partea I, nr. 470
din 26 mai 2004, cu modificările ulterioare.
Examinând excepția, Curtea constată că ulterior sesizării
sale a fost adoptată Ordonanța de urgență a Guvernului
nr. 26/2005 privind abrogarea dispozițiilor legale referitoare
la acordarea înlesnirilor la plata obligațiilor bugetare
restante, publicată în Monitorul Oficial al României, Partea I,
nr. 296 din 8 aprilie 2005. Potrivit art. I pct. 9 din
ordonanța de urgență citată anterior, la data intrării sale în
vigoare se abrogă art. 1 din Legea nr. 190/2004.
Având în vedere dispozițiile art. 29 alin. (1) din Legea
nr. 47/1992, potrivit cărora Curtea Constituțională decide
asupra excepțiilor ridicate în fața instanțelor judecătorești
privind neconstituționalitatea unei legi sau ordonanțe în

C U R T E A,

vigoare, în temeiul dispozițiilor alin. (6) al art. 29 din Legea

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, republicată, reține următoarele:

nr.

47/1992,

Curtea

constată

că

excepția

de

neconstituționalitate a dispozițiilor art. 1 alin. (1) și (2) din
Legea nr. 190/2004, care formează obiectul prezentului
dosar, a devenit inadmisibilă, ulterior sesizării legale a
Curții Constituționale.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 1 alin. (1) și (2) din Legea
nr. 190/2004 privind stimularea privatizării și dezvoltării societăților comerciale din domeniul agriculturii, excepție ridicată de
Societatea Comercială îVitivinicola Basarabi“ — S.A. în Dosarul nr. 617/CA/2004 al Curții de Apel Constanța — Secția
comercială, maritimă și fluvială, precum și pentru cauze de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Mihai Paul Cotta

4

MONITORUL OFICIAL AL ROMÂNIEI, PARTEA I, Nr. 772/25.VIII.2005
CURTEA CONSTITUȚIONALĂ

D E C I Z I A Nr. 417
din 14 iulie 2005

privind sesizarea de neconstituționalitate a dispozițiilor art. 28 alin. (1) și ale art. 36
din Legea privind regimul liberei circulații a cetățenilor români în străinătate,
astfel cum a fost modificată ca urmare a Cererii de reexaminare din data de 5 noiembrie 2004
și a Deciziei Curții Constituționale nr. 217 din 20 aprilie 2005
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
magistrat-asistent șef

Curtea Constituțională a fost sesizată, în temeiul
dispozițiilor art. 146 lit. a) din Constituția României și ale
art. 15 din Legea nr. 47/1992 pentru organizarea și
funcționarea Curții Constituționale, cu privire la
neconstituționalitatea dispozițiilor art. 28 alin. (1) și ale
art. 36 din Legea privind regimul liberei circulații a
cetățenilor români în străinătate, astfel cum a fost
modificată ca urmare a Cererii de reexaminare din data de
5 noiembrie 2004 și a Deciziei Curții Constituționale nr. 217
din 20 aprilie 2005, publicată în Monitorul Oficial al
României, Partea I, nr. 417 din 18 mai 2005, de către
Președintele României.
Sesizarea a fost trimisă Curții Constituționale prin adresa
nr. CA/2.495 din 12 iulie 2005 și formează obiectul
Dosarului nr. 594A/2005.
Președintele României, în ceea ce privește competența
Curții Constituționale de a se pronunța asupra prezentei
sesizări, apreciază că înu este și nu poate fi limitat
numărul de sesizări de neconstituționalitate, pe care
Președintele României poate să le formuleze înainte de a
promulga o lege, cu atât mai mult cu cât calea trimiterii
legii spre reexaminare a fost epuizată în acest caz, iar
norma neconstituțională a fost introdusă după ce Curtea
Constituțională s-a pronunțat, tocmai pentru a remedia viciul
constatat de către aceasta“. În consecință, îdeși sesizarea
se referă la articole din lege asupra cărora Curtea s-a mai
pronunțat, nu poate fi considerat că ne aflăm în cazul unui
impediment, deoarece norma criticată este diferită de cea
supusă anterior controlului de constituționalitate“.
În motivarea sesizării Președintele României, referindu-se
la Decizia Curții Constituționale nr. 217 din 20 aprilie 2005,
prin care aceasta a respins o îparte din sesizarea de
neconstituționalitate precedentă a Președintelui României
[...], pentru că s-a apreciat că nu poate exista sintagma
«minor căsătorit», deoarece reprezintă o contradicție în
termeni“, arată că îParlamentul a modificat textele declarate
neconstituționale în sensul completării respectivelor dispoziții
cu stabilirea aceluiași regim juridic pentru persoanele cu
vârsta de peste 18 ani și pentru «minorii căsătoriți», în
cazul art. 28, și «minorul căsătorit», la art. 36“.
În consecință, se apreciază că, în cazul în care îintenția
Parlamentului nu a fost cea de modificare a regimului

capacității civile a persoanei“, folosirea de către legiuitor a
sintagmei îminor căsătorit“ a creat îo evidentă contradicție
între legea care reglementează capacitatea civilă a
persoanei, respectiv Decretul nr. 31/1954 privitor la
persoanele fizice și la persoanele juridice, și Legea privind
regimul liberei circulații a cetățenilor români în străinătate,
care dispune că minoritatea nu mai este înlăturată prin
căsătorie“. Astfel, îaceastă contradicție legislativă încalcă
art. 16 alin. (1) din Constituția României, care dispune că
cetățenii români sunt egali în fața legii, pentru că, [...]
cetățenii români vor trebui să se supună simultan la două
legi ale căror prevederi sunt ireconciliabile“.
De asemenea, Președintele României apreciază că îîn
cazul în care s-a dorit modificarea capacității civile a
persoanei, în sensul ca minoritatea să nu mai fie înlăturată
prin căsătorie [...], dispozițiile constituționale încălcate sunt
cele referitoare la egalitatea în drepturi, la familie și la
proporționalitatea unor reglementări prin care se restrânge
exercițiul unor drepturi și libertăți, prevăzute de către
art. 16, art. 48 și art. 53 din Constituția României.“
Prin urmare, se solicită Curții Constituționale declararea
ca fiind neconstituționale a dispozițiilor art. 28 alin. (1) și
ale art. 36 din Legea privind regimul liberei circulații a
cetățenilor români în străinătate, îcare se referă la «minorii
căsătoriți», sintagma corectă fiind «persoanele cu vârsta
mai mică de 18 ani, căsătorite».“
C U R T E A,

examinând sesizarea de neconstituționalitate, raportul
întocmit de judecătorul-raportor, dispozițiile de lege criticate,
raportate la prevederile Constituției, precum și dispozițiile
Legii nr. 47/1992, reține următoarele:
Prezenta sesizare se referă la dispozițiile art. 28
alin. (1) și ale art. 36 din Legea privind regimul liberei
circulații a cetățenilor români în străinătate, dispoziții asupra
cărora Curtea Constituțională s-a pronunțat prin Decizia
nr. 217 din 20 aprilie 2005, publicată în Monitorul Oficial al
României, Partea I, nr. 417 din 18 mai 2005, constatând
că îprevederile art. 28 alin. (1) și ale art. 36 din Legea
privind regimul liberei circulații a cetățenilor români în
străinătate sunt neconstituționale în măsura în care se
referă la femeia minoră căsătorită.“
Curtea constată însă că normele criticate sunt diferite
de cele supuse anterior controlului de constituționalitate,
astfel că, potrivit art. 146 lit. a) din Constituție și art. 15 din
Legea nr. 47/1992, Curtea Constituțională este competentă
să soluționeze sesizarea de neconstituționalitate.
Parlamentul a modificat textul declarat neconstituțional,
completând art. 28 alin. (1) cu sintagma îminorii căsătoriți“
și art. 36 cu sintagma îminorul căsătorit“, dispozițiile nou
criticate având următorul conținut:
— Art. 28 alin. (1): îOrganele poliției de frontieră permit
cetățenilor români care au împlinit vârsta de 18 ani și minorilor

MONITORUL OFICIAL AL ROMÂNIEI, PARTEA I, Nr. 772/25.VIII.2005
căsătoriți în condițiile legii, care sunt titulari de documente de
călătorie valabile, să iasă de pe teritoriul României dacă nu se
află în una dintre situațiile de limitare a exercitării dreptului la
liberă circulație în străinătate.“;
— Art. 36: î(1) Cetățeanului român care a împlinit vârsta
de 18 ani și minorului căsătorit cu respectarea legii, care și-au
stabilit domiciliul în România, li se anulează, la cerere,
mențiunea din pașaportul simplu privind stabilirea domiciliului
în străinătate și li se eliberează carte de identitate, în condițiile
legii.
(2) Cetățeanul român care are domiciliul în străinătate și a
fost returnat în baza unui acord de readmisie sau, după caz, a
fost expulzat de pe teritoriul statului de domiciliu are obligația
ca, în termen de 15 zile de la data intrării în România, să
declare autorităților competente locul unde și-a stabilit
domiciliul, în condițiile legii.“
În motivarea sesizării de neconstituționalitate se
apreciază că dispozițiile criticate încalcă următoarele
prevederi constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 48: î(1) Familia se întemeiază pe căsătoria liber
consimțită între soți, pe egalitatea acestora și pe dreptul și
îndatorirea părinților de a asigura creșterea, educația și
instruirea copiilor.
(2) Condițiile de încheiere, de desfacere și de nulitate a
căsătoriei se stabilesc prin lege. Căsătoria religioasă poate fi
celebrată numai după căsătoria civilă.
(3) Copiii din afara căsătoriei sunt egali în fața legii cu cei
din căsătorie.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea

5

consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând sesizarea de neconstituționalitate, Curtea
constată că legiuitorul face o distincție clară între starea de
fapt reprezentată de vârsta biologică a persoanei și starea
de drept reprezentată de capacitatea de exercițiu a
persoanei care constituie aptitudinea de a dobândi și
exercita drepturile civile și de a-și asuma și executa
obligațiile civile. Așa se explică faptul că legea recunoaște
existența atât a persoanelor majore fără capacitate de
exercițiu (spre exemplu, cei puși sub interdicție
judecătorească), cât și a persoanelor care dobândesc
capacitatea deplină de exercițiu, prin excepție, înainte de
împlinirea vârstei de 18 ani, prin căsătorie.
Prin urmare, Curtea constată că prin căsătorie minorul
dobândește capacitatea deplină de exercițiu, împrumutând
statutul juridic civil al majorului.
În continuare, se observă că expresia îpersoane cu
vârsta mai mică de 18 ani“ se identifică cu cea de îminori“,
astfel că sintagma îminor căsătorit“ nu reprezintă o
contradicție în termeni, ci operează o distincție între minorii
celibatari și cei căsătoriți, sub aspectul capacității de
exercițiu.
În concluzie, potrivit celor expuse mai sus, Curtea
constată că argumentele aduse în susținerea criticii de
neconstituționalitate nu au suport în nici un text sau
principiu constituțional. Astfel, prezenta sesizare nu ridică o
problemă de constituționalitate, ci aspecte ce țin de
opțiunea legiuitorului referitoare la utilizarea terminologiei
juridice în cadrul actelor normative pe care le adoptă.

Pentru considerentele expuse, în temeiul art. 146 lit. a) din Constituție și al art. 15 din Legea nr. 47/1992 pentru
organizarea și funcționarea Curții Constituționale,
CURTEA

CONSTITUȚIONALĂ

În numele legii
D E C I D E:

Constată că dispozițiile art. 28 alin. (1) și ale art. 36 din Legea privind regimul liberei circulații a cetățenilor
români în străinătate, astfel cum a fost modificată ca urmare a Cererii de reexaminare din data de 5 noiembrie 2004 și
a Deciziei Curții Constituționale nr. 217 din 20 aprilie 2005, sunt constituționale.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Deliberarea a avut loc la data de 14 iulie 2005 și la ea au participat: Ioan Vida, președinte, Nicolae Cochinescu,
Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu, Șerban Viorel
Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent șef,
Doina Suliman

6

MONITORUL OFICIAL AL ROMÂNIEI, PARTEA I, Nr. 772/25.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind aprobarea Regulamentului de organizare și funcționare a Comitetului Național
pentru Programul Hidrologic Internațional și a componenței acestuia
Având în vedere recomandările UNESCO privind desfășurarea Programului Hidrologic Internațional și necesitatea
conjugării eforturilor specialiștilor din România care activează în domeniul hidrologiei și al gospodăririi resurselor de apă,
în temeiul prevederilor art. 7 alin. (3) din Legea apelor nr. 107/1996, modificată și completată prin Legea
nr. 310/2004, precum și ale art. 5 alin. (8) și ale art. 16 alin. (1) lit. c) din Hotărârea Guvernului nr. 408/2004 privind
organizarea și funcționarea Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă Regulamentul de organizare și
funcționare a Comitetului Național pentru Programul
Hidrologic Internațional, prevăzut în anexa nr. 1.
Art. 2. — Se aprobă componența Comitetului Național
pentru Programul Hidrologic Internațional, prevăzută în
anexa nr. 2.
Art. 3. — Secretariatul tehnic permanent al Comitetului
Național pentru Programul Hidrologic Internațional se
asigură de către specialiști din cadrul Ministerului Mediului
și Gospodăririi Apelor.
Art. 4. — Anexele nr. 1 și 2 fac parte integrantă din
prezentul ordin.

Art. 5. — Direcția managementul resurselor de apă din
cadrul Ministerului Mediului și Gospodăririi Apelor și
Administrația Națională îApele Române“ vor duce la
îndeplinire prevederile prezentului ordin.
Art. 6. — Pe data intrării în vigoare a prezentului ordin,
Ordinul ministrului apelor și protecției mediului nr. 526/2002
privind aprobarea Regulamentului de organizare și
funcționare a Comitetului Național Român pentru Programul
Hidrologic Internațional și a componenței acestuia, publicat
în Monitorul Oficial al României, Partea I, nr. 480 din
4 iulie 2002, se abrogă.
Art. 7. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu

București, 26 iulie 2005.
Nr. 663.

ANEXA Nr. 1

REGULAMENT
de organizare și funcționare a Comitetului Național pentru Programul Hidrologic Internațional
Art. 1. — (1) Comitetul Național pentru Programul

Art. 2. — (1) Comitetul este condus de un președinte,

Hidrologic Internațional, denumit în continuare Comitet, este

2 vicepreședinți și un secretar, care formează Biroul

organismul consultativ care funcționează pe lângă Ministerul

operativ, cu rolul de a asigura continuitatea activității.

Mediului și Gospodăririi Apelor.
(2) Comitetul este format din 30 de membri, nominalizați

(2) Președintele Comitetului este secretarul de stat
pentru ape din cadrul Ministerului Mediului și Gospodăririi
Apelor.

prin ordin al ministrului mediului și gospodăririi apelor, pe

(3) Vicepreședinții și secretarul sunt propuși de

baza propunerilor înaintate de către conducerile unităților

președinte dintre membrii Comitetului, fiind apoi aleși de

din care aceștia provin, conform anexei nr. 2 la ordin.

către Comitet la prima consfătuire desfășurată după intrarea

MONITORUL OFICIAL AL ROMÂNIEI, PARTEA I, Nr. 772/25.VIII.2005
în vigoare a prezentului regulament, cu majoritatea simplă
a membrilor prezenți.
(4) Secretariatul tehnic permanent al Comitetului este
compus din 3 membri, specialiști ai Direcției managementul
resurselor de apă din cadrul Ministerului Mediului și
Gospodăririi Apelor.
(5) Comitetul se întrunește în consfătuiri ordinare anuale;
ori de câte ori este necesar, la inițiativa președintelui
Comitetului sau când un număr de cel puțin 10 membri
solicită aceasta, se organizează consfătuiri extraordinare.

7

b) asigură corelarea programelor naționale din domeniul
hidrologiei și gospodăririi resurselor de apă cu
recomandările Consiliului interguvernamental de coordonare
a activității în cadrul Programului Hidrologic Internațional,
coordonat de UNESCO;
c) colaborează cu Comisia Națională a României pentru
UNESCO în vederea asigurării corelării programului cu alte
activități cultural-științifice, conform prerogativelor acestei
comisii;

(7) Hotărârile se adoptă prin vot deschis, cu majoritatea
simplă a celor prezenți la consfătuire.

d) participă cu experți la elaborarea și derularea temelor
și proiectelor cu caracter internațional, care fac obiectul
colaborării regionale și globale; propune experți și raportori
pentru grupele de lucru, comisiile și conferințele organizate
în cadrul Programului Hidrologic Internațional;

(8) Deciziile operative dintre două consfătuiri ale
Comitetului se adoptă de Biroul operativ, cu majoritatea
simplă a voturilor membrilor acestuia.

e) participă cu delegați la acțiunile și manifestările
științifice internaționale legate de Programul Hidrologic
Internațional;

(9) Hotărârile Comitetului și deciziile Biroului operativ
cuprind propuneri care se înaintează spre aprobare
ministrului mediului și gospodăririi apelor.

f) coordonează și corelează pe plan național programul
propriu cu programele elaborate de Organizația
Meteorologică Mondială, Organizația Internațională pentru
Alimentație și Agricultură — FAO și de alte organizații și
organisme naționale și internaționale de specialitate;

(6) Consfătuirile pot avea loc în prezența a două treimi
din numărul membrilor.

(10) La conferințele Comitetului Biroul operativ poate
invita și alți specialiști și personalități recunoscute în
domeniu.
Art. 3. — Componența nominală a Comitetului, aprobată
prin ordin al ministrului mediului și gospodăririi apelor, se
comunică, anual și la cerere, secretarului general al
UNESCO pentru includerea acesteia în Lista comitetelor
naționale pentru Programul Hidrologic Internațional și a
punctelor focale din țările membre ale UNESCO, care se
publică periodic de acest for.

g) propune includerea activităților pentru realizarea
Programului Hidrologic Internațional în activitatea specifică
desfășurată în cadrul Ministerului Mediului și Gospodăririi
Apelor și al unităților de specialitate aflate în subordinea,
sub autoritatea sau în coordonarea acestuia și urmărește
ulterior derularea acestor activități;

Art. 5. — Comitetul desfășoară următoarele activități:

h) organizează, prin intermediul Biroului operativ,
concursurile pentru candidații la burse în vederea
participării la cursuri postuniversitare și stagii de
perfecționare în țară și în străinătate pe linia Programului
Hidrologic Internațional.

a) informează anual Comisia Națională a României
pentru UNESCO despre activitățile desfășurate și despre
modificările survenite în componența sa;

Art. 6. — Corespondența internă și internațională a
Comitetului se primește și se expediază prin registratura
Ministerului Mediului și Gospodăririi Apelor.

Art. 4. — Membrii Comitetului sunt salarizați de unitățile
la care sunt angajați.

ANEXA Nr. 2

COMPONENȚA
Comitetului Național pentru Programul Hidrologic Internațional
— 3 specialiști din cadrul Ministerului Mediului și
Gospodăririi Apelor;
— 5 specialiști din cadrul Administrației Naționale îApele
Române“ și al direcțiilor sale bazinale;
— 4 specialiști din cadrul Institutului Național de
Hidrologie și Gospodărirea Apelor;
— 1 specialist din cadrul Institutului Național de
Cercetare-Dezvoltare pentru Protecția Mediului — ICIM
București;

— 1 specialist din cadrul Institutului Național de
Cercetare-Dezvoltare îDelta Dunării“ — I.N.C.D.D.D. Tulcea;
— 1 specialist din cadrul Institutului Național de
Cercetare-Dezvoltare Marină îGrigore Antipa“ — I.N.C.D.M.
Constanța;
— 1 specialist din cadrul Universității Tehnice de
Construcții București;
— 1 specialist din cadrul Universității din București,
Facultatea de Geografie;

8

MONITORUL OFICIAL AL ROMÂNIEI, PARTEA I, Nr. 772/25.VIII.2005

— 1 specialist din cadrul Universității Politehnice
București;

— 1 specialist din cadrul
îÎmbunătățiri Funciare“ — S.A.;

— 1 specialist din cadrul Universității de Științe Agricole
și Medicină Veterinară;

— 1 specialist din cadrul Comisiei Naționale a României
pentru UNESCO;

— 1 specialist din cadrul Institutului de Geografie
București;
— 1 specialist din cadrul Universității Tehnice Timișoara;
— 1 specialist din cadrul Comisiei de Limnologie a
Academiei Române;

Societății

Naționale

— 1 specialist din cadrul Administrației Rezervației
Biosferei îDelta Dunării“ Tulcea;
— 1 specialist din cadrul Agenției Naționale pentru
Protecția Mediului;

— 1 specialist din cadrul Societății Comerciale
îAquaproiect“ — S.A.;

— 1 specialist din cadrul
Meteorologie;

Administrației Naționale de

— 1 specialist din cadrul Societății Comerciale
îHidroelectrica“ — S.A.;

— 1 specialist din cadrul Administrației Fondului pentru
Mediu.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 772/25.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047570]
ISSN 1453—4495

