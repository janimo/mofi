PARTEA

Anul 173 (XVII) — Nr. 494

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 223 din 21 aprilie 2005 referitoare la excepția
de neconstituționalitate a dispozițiilor art. 278 1
alin. 8 lit. c) din Codul de procedură penală.........

1–3

Decizia nr. 250 din 10 mai 2005 referitoare la excepția
de neconstituționalitate a dispozițiilor art. 396 din
Codul de procedură penală......................................

3–5

DECIZII

ALE

859.

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru modificarea și completarea
Ordinului ministrului lucrărilor publice, transporturilor
și locuinței nr. 167/2003 pentru aprobarea
Normelor metodologice privind desemnarea și
notificarea organismelor de certificare și a
laboratoarelor
care
realizează
evaluarea
conformității ambarcațiunilor de agrement...............

5–7

CONSTITUȚIONALE

CURTEA CONSTITUȚIONALĂ

D E C I Z I A Nr. 223
din 21 aprilie 2005

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 8 lit. c) din Codul de
procedură penală, excepție ridicată de Parchetul de pe
lângă Tribunalul Hunedoara în Dosarul nr. 9.515/2004 al
Tribunalului Hunedoara — Secția penală.

La apelul nominal răspunde partea Ioan Bușoi,
constatându-se lipsa celorlalte părți, față de care procedura
de citare a fost legal îndeplinită.
Magistratul-asistent informează Curtea că partea Adrian
Marcel Stuparu a depus la dosar o cerere prin care solicită
amânarea judecării cauzei pentru lipsă de apărare.
Având cuvântul asupra acestei chestiuni prealabile,
partea prezentă solicită respingerea cererii de amânare.
Reprezentantul Ministerului Public nu se opune cererii
de amânare.
Deliberând, Curtea respinge cererea de amânare.
Cauza fiind în stare de judecată, se dă cuvântul părții
prezente, care solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției, întrucât apreciază că prevederile de

2

MONITORUL OFICIAL AL ROMÂNIEI, PARTEA I, Nr. 494/13.VI.2005

lege criticate nu contravin dispozițiilor constituționale
invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 6 decembrie 2004, pronunțată în
Dosarul nr. 9.515/2004, Tribunalul Hunedoara — Secția
penală a sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c)
din Codul de procedură penală. Excepția a fost ridicată de
Parchetul de pe lângă Tribunalul Hunedoara în dosarul cu
numărul de mai sus, având ca obiect soluționarea apelului
declarat împotriva Sentinței penale nr. 1.137/2004
pronunțate de Judecătoria Deva, prin care această instanță
a admis plângerea formulată de partea vătămată Adrian
Marcel Stuparu, a desființat soluția pronunțată în Dosarul
nr. 1.761/P/2002 al Parchetului de pe lângă Judecătoria
Reșița, iar, în temeiul art. 2781 alin. 8 lit. c) din Codul de
procedură penală, a reținut cauza spre judecare, dispunând
condamnarea inculpatului Ioan Bușoi pentru infracțiunea de
șantaj.
În motivarea excepției de neconstituționalitate se
susține că prevederile legale criticate sunt contrare
dispozițiilor constituționale ale art. 123 alin. (2) și ale
art. 130 alin. (1) [devenite art. 124 alin. (3) și, respectiv,
art. 131 alin. (1) după republicarea Constituției], deoarece,
prin încheierea de admitere pronunțată în temeiul art. 2781
alin. 8 lit. c) din Codul de procedură penală judecătorul îse
autosesizează“ și tot el, la următorul termen, urmează să
pronunțe cel mai probabil o soluție de condamnare. Se
apreciază că, în condițiile arătate, îinstanța pornește
acțiunea penală și tot ea o judecă, ceea ce nu este
permis conform principiilor constituționale“. Totodată se
arată că îparchetul este partea care trebuie să susțină
acțiunea penală“, instanța de judecată neputându-se
substitui parchetului, titular al acțiunii penale, pentru că
instanța trebuie să fie imparțială și să reprezinte un factor
de echilibru necesar pentru respectarea drepturilor atât ale
societății reprezentate prin procurori, cât și ale inculpatului.
Tribunalul Hunedoara — Secția penală consideră
excepția de neconstituționalitate ca fiind neîntemeiată,
arătând în acest sens că dispozițiile art. 2781 alin. 8 lit. c)
din Codul de procedură penală instituie o nouă îmodalitate
de limitare adusă principiului oficialității procesului penal,
alături de procedura plângerii prealabile a părții vătămate“.
Astfel, îactul de sesizare al instanței îl constituie plângerea
persoanei la care se referă alin. 1“, iar îcel care pune în
mișcare acțiunea penală în această ipoteză, constituindu-se
în acuzator principal și trecând peste voința Ministerului
Public, este persoana vătămată la a cărei plângere se
pune în mișcare acțiunea penală“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția este neîntemeiată,
deoarece prin dispozițiile art. 2781 alin. 8 lit. c) din Codul
de procedură penală nu se aduce atingere dreptului
constituțional al cetățenilor referitor la înfăptuirea justiției,
întrucât legea dă posibilitatea judecătorului de a reține
cauza spre judecare atunci când probele existente la dosar
sunt suficiente pentru judecarea cauzei, neputând constitui
în sine o prezumție de imparțialitate a acestui judecător.
Mai arată că încheierea prin care instanța admite

plângerea împotriva rezoluției sau ordonanței de netrimitere
în judecată și reține cauza spre judecare poate fi atacată
cu apel sau cu recurs o dată cu fondul ori cu sentința sau
decizia recurată, în temeiul dispozițiilor art. 361 alin. 2 și
ale art. 385 1 alin. 2 din Codul de procedură penală,
asigurându-se pe deplin respectarea atât a dispozițiilor
art. 124, cât și a prevederilor art. 131 din Constituție.
Avocatul Poporului apreciază că, îîn absența opiniei
instanței de judecată cu privire la excepția invocată,
sesizarea Curții Constituționale nu este legală“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură
penală, care au următorul cuprins: îInstanța pronunță una
dintre următoarele soluții: [...] c) admite plângerea, prin
încheiere, desființează rezoluția sau ordonanța atacată și, când
probele existente la dosar sunt suficiente pentru judecarea
cauzei, reține cauza spre judecare, dispozițiile privind
judecarea în primă instanță și căile de atac, aplicându-se în
mod corespunzător.“
Autorul excepției consideră că aceste prevederi legale
sunt contrare dispozițiilor constituționale ale art. 124
alin. (3) și ale art. 131 alin. (1), având următorul conținut:
— Art. 124 (Înfăptuirea justiției) alin. (3): îJudecătorii
sunt independenți și se supun numai legii.“;
— Art. 131 (Rolul Ministerului Public) alin. (1): îÎn
activitatea judiciară, Ministerul Public reprezintă interesele
generale ale societății și apără ordinea de drept, precum și
drepturile și libertățile cetățenilor.“
Examinând excepția de neconstituționalitate, Curtea
constată că, sub aspectul criticilor de neconstituționalitate
formulate în prezenta cauză, s-a mai pronunțat prin Decizia
nr. 73 din 8 februarie 2005, publicată în Monitorul Oficial al
României, Partea I, nr. 202 din 10 martie 2005. Cu acel
prilej Curtea a reținut că
instanța de judecată,
pronunțându-se asupra plângerii formulate împotriva
rezoluțiilor sau ordonanțelor procurorului de netrimitere în
judecată, nu judecă însăși cauza, ci doar temeinicia și
legalitatea soluțiilor pronunțate de procuror, pe baza
probelor administrate în cursul urmăririi penale și a
eventualelor probe scrise înfățișate instanței de părțile în
proces. În limitele obiectului acestei categorii de cauze,
părțile care se plâng împotriva ordonanței sau rezoluției de
netrimitere în judecată au posibilitatea să demonstreze atât
caracterul incomplet al urmăririi penale, cât și aprecierea
eronată a probelor pe care s-a întemeiat soluția emisă de
procuror. Rezultă că prin încheierea pronunțată instanța nu
dezleagă fondul pricinii, ci apreciază numai cu privire la
legalitatea actului atacat. Soluționarea fondului cauzei
constituie o etapă procesuală distinctă, guvernată de
regulile procedurale aplicabile judecării în primă instanță și

MONITORUL OFICIAL AL ROMÂNIEI, PARTEA I, Nr. 494/13.VI.2005
în căile de atac, reguli cu privire la care textele criticate
stipulează în mod expres că se aplică îîn mod
corespunzător“.
De asemenea, Curtea a reținut, prin aceeași decizie, că
prin textul de lege criticat nu sunt încălcate prevederile
constituționale care consacră imparțialitatea justiției. Astfel,
după învestirea instanței în condițiile prevăzute de art. 2781
alin. 8 lit. c) din Codul de procedură penală, acțiunea
penală se exercită tot de către procuror, care, în funcție
de probele administrate și de dispozițiile legale aplicabile în
cauză, poate să ceară condamnarea inculpatului, achitarea
acestuia sau încetarea procesului penal, neputându-se
susține, așadar, că prin admiterea plângerii, reglementată
de art. 2781 din Codul de procedură penală, se realizează
o îsubstituire“ a Ministerului Public de către instanța de
judecată, în contradicție cu dispozițiile constituționale
referitoare la imparțialitatea justiției [art. 124 alin. (3)] și la
rolul Ministerului Public [art. 131 alin. (1)].
Totodată faptul că judecătorul pronunță o încheiere prin
care admite plângerea și desființează rezoluția sau
ordonanța atacată nu constituie în sine o prezumție a lipsei
imparțialității acestuia la soluționarea fondului cauzei, atunci
când o reține spre judecare, în temeiul art. 2781 alin. 8
lit. c) din Codul de procedură penală. Aceasta întrucât, așa

3

cum s-a arătat, judecata finalizată prin pronunțarea
încheierii de admitere a plângerii are alt obiect decât
judecata fondului cauzei. De altfel, dispozițiile privind
judecarea în primă instanță și în căile de atac aplicându-se
în mod corespunzător și în ipoteza soluționării cauzei după
admiterea plângerii și desființării actului atacat, judecătorul
are posibilitatea să își manifeste rolul activ și să efectueze
o cercetare judecătorească eficientă în vederea aflării
adevărului, nefiind afectate în nici un fel garanțiile de
independență și imparțialitate a justiției consacrate de
art. 124 alin. (2) și (3) din Legea fundamentală. Altfel
spus, nu este obligatoriu ca instanța de judecată, reținând
cauza spre judecare, să pronunțe în toate cazurile o
hotărâre de condamnare a inculpatului, ci, ținând seama de
normele și principiile care guvernează funcționarea puterii
judecătorești, inclusiv de principiile independenței și
imparțialității judecătorilor, aceasta să pronunțe soluția care
se impune conform legii.
Aceste argumente care au fundamentat soluția de
respingere a excepției de neconstituționalitate a prevederilor
art. 2781 alin. 8 lit. c) din Codul de procedură penală își
mențin valabilitatea și în prezenta cauză, întrucât nu au
intervenit elemente noi care să justifice schimbarea acestei
jurisprudențe a Curții Constituționale.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) din Codul de procedură penală,
excepție ridicată de Parchetul de pe lângă Tribunalul Hunedoara în Dosarul nr. 9.515/2004 al Tribunalului Hunedoara —
Secția penală.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 250
din 10 mai 2005

referitoare la excepția de neconstituționalitate a dispozițiilor art. 396
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 396 din Codul de procedură penală,

excepție ridicată de Ștefania Hoțopilă în Dosarul nr. 8.801/2004
al Tribunalului Suceava — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, arătând că dispozițiile legale
criticate se aplică tuturor persoanelor interesate, deci și
petenților prevăzuți de dispozițiile art. 2781 din Codul de
procedură penală și ca atare nu se instituie discriminări de
natură să contravină prevederilor art. 16 alin. (1) din
Constituție.

4

MONITORUL OFICIAL AL ROMÂNIEI, PARTEA I, Nr. 494/13.VI.2005
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2005, pronunțată în
Dosarul nr. 8.801/2004, Tribunalul Suceava — Secția
penală a sesizat Curtea Constituțională cu excepția de
neconstituționalitate a prevederilor art. 396 din Codul de
procedură penală, excepție ridicată de Ștefania Hoțopilă,
revizuentă într-o cauză penală având ca obiect soluționarea
plângerii formulate de aceasta împotriva unei rezoluții a
procurorului de neîncepere a urmăririi penale față de
numitul George Blănaru.
În motivarea excepției de neconstituționalitate autorul
acesteia susține că textul criticat contravine prevederilor
constituționale referitoare la egalitatea cetățenilor în fața
legii, întrucât printre persoanele care pot face revizuire nu
sunt enumerați și îpetenții în baza art. 2781 din Codul de
procedură penală“. Astfel, arată că în cazul ivirii de probe
noi care ar determina în final o altă soluție înu există
posibilitatea de a folosi probele existente în acest dosar,
folosind calea revizuirii“. Ca atare, este necesară și
posibilitatea revizuirii hotărârilor date în baza art. 2781 din
Codul de procedură penală, atât timp cât această
posibilitate există pentru restul hotărârilor judecătorești și
atât timp cât nu există nici un motiv obiectiv de a le
exclude.
Tribunalul Suceava — Secția penală și-a exprimat
opinia în sensul că excepția de neconstituționalitate este
neîntemeiată, întrucât dispozițiile art. 396 alin. 1 lit. a) nu
exclud din categoria persoanelor care pot formula o cerere
de revizuire petenții care au înțeles să se prevaleze de
dispozițiile art. 2781 din Codul de procedură penală. În
ceea ce privește situația în care s-ar descoperi probe noi,
arată că există o cale specifică de a le valorifica, și
anume cea reglementată de dispozițiile art. 2781 alin. 11
din Codul de procedură penală, potrivit cărora, în cazul în
care instanța prin hotărâre definitivă a decis că nu este
cazul să se înceapă sau să se redeschidă urmărirea
penală o dată cu descoperirea unor fapte sau împrejurări
noi ce nu au fost cunoscute de organele de urmărire
penală și dacă nu a intervenit vreunul dintre cazurile
prevăzute de art. 10 din Codul de procedură penală,
urmărirea penală poate să reînceapă sau să se
redeschidă.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, arătând că dispozițiile art. 16 alin. (1)
din Constituție, potrivit cărora cetățenii sunt egali în fața
legii, fără privilegii și fără discriminări, trebuie interpretate
în legătură cu dispozițiile art. 4 din Constituție care prevăd
criteriile egalității în drepturi, și anume rasă, naționalitate,
origine etnică, limbă, religie, sex, opinie, apartenență
politică, avere și origine socială. Or, dispozițiile legale
criticate nu creează nici privilegii, nici discriminări și, ca
urmare, nu contravin nici unuia dintre criteriile egalității.
Pe de altă parte, consideră că art. 396 alin. 1 lit. a) din
Codul de procedură penală, care prevede că orice parte
din proces, în limitele calității sale procesuale, poate cere
revizuirea, se aplică și petenților în baza art. 2781 din
Codul de procedură penală, deoarece soluționarea plângerii
împotriva unei ordonanțe a procurorului de netrimitere în

judecată se desfășoară în cadrul unui proces penal,
persoana care a făcut plângerea având astfel calitatea de
parte în proces.
Avocatul Poporului consideră că excepția de
neconstituționalitate este neîntemeiată, întrucât dispozițiile
art. 396 din Codul de procedură penală nu instituie
privilegii sau discriminări pe considerente arbitrare. Astfel,
este constituțională instituirea prin dispozițiile legale criticate
a unor reguli speciale, inclusiv în ceea ce privește
revizuirea, atât timp cât ele asigură egalitatea juridică a
cetățenilor în utilizarea lor. Principiul egalității nu înseamnă
uniformitate, așa încât dacă la situații egale trebuie să
corespundă un tratament egal, la situații diferite tratamentul
nu poate fi decât diferit, astfel cum s-a pronunțat și Curtea
Constituțională prin Decizia nr. 77/2003.
Pe de altă parte apreciază că prevederile criticate sunt
norme de procedură judiciară pe care legiuitorul are
competența să le adopte, în deplină concordanță cu
art. 126 alin. (2) și cu art. 129 din Constituție.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 396 din Codul de procedură penală, având
următorul conținut:
îPot cere revizuirea:
a) oricare parte din proces, în limitele calității sale
procesuale;
b) soțul și rudele apropiate ale condamnatului, chiar și după
moartea acestuia.
Procurorul poate din oficiu să inițieze procedura revizuirii.
Organele de conducere ale unităților la care se referă
art. 145 din Codul penal care au cunoștință despre vreo faptă
sau împrejurare care ar motiva revizuirea sunt obligate să
sesizeze pe procuror.“
În motivarea excepției de neconstituționalitate se susține
că dispozițiile legale menționate sunt contrare prevederilor
art. 16 alin. (1) din Constituție, potrivit cărora îCetățenii
sunt egali în fața legii și a autorităților publice, fără privilegii și
fără discriminări“.
Analizând excepția de neconstituționalitate ridicată
Curtea observă că stabilirea unor reguli de procedură cum
sunt cele prevăzute de dispozițiile legale criticate este
realizată de legiuitor în exercitarea competenței sale
prevăzute de prevederile art. 126 alin. (2) din Constituție,
potrivit cărora procedura de judecată este stabilită numai
prin lege, fără a încălca dispozițiile constituționale ale
art. 16 alin. (1) referitoare la egalitatea cetățenilor în fața
legii.
Astfel, cazul de revizuire avut în vedere de autorul
excepției este prevăzut de art. 394 alin. 1 lit. a) din Codul
de procedură penală, potrivit căruia revizuirea poate fi
cerută când s-au descoperit fapte sau împrejurări care nu
au fost cunoscute de instanță la soluționarea cauzei.
Ipoteza prevăzută de acest text legal constituie în egală

MONITORUL OFICIAL AL ROMÂNIEI, PARTEA I, Nr. 494/13.VI.2005
măsură, potrivit art. 278 1 din același cod, o cauză de
începere sau de redeschidere a urmăririi penale, în cazul
respingerii prin hotărâre definitivă a plângerii făcute
conform art. 2781 împotriva rezoluțiilor sau ordonanțelor
procurorului de netrimitere în judecată.
În consecință, Curtea constată că în situația prevăzută
de art. 2781 alin. 8 lit. a) din Codul de procedură penală
persoana căreia i s-a respins plângerea împotriva rezoluției
procurorului are posibilitatea să solicite procurorului
începerea sau redeschiderea urmăririi penale pe baza unor
probe noi. Tot astfel, în cazul în care persoana interesată
a avut calitatea de parte în proces — parte vătămată,

5

parte civilă sau parte responsabilă civilmente —, ea are
posibilitatea să solicite revizuirea hotărârii prin care s-a
respins plângerea împotriva rezoluției sau ordonanței
procurorului de netrimitere în judecată, potrivit alin. 1 al
art. 396 din Codul de procedură penală, care prevede că
orice parte poate cere revizuirea cauzei.
Ca atare, Curtea constată că nu există nici un fel de
discriminare cu privire la persoanele care pot solicita
revizuirea unei hotărâri judecătorești și, prin urmare,
dispozițiile art. 396 din Codul de procedură penală nu
contravin principiului egalității cetățenilor în fața legii,
consacrat de art. 16 alin. (1) din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 396 din Codul de procedură penală, excepție ridicată
de Ștefania Hoțopilă în Dosarul nr. 8.801/2004 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea și completarea Ordinului ministrului lucrărilor publice, transporturilor
și locuinței nr. 167/2003 pentru aprobarea Normelor metodologice privind desemnarea
și notificarea organismelor de certificare și a laboratoarelor care realizează evaluarea
conformității ambarcațiunilor de agrement
În temeiul prevederilor art. 9 alin. (2) din Hotărârea Guvernului nr. 2.195/2004 privind stabilirea condițiilor de
introducere pe piață și/sau punere în funcțiune a ambarcațiunilor de agrement și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Ordinul ministrului lucrărilor publice,
transporturilor și locuinței nr. 167/2003 pentru aprobarea
Normelor metodologice privind desemnarea și notificarea
organismelor de certificare și a laboratoarelor care realizează
evaluarea conformității ambarcațiunilor de agrement, publicat
în Monitorul Oficial al României, Partea I, nr. 172 din
19 martie 2003, se modifică și se completează după cum
urmează:
— Articolul 4 va avea următorul cuprins:
îPrezentul ordin intră în vigoare la data de 1 iunie 2005.“
Art. II. — Anexa îNorme metodologice privind
desemnarea și notificarea organismelor de certificare și a
laboratoarelor care realizează evaluarea conformității
ambarcațiunilor de agrement“ se modifică și se
completează după cum urmează:

1. Articolul 1 va avea următorul cuprins:
îArt. 1. — Prezentele norme metodologice stabilesc
procedura prin care Ministerul Transporturilor Construcțiilor
și Turismului desemnează și notifică organismele de
certificare și laboratoarele care realizează evaluarea
conformității produselor prevăzute la art. 1 alin. (1) din
Hotărârea Guvernului nr. 2.195/2004, denumite în
continuare organisme.“
2. Literele a) și d) ale articolului 2 vor avea următorul
cuprins:
îa) Ministerul Transporturilor, Construcțiilor și Turismului —
autoritatea competentă în domeniul ambarcațiunilor de
agrement, denumit în continuare minister;
..............................................................................................

6

MONITORUL OFICIAL AL ROMÂNIEI, PARTEA I, Nr. 494/13.VI.2005

d) Hotărârea Guvernului nr. 2.195/2004 privind stabilirea
condițiilor de introducere pe piață și/sau punere în funcțiune a
ambarcațiunilor de agrement — reglementarea tehnică în
domeniul ambarcațiunilor de agrement, adoptată în
conformitate cu prevederile Legii nr. 608/2001 privind
evaluarea conformității produselor, cu modificările și
completările ulterioare, denumită în continuare hotărâre.“
3. Articolul 8 va avea următorul cuprins:
îArt. 8. — (1) Organismele pentru care s-au emis
certificate de recunoaștere se desemnează prin ordin al
ministrului transporturilor, construcțiilor și turismului.
(2) Ordinul prevăzut la alin. (1) conține pentru fiecare
organism desemnat informații privind denumirea completă,
sediul, produsele sau grupele de produse care se supun
evaluării conformității și sarcinile specifice pentru care a
fost desemnat.
(3) Ordinul menționat la alin. (1) se publică în Monitorul
Oficial al României, Partea I.
(4) Ministerul notifică organismele desemnate cu
respectarea procedurii specifice Uniunii Europene privind
notificarea.“
4. După alineatul (4) al articolului 9 se introduce un nou
alineat, alineatul (41), cu următorul cuprins:
î(41) Ministerul va informa imediat statele membre ale
Uniunii Europene și Comisia Europeană asupra deciziei de
la alin. (4), respectând procedura aplicabilă a Uniunii
Europene.“
5. Alineatul (5) al articolului 9 va avea următorul
cuprins:
î(5) Limitarea, suspendarea sau retragerea desemnării
sau notificării unui organism nu afectează valabilitatea
certificatelor de conformitate emise de acesta anterior datei
la care s-a luat decizia privind limitarea, suspendarea ori
retragerea desemnării, respectiv notificării organismului,
până când se poate dovedi că acestea trebuie retrase.
Retragerea desemnării atrage anularea certificatului de
recunoaștere.“
6. Alineatul (1) al articolului 14 va avea următorul
cuprins:
îArt. 14. — (1) În situația în care în cadrul procesului
de evaluare sau de supraveghere se constată
neconformități față de cerințele prezentelor norme
metodologice, organismul național de acreditare și
organismul în cauză stabilesc măsurile necesare și
programul pentru eliminarea neconformităților, care se
supun avizării Autorității Navale Române.“
7. Titlul capitolului III va avea următorul cuprins:
îDispoziții tranzitorii“
8. Articolul 18 va avea următorul cuprins:
îArt. 18. — (1) Până la data intrării în vigoare a
Protocolului la Acordul european privind evaluarea
conformității și acceptarea produselor industriale — PECA
pentru domeniul ambarcațiunilor de agrement ori până la
data aderării la Uniunea Europeană, în situația în care un
astfel de protocol nu este încheiat, lista organismelor
pentru care s-au emis certificatele de recunoaștere se
aprobă prin ordin al ministrului transporturilor, construcțiilor
și turismului.
(2) Ordinul prevăzut la alin. (1) conține pentru fiecare
organism aprobat informații privind denumirea completă,
sediul, produsele sau grupele de produse care se supun
evaluării conformității, sarcinile specifice pentru care a fost
recunoscut și numărul de identificare alocat ca urmare a
înregistrării acestuia în Registrul organismelor recunoscute.

(3) Ordinul prevăzut la alin. (1) se publică în Monitorul
Oficial al României, Partea I, în termen de 3 luni de la
data alocării numărului de identificare.
(4) În vederea înscrierii organismului în Registrul
organismelor recunoscute și alocării numărului de
identificare, ministerul va înainta Ministerului Economiei și
Comerțului o cerere cuprinzând următoarele informații:
a) denumirea și adresa organismului;
b) denumirea și numărul reglementării tehnice, precum
și numărul și data Monitorului Oficial al României în care a
fost publicată reglementarea tehnică;
c) produsul sau grupa de produse evaluate;
d) indicarea clară a procedurii de evaluare și a
sarcinilor în legătură cu aceasta, care urmează să fie
realizate de către organismul recunoscut;
e) perioada pentru care se acordă aprobarea.“
9. Articolul 19 va avea următorul cuprins:
îArt. 19. — (1) Cerințele și responsabilitățile pentru
menținerea calității de organism recunoscut, aprobat pentru
evaluarea conformității produselor din domeniul
ambarcațiunilor de agrement, precum și condițiile și
obligațiile în legătură cu limitarea, suspendarea și
retragerea aprobării organismelor recunoscute sunt cele
prevăzute la art. 9, aplicabile organismelor desemnate, cu
excepția celor prevăzute la art. 9 alin. (4) și (41).
(2) În cazul limitării, suspendării sau retragerii aprobării
unui organism, ministerul va comunica Ministerului
Economiei și Comerțului decizia sa motivată, în termen de
5 zile lucrătoare de la data emiterii acesteia.
(3) În conformitate cu reglementările în vigoare, numărul
de identificare alocat unui organism a cărui aprobare a fost
retrasă nu va fi alocat altui organism.
(4) Supravegherea organismelor recunoscute, aprobate
conform prevederilor art. 18, se realizează cu respectarea
prevederilor aplicabile pentru activitatea de supraveghere a
organismelor desemnate.“
10. Articolul 20 va avea următorul cuprins:
îArt. 20. — (1) La data intrării în vigoare a Protocolului
la Acordul european privind evaluarea conformității și
acceptarea produselor industriale — PECA pentru domeniul
ambarcațiunilor de agrement ori la data aderării la Uniunea
Europeană, în situația în care un astfel de protocol nu este
încheiat, ordinul prevăzut la art. 18 se abrogă; abrogarea
acestui ordin nu atrage anularea certificatelor de
recunoaștere emise în baza prevederilor prezentelor norme.
(2) Organismele recunoscute și aprobate până la
termenele prevăzute la alin. (1) pot face obiectul
desemnării și notificării conform cerințelor hotărârii.
Rezultatele evaluărilor pe care s-a bazat decizia privind
aprobarea acestor organisme sunt recunoscute.“
Art. III. — Anexele nr. 1 și 2 la Normele metodologice
privind desemnarea și notificarea organismelor de certificare
și a laboratoarelor care realizează evaluarea conformității
ambarcațiunilor de agrement se înlocuiesc cu anexele nr. 1
și 2 care fac parte integrantă din prezentul ordin.
Art. IV. — Prezentul ordin se publică în Monitorul Oficial
al României, Partea I.
Art. V. — Ordinul ministrului lucrărilor publice,
transporturilor și locuinței nr. 167/2003 pentru aprobarea
Normelor metodologice privind desemnarea și notificarea
organismelor de certificare și a laboratoarelor care
realizează evaluarea conformității ambarcațiunilor de
agrement, modificat și completat prin prezentul ordin, va fi
republicat în Monitorul Oficial al României, Partea I, dându-se
textelor numerotarea corespunzătoare.

Ministrul transporturilor, construcțiilor și turismului,
Gheorghe Dobre
București, 31 mai 2005.
Nr. 859.

MONITORUL OFICIAL AL ROMÂNIEI, PARTEA I, Nr. 494/13.VI.2005

7
ANEXA Nr. 1
la normele metodologice

Organismul ...............................................................
(denumirea completă, adresa, telefon/fax, e-mail,
codul unic de înregistrare, nr. de ordine
în registrul comerțului)

Nr. .................../data .......................1)
CERERE DE DESEMNARE

— model —
Organismul ........................................................................2), având sediul în ..................................................3),
reprezentat prin director/președinte ........................................4), în aplicarea prevederilor Ordinului ministrului lucrărilor
publice, transporturilor și locuinței nr. 167/2003 pentru aprobarea Normelor metodologice privind desemnarea și notificarea
organismelor de certificare și a laboratoarelor care realizează evaluarea conformității ambarcațiunilor de agrement, cu
modificările și completările ulterioare, și ale Hotărârii Guvernului nr. 2.195/2004 privind stabilirea condițiilor de introducere
pe piață și/sau punere în funcțiune a ambarcațiunilor de agrement, solicită Comisiei de desemnare a organismelor care
realizează evaluarea conformității ambarcațiunilor de agrement să fie evaluat în vederea desemnării, în scopul de a
realiza verificarea/evaluarea și certificarea conformității pentru grupa de produse ................................5), prin ......................6).
Menționăm că la data depunerii prezentei cereri sunt îndeplinite criteriile minime prevăzute în anexa nr. 15 la
Hotărârea Guvernului nr. 2.195/2004 privind stabilirea condițiilor de introducere pe piață și/sau punere în funcțiune a
ambarcațiunilor de agrement.
Anexăm la prezenta următoarele documente:
..............................................................................................................................................................................................
.........................................................................................................................................................................................7).
Directorul/Președintele
laboratorului/organismului,
..........................................8)
1)
2)
3)
4)
5)
6)
7)

Numărul/data de înregistrare de către Autoritatea Navală Română.
Denumirea completă a organismului.
Adresa completă și codul poștal.
Numele și prenumele.
Denumirea și codul produselor sau grupei de produse ce fac obiectul evaluării, asociate activităților CAEN.
Denumirea încercărilor sau a procedurii de evaluare a conformității produselor ce fac obiectul evaluării.
Documentele necesare conform prevederilor art. 4 alin. (1) din Normele metodologice privind desemnarea și notificarea organismelor de
certificare și a laboratoarelor care realizează evaluarea conformității ambarcațiunilor de agrement.
8) Numele, prenumele, semnătura directorului/președintelui și ștampila organismului.
ANEXA Nr. 2
la normele metodologice

MINISTERUL TRANSPORTURILOR, CONSTRUCȚIILOR ȘI TURISMULUI

Comisia de desemnare
CERTIFICAT DE RECUNOAȘTERE

— model —
Nr. .................../data emiterii ..................
În conformitate cu Normele metodologice privind desemnarea și notificarea organismelor de certificare și a
laboratoarelor care realizează evaluarea conformității ambarcațiunilor de agrement, aprobate prin Ordinul ministrului
lucrărilor publice, transporturilor și locuinței nr. 167/2003, cu modificările și completările ulterioare, și ca urmare a Cererii
de evaluare nr. ................../........................ se emite prezentul certificat de recunoaștere, prin care se atestă că organismul
...............1), cu sediul în ...............2), respectă criteriile minime avute în vedere la notificarea organismelor, prevăzute în
anexa nr. 15 la Hotărârea Guvernului nr. 2.195/2004 privind stabilirea condițiilor de introducere pe piață și/sau punere în
funcțiune a ambarcațiunilor de agrement, și are competența, capacitatea și capabilitatea de a realiza sarcinile specifice
privind evaluarea produselor prin ........................................3), pentru produsele sau grupa de produse .............................4),
conform prevederilor Hotărârii Guvernului nr. 2.195/2004 privind stabilirea condițiilor de introducere pe piață și/sau punere
în funcțiune a ambarcațiunilor de agrement.
La data retragerii desemnării organismului prezentul certificat se anulează.
Președinte,
.....................................5)
1)
2)
3)
4)
5)

Denumirea completă a organismului.
Adresa completă și codul poștal.
Denumirea încercărilor sau a procedurii de evaluare a conformității produselor.
Denumirea și codul produselor sau grupei de produse asociate activităților CAEN.
Numele, prenumele, semnătura președintelui comisiei de desemnare și ștampila Ministerului Transporturilor, Construcțiilor și Turismului.

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei vechi/lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

română
română,

12.340.000/1.234
2.135.000/213,5

maghiară

9.480.000/948
15.000.000/1.500
3.040.000/304
12.820.000/1.282
11.820.000/1.182
3.130.000/313
5.190.000/519

și alte

800.000/80
565.000/56,5
3.000.000/300

Valoarea
abonamentului trimestrial
— lei vechi/lei noi —
Trim. I

Trim. II

3.085.000/308,5
—

Trim. III

Trim. IV

3.085.000/308,5
—

3.085.000/308,5
—

3.085.000/308,5
—

2.370.000/237
2.370.000/237
3.750.000/375
3.750.000/375
760.000/76
760.000/76
3.205.000/320,5 3.205.000/320,5
2.955.000/295,5 2.955.000/295,5
782.500/78,25
782.500/78,25
1.297.500/129,75 1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

2.370.000/237
3.750.000/375
760.000/76
3.205.000/320,5
2.955.000/295,5
782.500/78,25
1.297.500/129,75

—
—
—

—
—
—

—
—
—

—
—
—

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
— Otopeni, str. Flori de Câmp nr. 9
u PRESS EXPRES — S.R.L.
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
— București, Splaiul Independenței nr. 202A
u INFO EUROTRADING — S.A.
(telefon/fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 494/13.VI.2005 conține 8 pagini.

Prețul: 5.500 lei vechi/0,55 lei noi.

&JUYDGY|017474]
ISSN 1453—4495

