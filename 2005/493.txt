PARTEA

Anul 173 (XVII) — Nr. 493

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 129 din 1 martie 2005 referitoare la excepția
de neconstituționalitate a dispozițiilor art. III
alin. (2) din Ordonanța de urgență a Guvernului
nr. 33/2001 privind unele măsuri referitoare la
salarizarea funcționarilor publici și a altor categorii
de personal din sectorul bugetar, precum și a
personalului din organele autorității judecătorești,
ale art. 12 alin. (4) din Legea bugetului de stat pe
anul 2002 nr. 743/2001 și ale art. 50 alin. (2) din
Ordonanța de urgență a Guvernului nr. 177/2002
privind salarizarea și alte drepturi ale magistraților

DECIZII

ALE

Nr.

Pagina
ACTE ALE CASEI NAȚIONALE
DE ASIGURĂRI DE SĂNĂTATE

182.

1–4

CURȚII

— Decizie pentru aprobarea Normelor privind
condițiile și modalitatea de decontare a serviciilor
de hemodializă și dializă peritoneală în sistem
ambulatoriu, contractate de Casa Națională de
Asigurări de Sănătate cu furnizorii din sectorul
privat, câștigători ai licitației naționale pentru
centrele-pilot...............................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 129
din 1 martie 2005

referitoare la excepția de neconstituționalitate a dispozițiilor art. III alin. (2) din Ordonanța
de urgență a Guvernului nr. 33/2001 privind unele măsuri referitoare la salarizarea funcționarilor
publici și a altor categorii de personal din sectorul bugetar, precum și a personalului din organele
autorității judecătorești, ale art. 12 alin. (4) din Legea bugetului de stat pe anul 2002 nr. 743/2001
și ale art. 50 alin. (2) din Ordonanța de urgență a Guvernului nr. 177/2002 privind salarizarea
și alte drepturi ale magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Florentina Baltă
Patricia Marilena Ionea

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri
referitoare la salarizarea funcționarilor publici și a altor
categorii de personal din sectorul bugetar, precum și a

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 493/13.VI.2005

personalului din organele autorității judecătorești și ale
art. 50 alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților, excepție ridicată de Gheorghe Rusu, IsabelaIrina Ciobanu, Gheorghe Pața, Ovidiu Todașcă și AngelicaMariana Bulughiană în Dosarul nr. 13/C/2005 al
Tribunalului Suceava — Secția civilă.
La apelul nominal lipsesc părțile, față de care procedura
de citare este legal îndeplinită.
Curtea dispune, de asemenea, să se facă apelul și în
dosarele nr. 55D/2005 și nr. 56D/2005 care au ca obiect
aceleași excepții de neconstituționalitate, ridicate de
Constantin Boguș, Adina-Elena Irimia, Dragalin Străjer,
Gabriela Pașcovici, Daniela Baboi-Schmegner în Dosarul
nr. 12/C/2005 al Tribunalului Suceava — Secția civilă și de
Doina Bolohan, Doru Florin Lupu, Ovidiu Nelu Ficioru,
Lenuța Rusu, Suzănica Asofiei și Petrișor Manolache în
Dosarul nr. 18/C/2005 al aceleiași instanțe.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de
neconstituționalitate care fac obiectul dosarelor
nr. 54D/2005, nr. 55D/2005 și nr. 56D/2005 au obiect
identic, pune în discuție din oficiu problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 55D/2005 și
nr. 56D/2005 la Dosarul nr. 54D/2005, care este primul
înregistrat.
Cauza fiind în stare de judecată, reprezentantul
Ministerului Public arată că prevederile art. III alin. (2) din
Ordonanța de urgență a Guvernului nr. 33/2001 au avut un
caracter temporar și și-au încetat aplicarea înainte de data
sesizării Curții Constituționale. Prin urmare, pune concluzii
de respingere a excepției de neconstituționalitate a acestor
prevederi legale ca fiind inadmisibilă. În ceea ce privește
criticile de neconstituționalitate aduse dispozițiilor art. 50
alin. (2) din Ordonanța de urgență a Guvernului
nr. 177/2002, arată că dreptul la prima de concediu nu
reprezintă un drept fundamental și pune concluzii de
respingere a excepției ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 17 ianuarie 2005, pronunțate în
dosarele nr. 13/C/2005, nr. 12/C/2005 și nr. 18/C/2005,
Tribunalul Suceava — Secția civilă a sesizat Curtea
Constituțională cu excepția de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului
din organele autorității judecătorești și ale art. 50 alin. (2)
din Ordonanța de urgență a Guvernului nr. 177/2002
privind salarizarea și alte drepturi ale magistraților.
Excepția a fost ridicată de Gheorghe Rusu, Isabela-Irina
Ciobanu, Gheorghe Pața, Ovidiu Todașcă, Angelica-Mariana
Bulughiană, Constantin Boguș, Adina-Elena Irimia, Dragalin
Străjer, Gabriela Pașcovici, Daniela Baboi-Schmegner,
Doina Bolohan, Doru Florin Lupu, Ovidiu Nelu Ficioru,

Lenuța Rusu, Suzănica Asofiei și Petrișor Manolache cu
prilejul soluționării unor acțiuni civile al căror obiect îl
constituie pretenții privind drepturi salariale.
În motivarea excepției de neconstituționalitate autorii
acesteia susțin, în esență, că prevederile legale criticate
contravin art. 41 alin. (2) și art. 53 din Constituție. În acest
sens, arată că, potrivit art. 41 1 alin. (1) din Legea
nr. 50/1996, introdus prin Ordonanța Guvernului
nr. 83/2000, magistrații și celelalte categorii de personal
salarizate potrivit acestei legi au dreptul pe perioada
concediului de odihnă, pe lângă indemnizația de concediu,
și la o primă egală cu indemnizația brută sau cu salariul
de bază brut din luna anterioară plecării în concediu. Acest
drept legal nu a fost acordat, deoarece aplicarea art. 411
alin. 1 din Legea nr. 50/1996 a fost suspendată prin art. III
alin. (2) din Ordonanța de urgență a Guvernului
nr. 33/2001, iar prevederile art. 50 alin. (2) din Ordonanța
de urgență a Guvernului nr. 177/2002 au abrogat
dispozițiile Legii nr. 50/1996 referitoare la salarizarea și alte
drepturi ale magistraților și personalului de specialitate
juridică asimilat acestora. În consecință, consideră că prin
dispozițiile legale criticate a fost restrâns exercițiul dreptului
legal la prima de concediu, fără a exista vreuna dintre
situațiile prevăzute de art. 53 din Constituție care
reglementează posibilitatea restrângerii prin lege a
exercițiului unor drepturi sau libertăți. De asemenea,
apreciază că sunt încălcate și prevederile art. 41 alin. (2)
din Constituție, referitoare la dreptul la concediu de odihnă
plătit, care include în opinia lor și dreptul la prima de
vacanță.
Tribunalul Suceava — Secția civilă apreciază că
excepția de neconstituționalitate nu este întemeiată, întrucât
dreptul la prima de concediu nu se confundă cu dreptul la
concediu de odihnă plătit și nu este un drept fundamental,
garantat de Constituție.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților, în punctul său de
vedere, apreciază că prevederile legale criticate nu
contravin dispozițiilor constituționale invocate de autorii
excepției, întrucât dreptul la prima de concediu nu este un
drept garantat de Constituție.
Avocatul Poporului apreciază, de asemenea, că
prevederile art. III alin. (2) din Ordonanța de urgență a
Guvernului nr. 33/2001 și ale art. 50 alin. (2) din
Ordonanța de urgență a Guvernului nr. 177/2002 sunt
constituționale. În acest sens, arată că suspendarea
dreptului la prima ce se acordă cu ocazia plecării în
concediu de odihnă, precum și abrogarea prevederilor
referitoare la salarizarea și alte drepturi ale magistraților și
personalului de specialitate juridică asimilat acestora sunt
conforme prevederilor art. 41 alin. (2) din Constituție,
potrivit cărora salariații au dreptul la măsuri de protecție
socială îstabilite prin lege“, după cum precizează textul
constituțional.
Președintele Senatului și Guvernul nu au comunicat
punctele lor de vedere asupra excepției de neconstituționalitate ridicate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 493/13.VI.2005
C U R T E A,

examinând încheierile de sesizare, punctele de vedere ale
Președintelui Camerei Deputaților și Avocatului Poporului,
rapoartele întocmite de judecătorul-raportor, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată și modificată prin Legea nr. 386/2001, publicată
în Monitorul Oficial al României, Partea I, nr. 390 din
17 iulie 2001, dispoziții potrivit cărora: îDe asemenea, se
suspendă până la data de 1 ianuarie 2002 aplicarea
prevederilor art. 411 alin. (1) care cuprind dispoziții referitoare
la acordarea primei pentru concediul de odihnă și ale art. 45
alin. (1) referitoare la cuantumul sporului cu care se plătesc
orele lucrate peste durata normală a timpului de muncă din
Legea nr. 50/1996 privind salarizarea și alte drepturi ale
personalului din organele autorității judecătorești, republicată în
Monitorul Oficial al României, Partea I, nr. 563 din
18 noiembrie 1999, modificată și completată prin Ordonanța
Guvernului nr. 83/2000 pentru modificarea și completarea Legii
nr. 50/1996 privind salarizarea și alte drepturi ale personalului
din organele autorității judecătorești, publicată în Monitorul
Oficial al României, Partea I, nr. 425 din 1 septembrie 2000,
precum și aplicarea prevederilor art. IV referitoare la acordarea
primei cu ocazia plecării în concediul de odihnă din Ordonanța
de urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“
Autorii excepției invocă, de asemenea, neconstituționalitatea prevederilor art. 50 alin. (2) din Ordonanța de
urgență a Guvernului nr. 177/2002 privind salarizarea și
alte drepturi ale magistraților, publicată în Monitorul Oficial
al României, Partea I, nr. 924 din 18 decembrie 2002,
prevederi al căror conținut este următorul: îPe data intrării
în vigoare a prezentei ordonanțe de urgență se abrogă art. 11,
precum și celelalte dispoziții referitoare la salarizarea și alte
drepturi ale magistraților și personalului de specialitate juridică
asimilat, potrivit legii, acestora, din Legea nr. 50/1996 privind
salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, cu
modificările și completările ulterioare, precum și orice alte
dispoziții contrare.“
În susținerea neconstituționalității acestor texte de lege
autorii excepției invocă încălcarea prevederilor art. 41
alin. (2) și ale art. 53 din Constituție, potrivit cărora:
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul

3

săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
constată că acordarea primei pentru concediu de odihnă,
reglementată de art. 411 alin. (1) din Legea nr. 50/1996
privind salarizarea și alte drepturi ale personalului din
organele autorității judecătorești, a fost suspendată prin
dispozițiile art. III alin. (2) din Ordonanța de urgență a
Guvernului nr. 33/2001.
Mai apoi, dispozițiile art. 12 alin. (4) din Legea bugetului
de stat pe anul 2002 nr. 743/2001, publicată în Monitorul
Oficial al României, Partea I, nr. 784 din 11 decembrie
2001, au prevăzut că î(4) Termenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată și
modificată prin Legea nr. 386/2001, se prelungesc până la data
de 31 decembrie 2002.“
În sfârșit, dispozițiile art. 50 alin. (2) din Ordonanța de
urgență a Guvernului nr. 177/2002 au abrogat prevederile
legale referitoare la acordarea primei pentru concediu în
ceea ce îi privește pe magistrați, cât și personalul de
specialitate asimilat.
Autorii excepției susțin că suspendarea acordării primei
pentru concediu, precum și abrogarea dreptului la primă
pentru concediu constituie o restrângere neconstituțională a
acestui drept, precum și o încălcare a dispozițiilor
constituționale care consacră dreptul la concediu de odihnă
plătit.
Curtea constată că prevederile legale criticate au fost
supuse
în
mai
multe
rânduri
controlului
de
constituționalitate, prin raportare la aceleași dispoziții
constituționale invocate și în prezenta cauză.
Astfel, prin Decizia nr. 12 din 18 ianuarie 2005,
publicată în Monitorul Oficial al României, Partea I, nr. 216
din 15 martie 2005, și prin Decizia nr. 38 din 25 ianuarie
2005, publicată în Monitorul Oficial al României, Partea I,
nr. 221 din 16 martie 2005, Curtea, în temeiul dispozițiilor
art. 29 alin. (1) din Legea nr. 47/1992, a respins ca fiind
inadmisibile excepțiile de neconstituționalitate ce priveau
art. III alin. (2) din Ordonanța de urgență a Guvernului
nr. 33/2001 și art. 12 alin. (4) din Legea nr. 743/2001,
constatând că aceste prevederi legale au avut caracter
temporar, iar efectele lor au încetat la data prevăzută
pentru aplicare. Astfel, a reținut că dispozițiile art. III
alin. (2) din Ordonanța de urgență a Guvernului nr. 33/2001
și-au încetat aplicarea la data de 1 ianuarie 2002, iar cele
ale art. 12 alin. (4) din Legea nr. 743/2001, la

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 493/13.VI.2005

31 decembrie 2002, ambele date fiind anterioare sesizării
Curții Constituționale.
Prin Decizia nr. 37 din 25 ianuarie 2005, publicată în
Monitorul Oficial al României, Partea I, nr. 230 din
18 martie 2005, Curtea a respins ca neîntemeiate criticile
de neconstituționalitate care priveau art. 50 alin. (2) din
Ordonanța de urgență a Guvernului nr. 177/2002, statuând
că îbeneficiul unor drepturi salariale suplimentare, cum este
și prima de concediu, nu constituie un drept constituțional
fundamental, iar prevederile art. 53 din Constituție nu sunt
incidente în privința reglementării lor. În consecință,

legiuitorul este în drept să le acorde, să le modifice ori să
înceteze acordarea lor, precum și să stabilească perioada
în care le acordă“. De asemenea, a reținut că îdreptul la
concediul de odihnă plătit, ca măsură de protecție socială
garantată de prevederile constituționale, nu se confundă cu
deptul la prima de concediu, astfel că nu poate fi reținută
încălcarea dispozițiilor art. 41 alin. (2) din Constituție“.
Întrucât nu au intervenit elemente noi, de natură să
justifice schimbarea jurisprudenței în materie a Curții
Constituționale, considerentele și soluția din deciziile
anterioare își mențin valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești și ale art. 12 alin. (4) din
Legea bugetului de stat pe anul 2002 nr. 743/2001, excepție ridicată de Gheorghe Rusu, Isabela-Irina Ciobanu, Gheorghe
Pața, Ovidiu Todașcă și Angelica-Mariana Bulughiană în Dosarul nr. 13/C/2005 al Tribunalului Suceava — Secția civilă,
de Constantin Boguș, Adina-Elena Irimia, Dragalin Străjer, Gabriela Pașcovici, Daniela Baboi-Schmegner în Dosarul
nr. 12/C/2005 al aceleiași instanțe și de Doina Bolohan, Doru Florin Lupu, Ovidiu Nelu Ficioru, Lenuța Rusu, Suzănica
Asofiei și Petrișor Manolache în Dosarul nr. 18/C/2005 al aceleiași instanțe.
2. Respinge, ca fiind neîntemeiată, excepția de neconstituționalitate a dispozițiilor art. 50 alin. (2) din Ordonanța
de urgență a Guvernului nr. 177/2002 privind salarizarea și alte drepturi ale magistraților, excepție ridicată de aceiași
autori în aceleași dosare.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

DECIZIE
pentru aprobarea Normelor privind condițiile și modalitatea de decontare a serviciilor
de hemodializă și dializă peritoneală în sistem ambulatoriu, contractate de Casa Națională
de Asigurări de Sănătate cu furnizorii din sectorul privat, câștigători ai licitației naționale
pentru centrele-pilot
Având în vedere:
— Hotărârea Guvernului nr. 1.487/2004 privind achiziționarea serviciilor medicale de hemodializă și dializă
peritoneală;
— Ordinul ministrului sănătății și al președintelui Casei Naționale de Asigurări de Sănătate nr. 55/42/2005 pentru
aprobarea derulării programelor și subprogramelor de sănătate finanțate din bugetul Fondului național unic de asigurări
sociale de sănătate în anul 2005, cu modificările ulterioare;
— Ordinul ministrului sănătății nr. 1.718/2004 privind aprobarea Regulamentului de organizare și funcționare a
unităților de dializă publice și private,
în temeiul dispozițiilor art. 77 alin. (2) din Ordonanța de urgență a Guvernului nr. 150/2002 privind organizarea și
funcționarea sistemului de asigurări sociale de sănătate, cu modificările și completările ulterioare, și ale art. 16 alin. (3)
din Statutul Casei Naționale de Asigurări de Sănătate, aprobat prin Decizia președintelui Casei Naționale de Asigurări de
Sănătate nr. 47/2004, cu modificările ulterioare,

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 493/13.VI.2005
președintele Casei Naționale de Asigurări de Sănătate emite următoarea decizie:
Art. 1. — Se aprobă Normele privind condițiile și
modalitatea de decontare a serviciilor de hemodializă și
dializă peritoneală în sistem ambulatoriu, contractate de
Casa Națională de Asigurări de Sănătate cu furnizorii din
sectorul privat câștigători ai licitației naționale pentru
centrele-pilot, prevăzute în anexa care face parte integrantă
din prezenta decizie.

Art. 2. — Direcțiile de specialitate din cadrul Casei
Naționale de Asigurări de Sănătate, casele de asigurări de
sănătate județene și a municipiului București cu aria de
competență în teritoriul de funcționare a centrelor-pilot și
furnizorii câștigători ai licitației naționale pentru centrele-pilot
vor duce la îndeplinire prevederile prezentei decizii.
Art. 3. — Prezenta decizie va fi publicată în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București, 6 iunie 2005.
Nr. 182.
ANEXĂ

NORME
privind condițiile și modalitatea de decontare a serviciilor de hemodializă și dializă peritoneală
în sistem ambulatoriu, contractate de Casa Națională de Asigurări de Sănătate cu furnizorii din sectorul privat
câștigători ai licitației naționale pentru centrele-pilot
1. Dispoziții generale
1.1. Casele de asigurări de sănătate sunt împuternicite
să reprezinte Casa Națională de Asigurări de Sănătate în
relația cu furnizorii din sectorul privat câștigători ai licitației
naționale pentru centrele-pilot, denumiți în continuare
furnizori.
1.2. În calitate de reprezentanți locali ai Casei Naționale
de Asigurări de Sănătate, casele de asigurări de sănătate
sunt obligate să nominalizeze un număr suficient de
persoane care vor verifica, valida și controla declarațiile de
servicii lunare [centralizatorul și desfășurătorul privind
evidența după CNP a bolnavilor cu insuficiență renală
cronică (IRC) în stadiu uremic, beneficiari de hemodializă
și dializă peritoneală din centrele-pilot, precum și sumele
aferente] ale furnizorului pentru fiecare centru-pilot. Aceste
persoane vor fi nominalizate prin decizie a președinteluidirector general al casei de asigurări de sănătate. O copie
a deciziei de nominalizare a persoanelor responsabile va fi
înaintată Casei Naționale de Asigurări de Sănătate, cu
mențiunea ca orice modificare ulterioară a acesteia să fie
comunicată.
1.3. Transportul medical al bolnavilor pentru hemodializă
se realizează în baza contractelor încheiate în acest sens
de casele de asigurări de sănătate cu furnizorii de servicii
de transport sanitar.
1.4. La nivelul centrelor-pilot se acordă servicii de
hemodializă în regim ambulatoriu atât bolnavilor aflați
constant în evidență (îbolnav constant“), în limita a 152 de
ședințe pentru tratamentul continuu/12 luni, cât și celor
tratați temporar (îbolnav temporar“), precum și servicii de
dializă peritoneală bolnavilor aflați constant în evidență.
Bolnavul constant este bolnavul tratat prin dializă pentru
IRC în stadiu uremic, înregistrat în Registrul de evidență a
bolnavilor dializați din centrul-pilot în care bolnavul
beneficiază de ședințele de dializă.
Bolnavul temporar este bolnavul care necesită tratament
în centrul-pilot pentru mai puțin de 6 săptămâni, respectiv:
• bolnavul cu dializă pentru IRC în stadiu uremic,
înregistrat în Registrul de evidență a bolnavilor dializați al
unui alt centru de dializă, tratat ca urmare a transferului
temporar, realizat cu respectarea condițiilor și formalităților
de transfer prevăzute în Regulamentul de organizare și
funcționare a unităților de dializă publice și private, aprobat
prin Ordinul ministrului sănătății nr. 1.718/2004;
• bolnavul cu acutizări ale IRC, care necesită temporar
ședințe de hemodializă.

Bolnavul nou este bolnavul inclus în tratament în
condițiile Regulamentului de organizare și funcționare a
unităților de dializă publice și private și validat de Comisia
Medicală Centrală de Includere în Tratament, comisie
numită prin decizie a președintelui Casei Naționale de
Asigurări de Sănătate.
Bolnavul nou este inclus în tratament astfel:
a) bolnavul nou selectat de pe lista de așteptare este
inclus în tratament cu aprobarea Comisiei Medicale
Centrale de Includere în Tratament;
b) bolnavul nou introdus în dializă în regim de urgență
va fi comunicat Comisiei Medicale Centrale de Includere în
Tratament în termen de 24 de ore de la decizia de
introducere în dializă. Formularul de comunicare va
cuprinde un set minim de date care fundamentează decizia
introducerii în dializă.
2. Raportarea serviciilor de dializă
2.1. Furnizorul va transmite caselor de asigurări de
sănătate, în original (două exemplare) și în format electronic,
Declarația de servicii lunară (centralizatorul și desfășurătorul
privind evidența după CNP a bolnavilor cu IRC în stadiu
uremic, beneficiari de hemodializă și dializă peritoneală din
centrele-pilot, precum și sumele aferente), în formatul
prevăzut în anexă. Documentele vor fi certificate în privința
realității, regularității și legalității și vor fi semnate de:
— reprezentantul legal al furnizorului;
— directorul economic al furnizorului;
— medicul-șef/coordonatorul centrului-pilot;
— persoana care întocmește documentele.
2.2. Documentele menționate la pct. 2.1 se vor realiza
în baza evidențelor tehnico-operative conduse la nivelul
centrelor-pilot și se vor depune la casele de asigurări de
sănătate lunar, în primele 5 zile lucrătoare ale lunii
următoare celei pentru care se face raportarea.
2.3. Netransmiterea de către furnizor a documentelor
menționate la pct. 2.1 exonerează Casa Națională de
Asigurări de Sănătate de obligația plății pentru luna
respectivă.
2.4. Nerespectarea de către furnizor a termenului
menționat la pct. 2.2, precum și existența unor erori în
raportare vor atrage decalarea termenului de plată cu un
număr de zile lucrătoare egal cu numărul zilelor cu care
furnizorul a depășit termenul, respectiv până la raportarea
corectă.
2.5. După verificarea și validarea declarațiilor de servicii
lunare transmise de furnizor, în termen de 5 zile lucrătoare,
după perioada prevăzută la pct. 2.2, ale lunii următoare

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 493/13.VI.2005

celei pentru care se face raportarea, casele de asigurări de
sănătate sunt obligate să transmită Casei Naționale de
Asigurări de Sănătate Declarația de servicii lunară a
furnizorului (centralizatorul și desfășurătorul privind evidența
după CNP a bolnavilor cu IRC în stadiu uremic, beneficiari
de hemodializă și dializă peritoneală din centrele-pilot,
precum și sumele aferente), în original și în format
electronic. Declarația de servicii lunară va fi certificată în
privința realității, regularității și legalității și va fi semnată
din partea casei de asigurări de sănătate de:
— președinte-director general;
— director economic;
— director relații contractuale;
— medic-șef;
— persoana care întocmește documentele.
2.6. Direcția programe naționale și Serviciul medical din
cadrul Casei Naționale de Asigurări de Sănătate vor
verifica încadrarea în numărul de bolnavi contractați,
respectarea volumului de servicii prevăzut în contract și
încadrarea în valoarea contractului pentru fiecare centrupilot.
2.7. După aplicarea prevederilor pct. 2.6, Casa Națională
de Asigurări de Sănătate va notifica în scris furnizorului
observațiile sale. Notificarea se va transmite cel târziu în a
15-a zi lucrătoare a lunii următoare celei pentru care se
face raportarea. Pentru situațiile prevăzute la pct. 2.3 și 2.4,
termenul prevăzut mai sus se stabilește de la data
depunerii documentelor de către furnizor la casa de
asigurări de sănătate.
2.8. Furnizorul, în baza notificării primite de la Casa
Națională de Asigurări de Sănătate, emite factura fiscală,
pe care o trimite în original la Casa Națională de Asigurări
de Sănătate.
2.9. Trimestrial, în situații excepționale, se poate realiza
regularizarea care se aplică perioadei de la începutul
derulării contractului până la sfârșitul trimestrului respectiv,
cu încadrarea în sumele contractate.
2.10. Înaintea regularizării, Casa Națională de Asigurări
de Sănătate va transmite Registrului renal român, pentru
verificare și validare, datele legate de bolnavi, raportate
lunar de furnizori.
3. Controlul raportării serviciilor de dializă
3.1. Controlul serviciilor de dializă raportate de furnizori
se realizează de casele de asigurări de sănătate
trimestrial, la centrele-pilot nominalizate, până în data de
15 a lunii următoare trimestrului pentru care se face
controlul.
3.2. Controlul va urmări, în principal, următoarele:
a) acuratețea și validarea datelor colectate și raportate;
b) eventuale obstacole sau disfuncționalități.
3.3. În urma fiecărui control se va întocmi un raport
care va fi transmis direcțiilor coordonatoare din cadrul
Casei Naționale de Asigurări de Sănătate, în vederea
regularizării trimestriale.
3.4. Controlul anual se va efectua până la data de
15 februarie a anului următor.
4. Decontarea serviciilor de dializă
4.1. Casa Națională de Asigurări de Sănătate
decontează lunar serviciile de dializă realizate în luna
anterioară celei pentru care se face decontarea, în
conformitate cu termenii contractuali.
4.2. Decontarea se face prin tarif/serviciu pentru bolnavii
beneficiari de hemodializă, în funcție de numărul de servicii
efectuate (îtariful hemodializei“) și, respectiv, o sumă fixă
anuală per bolnav supus tratamentului de dializă
peritoneală (îtariful dializei peritoneale“).
4.3. Furnizorul are obligația de a nominaliza la rubrica
îCumpărător“ din factura fiscală, pe lângă Casa Națională
de Asigurări de Sănătate, în calitate de achizitor, și centrulpilot, în calitate de beneficiar.

Rubrica îContul cumpărătorului“ se completează cu
contul CNAS, și anume: RO91TREZ70027621620XXXXX,
iar rubrica îBanca“, cu ATCPMB.
Datele de identificare a furnizorului trebuie să
corespundă cu cele din contract.
Rubrica îDescrierea produselor“ se va completa cu
îservicii medicale de hemodializă“, respectiv îservicii
medicale de dializă peritoneală“, valoarea serviciilor
exprimată în lei la cursul euro al Băncii Naționale a
României la data facturării, precum și numărul contractului
încheiat cu Casa Națională de Asigurări de Sănătate.
Valoarea serviciilor medicale de hemodializă, exprimată în
lei, se va defalca în valoarea serviciilor medicale și
valoarea medicamentelor și materialelor sanitare utilizate și
va corespunde cu datele validate din formularele
îDeclarație de servicii lunară“.
Valoarea facturii va fi exprimată în lei.
4.4. Suma decontată va fi în funcție de numărul
ședințelor de hemodializă multiplicat cu tariful hemodializei,
precum și de numărul pacienților supuși dializei peritoneale,
tratați, multiplicat cu 1/12 (o douăsprezecime) din tariful
dializei peritoneale.
4.5. În baza rapoartelor prevăzute la pct. 3.3, Casa
Națională de Asigurări de Sănătate va notifica furnizorului
serviciile ce fac obiectul regularizării, precum și suma
aferentă. Regularizarea se va face la cursul Băncii
Naționale a României din data emiterii facturii
corespunzătoare lunii pentru care s-a făcut regularizarea. În
acest sens furnizorul emite o factură distinctă care se
transmite la Casa Națională de Asigurări de Sănătate după
notificare. Plățile sau reținerile se efectuează odată cu
plata facturii pentru luna următoare încheierii trimestrului
respectiv.
4.6. Plățile de la Casa Națională de Asigurări de
Sănătate pentru serviciile furnizate conform contractelor
sunt sub condiția aprobării bugetului anual al Casei
Naționale de Asigurări de Sănătate.
4.7. În cazul în care: a) bugetul anual al Casei
Naționale de Asigurări de Sănătate nu este aprobat în
termen de 90 de zile de la începutul anului calendaristic;
sau b) Casa Națională de Asigurări de Sănătate stabilește
că alocația bugetară în bugetul său anual este insuficientă
pentru a finanța serviciile medicale de dializă, conform
contractului, Casa Națională de Asigurări de Sănătate sau
furnizorul poate înceta contractul sau poate conveni un
volum mai mic de servicii.
5. Contabilitatea operațiunilor rezultate din executarea
contractelor încheiate
5.1. Contabilitatea operațiunilor rezultate din contractele
încheiate de furnizorii de servicii de hemodializă și dializă
peritoneală se ține utilizându-se următoarele conturi:
— 410 îCheltuielile instituției publice finanțate de la
buget“;
— 234 îFurnizori“;
— 700 îFinanțare de la buget privind anul curent.“
5.2. Înregistrările contabile ocazionate de derularea
operațiunilor rezultate din executarea contractelor încheiate
cu furnizorii de servicii de dializă peritoneală și hemodializă
sunt următoarele:
a) primirea facturilor lunare și înregistrarea obligației de
plată;
— 410 îCheltuielile instituției publice finanțate de la
buget“ = 234 îFurnizori“
b) decontarea serviciilor facturate;
— 234 îFurnizori“ = 700 îFinanțare de la buget privind
anul curent.“
6. Dispoziții finale
Anexa face parte integrantă din prezentele norme.

PDF compression, OCR, web-optimization with CVISION's PdfCompressor

7

*) Anexa este reprodusă în facsimil.

ANEXĂ*)
la norme

MONITORUL OFICIAL AL ROMÂNIEI, PARTEA I, Nr. 493/13.VI.2005

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 493/13.VI.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 493/13.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017467]
ISSN 1453—4495

PDF compression, OCR, web-optimization with CVISION's PdfCompressor

