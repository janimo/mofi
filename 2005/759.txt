PARTEA

Anul 173 (XVII) — Nr. 759

I

Vineri, 19 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

920.

— Hotărâre privind organizarea și funcționarea
Agenției Naționale de Control al Exporturilor .........

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
72.

HOTĂRÂRI

— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare ce
stabilește standarde minime pentru protecția
vițeilor .........................................................................

ALE

GUVERNULUI

5–8

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Agenției Naționale de Control al Exporturilor
În temeiul art. 108 din Constituția României, republicată, al art. 9 din Ordonanța de urgență a Guvernului
nr. 158/1999 privind regimul de control al exporturilor, importurilor și altor operațiuni cu produse militare, aprobată cu
modificări și completări prin Legea nr. 595/2004, al art. 3 alin. (5) din Legea nr. 387/2003 privind regimul de control al
exporturilor de produse și tehnologii cu dublă utilizare, cu modificările ulterioare, și al art. 5 alin. (4) din Legea nr. 56/1997
pentru aplicarea prevederilor Convenției privind interzicerea dezvoltării, producerii, stocării și folosirii armelor chimice și
distrugerea acestora, republicată,
Guvernul României

adoptă prezenta hotărâre.

Art. 1. — (1) Agenția Națională de Control al Exporturilor,
denumită în continuare Agenția, este organ de specialitate
al administrației publice centrale, cu personalitate juridică, și
funcționează în subordinea Ministerului Afacerilor Externe.
(2) Agenția are sediul în municipiul București, Calea
13 Septembrie nr. 1—3, corp A1, et. 3, sectorul 5.
Art. 2. — În sensul prezentei hotărâri, sintagmele de
mai jos au următoarele înțelesuri:
a) produse strategice înseamnă, cumulativ sau separat,
după caz:

1. produse militare — armamente, muniții, rachete,
bombe, torpile, mine, vehicule terestre, aeriene și maritime
și alte produse, echipamente și sisteme proiectate și
realizate pentru scopuri militare, componente, părți și
accesorii ale acestora, precum și software și tehnologia
aferentă;
2. produse și tehnologii cu dublă utilizare — articole,
software, tehnologii și servicii din domeniul industrial care
au dublă utilizare, civilă și militară, precum și articole,
tehnologii și servicii, inclusiv cele purtătoare de tehnologii
informatice și de comunicații, referitoare la dispozitive

2

MONITORUL OFICIAL AL ROMÂNIEI, PARTEA I, Nr. 759/19.VIII.2005

nucleare explozive, arme nucleare, chimice, biologice și la
rachete purtătoare de asemenea arme;
b) operațiuni cu produse strategice — acele operațiuni,
astfel cum sunt ele reglementate prin Legea nr. 387/2003
privind regimul de control al exporturilor de produse și
tehnologii cu dublă utilizare, cu modificările ulterioare, și
prin Ordonanța de urgență a Guvernului nr. 158/1999
privind regimul de control al exporturilor, importurilor și altor
operațiuni cu produse militare, aprobată cu modificări și
completări prin Legea nr. 595/2004, inclusiv, dar nu
limitativ;
c) sistemul național de control al operațiunilor cu produse
strategice — ansamblul constituit din cadrul legislativ, listele
naționale de control, autoritatea națională în domeniu și
alte instituții publice, principiile, procedurile, activitățile de
autorizare, înregistrare, licențiere și control, cooperare și
asistență internațională, documentația de control al
exporturilor, regimul de sancțiuni, parteneriatul Guvern
— industrie.
Art. 3. — (1) Agenția coordonează sistemul național de
control al operațiunilor cu produse strategice, precum și
toate activitățile privind aplicarea prevederilor Convenției
privind interzicerea dezvoltării, producerii, stocării și folosirii
armelor chimice și distrugerea acestora, denumită în
continuare Convenția.
(2) Agenția este autoritatea națională și răspunde de
aplicarea politicii Guvernului:
a) în domeniul controlului operațiunilor cu produse
strategice;
b) în domeniul implementării în România a prevederilor
Convenției.
(3) Agenția asigură, în calitate de Punct național de
contact, legătura cu celelalte state părți în domeniile care
fac obiectul Protocolului Națiunilor Unite împotriva fabricării
și traficului ilegale de arme de foc, piese și componente
ale acestora, precum și de muniții.
Art. 4. — (1) Pentru realizarea obiectivelor din domeniul
controlului operațiunilor cu produse strategice Agenția
exercită următoarele atribuții principale:
a) propune elementele politicii și strategiei naționale în
domeniul controlului operațiunilor cu produse strategice,
având în vedere armonizarea cadrului legislativ cu
reglementările Uniunii Europene și obligațiile internaționale
asumate de România, în conformitate cu legislația în
vigoare;
b) coordonează sistemul național de control al
operațiunilor cu produse strategice și desfășoară activități
semestriale de informare și pregătire a celorlalte instituții
ale statului, cu competențe în controlul operațiunilor cu
produse strategice, precum și alte activități dedicate
cooperării interagenții; încheie protocoale de cooperare și
programe de acțiune comună cu alte instituții sau structuri
competente;
c) informează anual Guvernul și Consiliul Suprem de
Apărare a Țării în legătură cu dezvoltările semnificative în
materie;
d) elaborează și promovează proiecte de acte normative
în domeniile de responsabilitate, stabilește și aplică
sancțiuni, elaborează norme metodologice, mecanisme,
proceduri și instrucțiuni necesare aplicării regimului de
control al operațiunilor cu produse strategice;
e) autorizează și înregistrează, după caz, persoanele,
inclusiv autoritățile publice, pentru a desfășura operațiuni cu
produse strategice; licențiază operațiunile de export,
reexport, import și orice alte operațiuni de transfer, în
regim vamal definitiv sau suspensiv în ori din afara
teritoriului României, operațiunile de intermediere, asistența
tehnică, transferurile de software sau tehnologie prin
mijloace electronice, prin fax ori telefon, operațiunile
necomerciale de scoatere sau introducere, în regim definitiv
ori temporar, în sau din afara teritoriului României, de
tranzit internațional și transbordare de produse strategice;

gestionează notificările privind dezvoltarea și producerea în
România a produselor și tehnologiilor cu dublă utilizare;
f) eliberează autorizații, certificate de înregistrare,
permise, licențe, certificate internaționale de import sau alte
documente echivalente, precum și certificate de control al
livrării, la solicitarea persoanelor interesate;
g) efectuează acțiuni de control, în toate fazele de
autorizare, înregistrare, notificare, licențiere, livrare și
postlivrare, precum și, după caz, în etapa de prelicențiere;
h) dispune, în cazul încălcării prevederilor legii,
anularea, suspendarea, modificarea, retragerea, interdicția,
revocarea actelor administrative eliberate de Agenție;
dispune sancționarea contravențională sau sesizarea
organelor de anchetă penală, după caz, în cazul încălcării
prevederilor legii;
i) participă la activitățile regimurilor și mecanismelor
internaționale de neproliferare și de control al exporturilor,
la reuniunile organizațiilor internaționale care au în
competențe controlul diferitelor categorii de arme
convenționale și de distrugere în masă, la acțiuni și
manifestări internaționale din domeniile sale de
responsabilitate, precum și la alte activități ale comunității
internaționale de control al exporturilor;
j) asigură aplicarea în România a liniilor directoare și a
listelor de control ale regimurilor internaționale de
neproliferare și de control al exporturilor: Aranjamentul de
la Wassenaar pentru controlul exporturilor de arme
convenționale și de produse și tehnologii cu dublă utilizare,
Grupul Australia, Grupul furnizorilor nucleari, Comitetul
Zangger, Regimul de control al tehnologiilor pentru rachete,
Codul de la Haga privind neproliferarea rachetelor balistice
și altele;
k) participă, în cadrul regimurilor internaționale de
neproliferare și de control al exporturilor la care România
este stat participant, la schimbul de informații generale și
specifice privind transferurile, respectiv refuzurile de licențe
de export;
l) asigură preluarea și implementarea acquis-ului
comunitar în domeniul controlului operațiunilor cu produse
strategice și respectarea principiilor și criteriilor Codului de
conduită al Uniunii Europene privind exporturile de arme;
m) contribuie la raportările care derivă din calitatea
României de stat membru ONU (Registrul ONU de arme
convenționale, Programul de acțiune al Națiunilor Unite
pentru prevenirea, combaterea și eradicarea comerțului ilicit
cu arme de calibru mic și armament ușor, sub toate
aspectele sale etc.), semnatar al Documentului OSCE
privind armele de calibru mic și armament ușor, precum și,
după caz, la solicitările altor mecanisme internaționale de
raportare și transparență, cum ar fi: SIPRI — Institutul
Internațional de la Stockholm pentru Studierea Păcii,
Small Arms Survey etc.;
n) asigură participarea, în colaborare cu celelalte
instituții cu atribuții în materie, la activitatea comitetelor și
grupurilor de lucru ale Consiliului Uniunii Europene, în
domeniile sale de competență;
o) președintele Agenției asigură președinția Consiliului
pentru avizarea licențierii operațiunilor cu produse și
tehnologii cu dublă utilizare și a Consiliului interministerial
pentru controlul exporturilor, importurilor și altor operațiuni
cu produse militare; direcțiile de specialitate din cadrul
Agenției asigură activitatea de secretariat a acestor consilii;
p) colaborează, potrivit competențelor, la desfășurarea
activităților de monitorizare și aplicare a embargourilor și
regimurilor restrictive privind exporturile de produse
strategice și a obligațiilor care decurg din aplicarea
embargourilor privind transferurile de produse strategice
instituite printr-o rezoluție a Consiliului de Securitate al
Națiunilor Unite, poziție comună sau acțiune comună
adoptată de Uniunea Europeană, decizie a Organizației
pentru Securitate și Cooperare în Europa sau instituite de
state membre NATO;

MONITORUL OFICIAL AL ROMÂNIEI, PARTEA I, Nr. 759/19.VIII.2005
q) elaborează și publică Raportul anual privind controlul
exporturilor de arme, în versiunea română și engleză,
documentar și în versiune electronică;
r) inițiază acțiuni de promovare a intereselor specifice
României în relațiile cu organizațiile și organismele
internaționale de neproliferare și de control al exporturilor
de produse strategice;
s) acordă consultanță de specialitate și organizează
programe de informare și campanii de avertizare a
persoanelor fizice și juridice, inclusiv a autorităților publice
în legătură cu principiile, obiectivele, normele, procedurile și
restricțiile regimului de control al operațiunilor cu produse
strategice;
t) inițiază actualizarea listelor de produse strategice
supuse regimului de control, în conformitate cu obligațiile și
angajamentele internaționale asumate de România;
u) acordă asistență de specialitate în vederea creării și
modernizării altor sisteme naționale de control, la solicitările
partenerilor externi;
v) organizează Conferința națională anuală în beneficiul
comunității românești de control al exporturilor, precum și
alte seminarii și reuniuni, cu scopul întăririi cunoașterii
riguroase a standardelor din domeniul controlului
exporturilor, precum și al asigurării premiselor și interpretării
unitare a aplicării uniforme a legislației în materie;
w) asigură președinția și secretariatul Grupului român de
neproliferare;
x) încheie, în condițiile legii, tratate la nivel
departamental cu autorități și structuri omologe din state cu
politici similare de neproliferare;
y) participă cu stand propriu la expoziția națională
bienală de tehnică militară și, după caz, la expoziții
internaționale specializate în tehnică militară și tehnologie
de vârf.
(2) În exercitarea atribuțiilor sale Agenția posedă și
folosește bunuri aflate în patrimoniul său și, după caz,
dispune de acestea în condițiile legii, în scopul realizării
obiectului său de activitate.
Art. 5. — În domeniul controlului implementării
Convenției, Agenția exercită următoarele atribuții:
a) propune elementele politicii și strategiei naționale în
domeniul controlului implementării prevederilor Convenției;
b) elaborează și promovează, în conformitate cu
legislația în vigoare, proiecte de acte normative, norme
metodologice privind procedurile tehnice de aplicare a
dispozițiilor Legii nr. 56/1997 pentru aplicarea prevederilor
Convenției privind interzicerea dezvoltării, producerii, stocării
și folosirii armelor chimice și distrugerea acestora,
republicată, precum și deciziile și recomandările referitoare
la aplicarea Convenției, ce se adoptă de Conferința statelor
părți;
c) asigură controlul producerii, folosirii, importului și
exportului de substanțe chimice toxice și precursorii
acestora, dispune sancționarea contravențională sau
sesizarea organelor de anchetă penală, după caz, în cazul
încălcării prevederilor legii;
d) autorizează funcționarea instalațiilor și/sau a
laboratoarelor în care se produc substanțe chimice toxice
și precursorii acestora înscrise în lista nr. 1 din anexa
nr. 1 la Legea nr. 56/1997, republicată, folosite în scopuri
neinterzise, și notifică Organizația pentru Interzicerea
Armelor Chimice, denumită în continuare OIAC, transferurile
de substanțe chimice înscrise în lista nr. 1 din anexa nr. 1
la Legea nr. 56/1997, republicată, cu cel puțin 30 de zile
înainte de efectuarea lor;
e) verifică sistematic, prin inspecții la fața locului,
substanțele chimice toxice și precursorii acestora înscrise
în lista nr. 1 din anexa nr. 1 la Legea nr. 56/1997,
republicată, instalațiile și/sau laboratoarele în care se
produc substanțe chimice înscrise în lista nr. 1 din anexa
nr. 1 la Legea nr. 56/1997, republicată, folosite în scopuri
neinterzise;

3

f) verifică, pe bază de declarații și prin inspecții la fața
locului, platformele care produc, prelucrează sau consumă,
importă ori exportă substanțe chimice toxice și precursori
ai acestora înscrise în listele nr. 2 și 3 din anexa nr. 1 la
Legea nr. 56/1997, republicată, precum și platformele care
produc prin sinteză substanțe organice definite, neînscrise
în liste; corpul de control al Agenției constată contravențiile
și aplică amenzile prevăzute de Legea nr. 56/1997,
republicată, care se virează integral la bugetul de stat, în
condițiile legii;
g) elaborează și transmite la OIAC declarațiile naționale,
inițiale și anuale, privind substanțele chimice toxice și
precursori ai acestora înscrise în lista nr. 1 din anexa nr. 1
la Convenție și instalațiile de producere a acestora în
scopuri neinterzise, substanțele chimice toxice și precursori
ai acestora înscrise în listele nr. 2 și 3 din anexa nr. 1 la
Convenție, platformele care produc, prelucrează, consumă,
importă sau exportă aceste substanțe chimice, precum și
platformele care produc prin sinteză substanțe organice
definite, neînscrise în liste;
h) colectează datele necesare întocmirii declarațiilor
naționale și organizează banca națională de date în
domeniu;
i) asigură, împreună cu alte autorități publice
competente, desfășurarea inspecțiilor internaționale ale
OIAC în România în conformitate cu prevederile Convenției
și ale Legii nr. 56/1997, republicată; constituie echipa de
însoțire din membri ai corpului de control, din reprezentanți
ai obiectivului inspectat și, după caz, din reprezentanți ai
autorităților publice competente;
j) încheie acorduri și protocoale de colaborare cu alte
instituții și organisme naționale în vederea asigurării
respectării prevederilor Convenției;
k) participă, în cadrul delegației României, la reuniunile
OIAC, la alte manifestări internaționale din domeniul
controlului interzicerii armelor chimice; cooperează cu
Secretariatul tehnic al OIAC și cu autoritățile naționale din
alte state în vederea aplicării eficiente a prevederilor
Convenției;
l) acordă la cerere consultanță de specialitate și
organizează programe de informare și campanii de
avertizare a operatorilor economici în legătură cu principiile,
obiectivele, normele și procedurile privind regimul de
control al interzicerii armelor chimice.
Art. 6. — (1) Finanțarea cheltuielilor aferente activității
Agenției se asigură integral de la bugetul de stat, prin
bugetul Ministerului Afacerilor Externe.
(2) Președintele Agenției îndeplinește, conform legii,
funcția de ordonator terțiar de credite.
(3) Agenția poate încheia, în condițiile legii, contracte cu
persoane fizice sau juridice, având ca obiect prestarea de
servicii de consultanță necesare realizării obiectivelor din
domeniile sale de activitate.
Art. 7. — (1) În cadrul Agenției funcționează Punctul
național focal de consultanță pentru examinarea și
soluționarea cu operativitate a cererilor de clasificare a
produselor strategice și a altor cereri de consultanță din
domeniile de competență.
(2) Agenția administrează website-uri pe Internet
destinate informării operatorilor economici, altor autorități
interesate și societății civile asupra legislației și procedurilor
de licențiere în vigoare.
(3) Agenția organizează periodic activități de
perfecționare și testare pentru persoanele cu
responsabilități în controlul operațiunilor cu produse
strategice din cadrul companiilor ale căror activități intră
sub incidența regimului de control al operațiunilor cu
produse strategice și/sau regimului de control al
implementării Convenției.
Art. 8. — (1) Structura organizatorică a Agenției este
prevăzută în anexa care face parte integrantă din prezenta
hotărâre.

4

MONITORUL OFICIAL AL ROMÂNIEI, PARTEA I, Nr. 759/19.VIII.2005

(2) În structura direcțiilor pot fi organizate servicii și
birouri, care se aprobă prin ordin al președintelui Agenției.
(3) Atribuțiile și sarcinile compartimentelor se stabilesc
prin Regulamentul de organizare și funcționare al Agenției,
în maximum 30 de zile de la intrarea în vigoare a
prezentei hotărâri.
(4) Regulamentul de organizare și funcționare și statul
de funcții ale Agenției se aprobă prin ordin al președintelui
Agenției, cu avizul ministrului afacerilor externe.
Art. 9. — Numărul maxim de posturi al Agenției este de
45, inclusiv demnitarul și cabinetul acestuia.
Art. 10. — (1) Agenția este condusă de un președinte
cu rang de secretar de stat, numit prin decizie a primuluiministru, la propunerea ministrului afacerilor externe.
(2) Președintele conduce întreaga activitate a Agenției și
o reprezintă în relațiile cu instituțiile internaționale, cu
ministerele, cu alte organe ale administrației publice
centrale, cu alte instituții publice și organizații, precum și
cu persoane fizice și juridice din țară și din străinătate.
(3) În exercitarea atribuțiilor sale președintele Agenției
emite ordine și instrucțiuni.
(4) Ordinele și instrucțiunile cu caracter normativ emise
de președintele Agenției se publică în Monitorul Oficial al
României, Partea I.
(5) Președintele exercită orice atribuții care îi revin
potrivit prevederilor legale și regulamentului de organizare
și funcționare.
Art. 11. — (1) Salarizarea personalului Agenției se face
potrivit prevederilor legale în vigoare.
(2) Salarizarea președintelui Agenției și acordarea
celorlalte drepturi se face potrivit prevederilor aplicabile
persoanelor care ocupă funcții asimilate cu funcții de
demnitate publică, conform anexei nr. III la Legea
nr. 154/1998 privind sistemul de stabilire a salariilor de

bază în sectorul bugetar și a indemnizațiilor pentru
persoane care ocupă funcții de demnitate publică, cu
modificările și completările ulterioare, astfel cum au fost
modificate prin anexa nr. IX din Ordonanța Guvernului
nr. 9/2005.
(3) Personalul Agenției este format din funcționari publici
și personal contractual.
Art. 12. — (1) În vederea realizării atribuțiilor sale,
pentru combaterea actelor și faptelor de încălcare a
legislației în domeniul de competență,
Agenția își
constituie Corpul de control.
(2) Organizarea, funcționarea și atribuțiile Corpului de
control se stabilesc prin ordin al președintelui Agenției, în
maximum 30 de zile de la intrarea în vigoare a prezentei
hotărâri.
(3) În exercitarea atribuțiilor sale de control Corpul de
control al Agenției are acces neîngrădit, în condițiile legii,
la documente, date și informații necesare, oricare ar fi
deținătorii acestora.
(4) Corpul de control al Agenției constată contravențiile
la regimul de control din domeniile de competență și aplică
amenzile contravenționale care se virează integral la
bugetul de stat, în condițiile legii.
(5) Agenția sesizează organele de urmărire penală în
cazul în care faptele constatate de Corpul de control sunt
considerate, potrivit legii, infracțiuni.
Art. 13. — Agenția are în dotare un parc auto, potrivit
prevederilor legale în vigoare.
Art. 14. — Pe data intrării în vigoare a prezentei
hotărâri se abrogă Hotărârea Guvernului nr. 327/2000
privind organizarea și funcționarea Agenției Naționale de
Control al Exporturilor Strategice și al Interzicerii Armelor
Chimice, publicată în Monitorul Oficial al României, Partea I,
nr. 179 din 25 aprilie 2000, cu completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Lucian Leuștean,
secretar de stat
Președintele Agenției Naționale de Control al Exporturilor,
Liliana Ghervasuc
Ministrul muncii, solidarității sociale și familiei,
Gheorghe Barbu
Ministrul integrării europene,
Ene Dinga
Ministrul finanțelor publice,
Ionel Popescu

București, 11 august 2005.
Nr. 920.

ANEXĂ
Numărul maxim de posturi = 45
(inclusiv demnitarul și cabinetul acestuia)
STRUCTURA ORGANIZATORICĂ

a Agenției Naționale de Control al Exporturilor
PREȘEDINTE

Cabinet demnitar

Structura de securitate

Direcția arme
convenționale

Compartiment juridic

Compartiment audit intern

Direcția produse
și tehnologii cu dublă
utilizare

Compartiment resurse
umane

Compartiment economicofinanciar

MONITORUL OFICIAL AL ROMÂNIEI, PARTEA I, Nr. 759/19.VIII.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare ce stabilește standarde minime
pentru protecția vițeilor
Văzând Referatul de aprobare nr. 33.806 din 12 august 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește standarde minime pentru protecția vițeilor,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Directivei Consiliului 91/629/CEE ce stabilește standarde
minime pentru protecția vițeilor, publicată în Jurnalul Oficial
al Comunităților Europene (JOCE) nr. L 340 din
11 decembrie 1991, p. 28.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la 6 luni
de la publicare.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 15 august 2005.
Nr. 72.

ANEXĂ

NORMĂ SANITARĂ VETERINARĂ
ce stabilește standarde minime pentru protecția vițeilor
Art. 1. — Prezenta normă sanitară veterinară stabilește
standarde minime pentru protecția vițeilor destinați creșterii
și îngrășării.
Art. 2. — Pentru scopurile prezentei norme sanitare
veterinare, termenii de mai jos au următoarele semnificații:
a) vițel — un animal din specia bovine până la vârsta
de 6 luni;
b) autoritate competentă — autoritatea competentă astfel
cum este definită la art. 2 pct. 6 din Norma sanitară
veterinară privind controalele veterinare și zootehnice
aplicabile comerțului României cu statele membre ale
Uniunii Europene cu unele animale vii și produse de
origine animală, aprobată prin Ordinul ministrului agriculturii,
alimentației și pădurilor nr. 580/2002, publicat în Monitorul
Oficial al României, Partea I, nr. 250 din 11 aprilie 2003,
ce transpune în legislația națională Directiva Consiliului
90/425/CEE.
Art. 3. — (1) Autoritatea sanitară veterinară centrală a
României, reprezentată de Direcția generală sanitară
veterinară din structura Autorității Naționale Sanitare
Veterinare și pentru Siguranța Alimentelor, trebuie să se
asigure că, începând cu data aderării României la Uniunea

Europeană, toate exploatațiile sunt conforme cel puțin cu
următoarele cerințe:
a) vițeii nu trebuie ținuți în boxe individuale după vârsta
de 8 săptămâni, cu excepția cazului în care un medic
veterinar certifică faptul că sănătatea sau comportamentul
vițelului necesită ca acesta să fie izolat pentru a fi supus
tratamentului. Lățimea oricărei boxe individuale pentru un
vițel trebuie să fie cel puțin egală cu înălțimea vițelului la
greabăn, măsurată în poziție patrupedă, iar lungimea
acesteia trebuie să fie cel puțin egală cu lungimea corpului
vițelului, măsurată de la vârful nasului până la marginea
caudală a tuberozității ischiatice, înmulțită cu 1,1. Boxele
individuale pentru viței, exceptându-le pe cele pentru
izolarea animalelor bolnave, trebuie să aibă pereți perforați
care să permită vițeilor să aibă contacte vizuale și tactile;
b) pentru vițeii crescuți în grupuri, spațiul liber alocat și
disponibil pentru fiecare vițel trebuie să fie de cel puțin
1,5 m2 pentru fiecare vițel cu o greutate vie de până la
150 kg, de cel puțin 1,7 m 2 pentru fiecare vițel cu
greutatea vie între 150 kg și 220 kg și de cel puțin 1,8 m2
pentru fiecare vițel cu greutatea vie de 220 kg și peste.

6

MONITORUL OFICIAL AL ROMÂNIEI, PARTEA I, Nr. 759/19.VIII.2005

(2) Totuși, prevederile alin. (1) lit. b) nu se aplică:
a) exploatațiilor cu mai puțin de 6 viței;
b) vițeilor ținuți alături de mame în vederea alăptării.
(3) Durata de utilizare a instalațiilor construite înainte de
intrarea în vigoare a prezentei norme sanitare veterinare și
care nu întrunesc prevederile alin. (1) trebuie să fie
stabilită de autoritatea competentă în lumina rezultatelor
inspecțiilor prevăzute la art. 6 alin. (1) și nu trebuie
prelungită în nici un caz după data aderării României la
Uniunea Europeană.
Art. 4. — Autoritatea sanitară veterinară centrală a
României trebuie să se asigure, prin direcțiile sanitarveterinare și pentru siguranța alimentelor județene și,
respectiv, a municipiului București, că, în fapt, condițiile
pentru creșterea vițeilor sunt în conformitate cu prevederile
anexei la prezenta normă sanitară veterinară.
Art. 5. — Prevederile anexei la prezenta normă sanitară
veterinară pot fi modificate și completate aplicându-se
cerințele Uniunii Europene, pentru a se ține cont de
progresul științific.
Art. 6. — (1) Autoritatea sanitară veterinară centrală a
României trebuie să se asigure că sunt efectuate inspecții
sub responsabilitatea acesteia, pentru a se verifica dacă
sunt respectate prevederile prezentei norme sanitare
veterinare și ale anexei la aceasta. Aceste inspecții ce pot
fi efectuate și cu ocazia controalelor realizate în alte
scopuri trebuie să acopere anual un număr reprezentativ
din punct de vedere statistic de sisteme diferite de creștere
a animalelor, utilizate în România.
(2) De la data aderării României la Uniunea Europeană,
la fiecare 2 ani, înainte de ultima zi lucrătoare a lunii
aprilie, autoritatea sanitară veterinară centrală a României
trebuie să informeze Comisia Europeană despre rezultatele
inspecțiilor efectuate în cursul celor 2 ani precedenți, în
conformitate cu prezentul articol, incluzând numărul de
inspecții efectuate în raport cu numărul de exploatații din
teritoriul național.
Art. 7. — Pentru a fi importate în România animalele
care provin din țări ce nu sunt membre ale Uniunii
Europene trebuie să fie însoțite de un certificat emis de
autoritatea competentă a țării exportatoare, care să ateste
faptul că acestea au beneficiat de un tratament cel puțin
echivalent cu cel administrat animalelor din România, așa
cum este prevăzut de prezenta normă sanitară veterinară.
Art. 8. — (1) a) Experții veterinari ai Comisiei Europene
pot, în cooperare cu reprezentanții Autorității Naționale
Sanitare Veterinare și pentru Siguranța Alimentelor, să
efectueze inspecții la fața locului în România, în măsura
în care acest lucru este indispensabil pentru evaluarea
aplicării uniforme a prevederilor prezentei norme sanitare
veterinare. Persoanele care efectuează astfel de inspecții
trebuie să implementeze măsurile speciale de igienă
personală necesare pentru a exclude orice risc de
transmitere a bolii.
b) Experții responsabili pentru aceste inspecții trebuie să
fie desemnați de Comisia Europeană, la propunerile
statelor membre.
c) Inspecțiile trebuie să fie efectuate în numele
Comunității Europene, care suportă cheltuielile ocazionate
de vizita experților veterinari comunitari.
d) Frecvența și procedura acestor inspecții trebuie să fie
stabilite în conformitate cu procedura comunitară.
e) Când pe teritoriul României se efectuează o astfel de
inspecție, trebuie să se acorde experților Comisiei
Europene și ai statelor membre ale Uniunii Europene toată
asistența necesară în îndeplinirea obligațiilor acestora.

f) Reprezentanții Comisiei Europene și ai statelor
membre ale Uniunii Europene trebuie să informeze
Autoritatea Națională Sanitară Veterinară și pentru
Siguranța Alimentelor despre rezultatele acestor inspecții.
g) Autoritatea Națională Sanitară Veterinară și pentru
Siguranța Alimentelor trebuie să ia orice măsuri care se
pot dovedi necesare, pentru a ține seama de rezultatele
acestor inspecții.
h) Dacă Autoritatea Națională Sanitară Veterinară și
pentru Siguranța Alimentelor nu ia aceste măsuri, Comisia
Europeană poate, după ce situația a fost examinată în
cadrul Comitetului Veterinar Permanent, să recurgă la
prevederile care îi dau dreptul să suspende temporar sau
definitiv importul de viței din exploatația respectivă.
i) Dacă deficiențele nu sunt înlăturate în termenul
prevăzut, Comisia Europeană poate elimina România de pe
lista țărilor terțe din care este autorizat oficial importul de
viței. Comisia Europeană trebuie să notifice României
măsurile luate și motivele aplicării acestora.
j) Prevederi generale pentru implementarea prezentului
articol, în special în ceea ce privește frecvența și
modalitățile de efectuare a inspecțiilor la care se referă
lit. a), trebuie să fie stabilite în conformitate cu procedura
comunitară.
(2) a) Experții veterinari ai Autorității Naționale Sanitare
Veterinare și pentru Siguranța Alimentelor, ca autoritate
competentă a României, pot, în cooperare cu reprezentanți
ai autorității competente din țara terță vizată, să efectueze
inspecții la fața locului în acea țară terță, în măsura în
care acest lucru este indispensabil pentru evaluarea
aplicării uniforme a prevederilor prezentei norme sanitare
veterinare.
b) Experții responsabili pentru aceste inspecții trebuie să
fie numiți de Autoritatea Națională Sanitară Veterinară și
pentru Siguranța Alimentelor la propunerile directorilor
generali ai acesteia.
c) Inspecțiile trebuie să fie efectuate în numele
Autorității Naționale Sanitare Veterinare și pentru Siguranța
Alimentelor, care suportă cheltuielile ocazionate de vizita
experților veterinari români.
d) Frecvența și procedura acestor inspecții trebuie să fie
stabilite în conformitate cu procedura națională emisă de
Autoritatea Națională Sanitară Veterinară și pentru
Siguranța Alimentelor.
e) Țara terță vizată, pe teritoriul căreia se efectuează o
astfel de inspecție, trebuie să acorde experților Autorității
Naționale Sanitare Veterinare și pentru Siguranța
Alimentelor toată asistența necesară în îndeplinirea
obligațiilor acestora.
f) Reprezentanții Autorității Naționale Sanitare Veterinare
și pentru Siguranța Alimentelor trebuie să informeze
autoritatea competentă a țării terțe vizate despre rezultatele
acestor inspecții.
g) Autoritatea competentă a țării terțe vizate trebuie să
ia orice măsuri ce se pot dovedi necesare, pentru a ține
seama de rezultatele acestor inspecții.
h) Dacă autoritatea competentă a țării terțe vizate nu ia
aceste măsuri, Autoritatea Națională Sanitară Veterinară și
pentru Siguranța Alimentelor recurge la prevederile ce îi
dau dreptul să suspende temporar sau definitiv importul de
viței din exploatația respectivă.
i) Dacă deficiențele nu sunt înlăturate în termenul
prevăzut, Autoritatea Națională Sanitară Veterinară și pentru
Siguranța Alimentelor elimină acea țară terță de pe lista
țărilor terțe din care este autorizat oficial importul de viței
în România. Autoritatea Națională Sanitară Veterinară și
pentru Siguranța Alimentelor trebuie să notifice autorității

MONITORUL OFICIAL AL ROMÂNIEI, PARTEA I, Nr. 759/19.VIII.2005
competente a acelei țări terțe măsurile luate și motivele
aplicării acestora.
j) Prevederi generale pentru implementarea prezentului
articol, în special în ceea ce privește frecvența și
modalitățile de efectuare a inspecțiilor la care se referă
lit. a), trebuie să fie stabilite în conformitate cu procedura
națională.
Art. 9. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Autoritatea sanitară veterinară centrală a României
poate să mențină sau să aplice în teritoriul propriu
prevederi mai stricte pentru protecția vițeilor decât cele
stabilite în prezenta normă sanitară veterinară. Autoritatea

7

Națională Sanitară Veterinară și pentru Siguranța
Alimentelor trebuie să informeze Comisia Europeană
despre orice astfel de măsuri.
(3) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(4) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare, iar în caz de
infracțiuni, sesizează organele de cercetare penală.
(5) Prezenta normă sanitară veterinară constituie
transpunerea oficială a Directivei Consiliului 91/629/CEE,
astfel cum a fost amendată ultima dată prin Regulamentul
Consiliului 806/2003/CE.
Art. 10. — Anexa face parte integrantă din prezenta
normă sanitară veterinară.

ANEXĂ
la norma sanitară veterinară
CONDIȚIILE PENTRU CREȘTEREA VIȚEILOR

1. Materialele utilizate pentru construcția adăposturilor
pentru cazarea vițeilor și, în special, a boxelor și a
echipamentului cu care aceștia intră în contact, trebuie să
nu fie dăunătoare și să permită curățenia mecanică,
precum și dezinfecția temeinică.
2. Până la elaborarea unor reguli comunitare în acest
sens, ce trebuie să fie transpuse în legislația națională,
circuitele electrice și echipamentul trebuie să fie instalate în
conformitate cu normele naționale în vigoare, pentru a se
preveni șocurile electrice.
3. Izolarea, încălzirea și ventilația adăposturilor trebuie
să asigure că circulația aerului, nivelul impurităților,
temperatura, umiditatea relativă a aerului și concentrațiile
de gaze sunt menținute în limite ce nu sunt dăunătoare
vițeilor.
4. Toate echipamentele automate sau mecanice,
indispensabile pentru sănătatea și bunăstarea vițeilor,
trebuie să fie inspectate cel puțin o dată pe zi. Atunci când
se constată defecțiuni, acestea trebuie remediate imediat
sau, dacă acest lucru nu este posibil, trebuie să fie luate
măsuri corespunzătoare în vederea protejării sănătății și
bunăstării vițeilor până la remedierea defecțiunii, în special
prin utilizarea metodelor alternative de furajare și de
menținere a condițiilor de mediu în limite normale.
5. Atunci când se utilizează un sistem de ventilație
artificială, trebuie prevăzute un sistem de rezervă
corespunzător care să poată asigura o reînnoire a aerului
suficientă pentru a păstra sănătatea și bunăstarea vițeilor
în eventualitatea unei avarii și un sistem de alarmă care
să atenționeze îngrijitorul în caz de apariție a defecțiunilor.
Sistemul de alarmă trebuie să fie testat periodic.
6. Vițeii nu trebuie să fie ținuți în permanență în
întuneric. Pentru a răspunde nevoilor lor fiziologice și
etologice, trebuie elaborate prevederi care să permită,
pentru diferite condiții de climat, un iluminat artificial sau
natural corespunzător. În cazul iluminatului artificial, acesta

trebuie să funcționeze pentru o perioadă cel puțin
echivalentă cu perioada de lumină naturală disponibilă în
mod normal între orele 9,00 și 17,00. Trebuie să existe, de
asemenea, surse adecvate de iluminat, fixe sau mobile,
suficient de puternice pentru a permite o inspectare a
vițeilor în orice moment.
7. Toți vițeii ținuți în adăposturi trebuie să fie inspectați
de către proprietar sau de către persoana responsabilă de
animale cel puțin de două ori pe zi. Vițeii ținuți în aer liber
trebuie să fie inspectați cel puțin o dată pe zi. Orice vițel
suspect de îmbolnăvire sau rănit trebuie să fie tratat
corespunzător fără întârziere, iar consultația de către
medicul veterinar trebuie să fie efectuată cât mai repede
posibil pentru fiecare vițel care nu răspunde la îngrijirea
dată de îngrijitor. Atunci când este necesar, vițeii bolnavi
sau răniți trebuie să fie izolați în spații adecvate, cu
așternut uscat și confortabil.
8. Adăposturile pentru viței trebuie să fie construite în
așa fel încât să permită fiecărui vițel să stea culcat, să se
odihnească, să stea în poziție patrupedă și să se lingă fără
dificultate.
9. Vițeii nu trebuie să fie legați, cu excepția celor cazați
în grupuri, care pot fi legați pentru perioade de cel mult o
oră pentru hrănire cu lapte sau administrare de substituenți
de lapte. Atunci când se folosește legarea vițeilor, aceasta
nu trebuie să le producă răniri. Vițeii trebuie inspectați cu
regularitate, iar mijlocul de legare trebuie ajustat pentru a
le asigura confortul. Fiecare mijloc de legare trebuie să fie
confecționat în așa fel încât să elimine riscul de strangulare
sau rănire și să permită vițelului să se miște, conform
prevederilor pct. 8.
10. Clădirile, boxele, echipamentul și ustensilele folosite
pentru viței trebuie să fie curățate temeinic și dezinfectate,
pentru a se preveni infecțiile încrucișate sau dezvoltarea
organismelor purtătoare de boală. Fecalele, urina și hrana
neconsumată sau împrăștiată trebuie să fie îndepărtate ori

8

MONITORUL OFICIAL AL ROMÂNIEI, PARTEA I, Nr. 759/19.VIII.2005

de câte ori este necesar, pentru a se diminua mirosul și
pentru a nu atrage muște sau rozătoare.
11. Pardoseala trebuie să fie netedă, dar nealunecoasă,
astfel încât să se prevină rănirea vițeilor, și trebuie
proiectată astfel încât să nu provoace răniri sau suferințe
vițeilor culcați ori în poziție patrupedă. Pardoseala trebuie
să fie adecvată pentru mărimea și greutatea vițeilor și să
formeze o suprafață rigidă, plană și stabilă. Zona de culcuș
trebuie să fie confortabilă, curată și drenată corespunzător
și să nu afecteze vițeii în mod nefavorabil. Tuturor vițeilor
mai mici de două săptămâni trebuie să li se asigure un
așternut corespunzător.
12. Tuturor vițeilor trebuie să li se asigure o alimentație
corespunzătoare vârstei, greutății, cerințelor fiziologice și
comportamentale ale acestora, pentru asigurarea unei stări
de sănătate și bunăstare corespunzătoare. În acest scop
hrana vițeilor trebuie să conțină o cantitate suficientă de
fier, pentru a se asigura un nivel mediu sanguin de
hemoglobină de cel puțin 4,5 mmol/l, și o rație zilnică
minimă de furaje fibroase pentru fiecare vițel de peste
două săptămâni, cantitatea crescând de la 50 la 250 g/zi

pentru vițeii cu vârsta între 8 și 20 de săptămâni. Vițeilor
nu trebuie să li se pună botnițe.
13. Toți vițeii trebuie să fie hrăniți cel puțin de două ori
pe zi. Atunci când vițeii sunt cazați în grupuri și nu sunt
furajați ad libidum sau cu un sistem de furajare automat,
fiecare vițel trebuie să aibă acces la hrană în același timp
cu ceilalți din grupul respectiv.
14. Toți vițeii mai mari de două săptămâni trebuie să
aibă acces liber la o cantitate suficientă de apă proaspătă
sau să fie capabili să-și satisfacă nevoile consumului de
fluide prin utilizarea altor lichide. În condiții de căldură
excesivă sau pentru vițeii care sunt bolnavi, apa proaspătă
de băut trebuie să le fie asigurată în permanență.
15. Echipamentele de furajare și adăpare trebuie să fie
proiectate, construite, instalate și întreținute astfel încât să
se limiteze pe cât posibil contaminarea hranei și a apei
destinate vițeilor.
16. Fiecare vițel trebuie să primească colostru de
bovine cât mai curând posibil după fătare și, în orice caz,
în primele 6 ore de viață.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 759/19.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047440]
ISSN 1453—4495

