Anul 173 (XVII) — Nr. 934

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 19 octombrie 2005

SUMAR
Nr.

278.

980.

Pagina
LEGI ȘI DECRETE
— Lege pentru acceptarea Deciziei nr. 1 a
Comitetului mixt România — Statul Israel din
21 februarie 2005 de amendare a Protocolului 3
privind definirea noțiunii de produse originare și
metode de cooperare administrativă, din Acordul
de Comerț Liber dintre România și Statul Israel,
semnat la București la 30 ianuarie 2001 ...............
— Decret privind promulgarea Legii pentru
acceptarea Deciziei nr. 1 a Comitetului mixt
România — Statul Israel din 21 februarie 2005 de
amendare a Protocolului 3 privind definirea noțiunii
de produse originare și metode de cooperare
administrativă, din Acordul de Comerț Liber dintre
România și Statul Israel, semnat la București la
30 ianuarie 2001 .......................................................

LEGI

Nr.

Pagina
DECIZII ALE CURȚII CONSTITUȚIONALE

1

Decizia nr. 468 din 20 septembrie 2005 referitoare la
excepția de neconstituționalitate a dispozițiilor
art. 5 pct. 2 din Ordonanța Guvernului
nr. 102/2000 privind statutul și regimul refugiaților
în România ................................................................

2–4

ORDONANȚE ALE GUVERNULUI ROMÂNIEI
143.

2

ȘI

— Ordonanță de urgență pentru modificarea și
completarea Ordonanței de urgență a Guvernului
nr. 5/2003 privind acordarea de ajutoare pentru
încălzirea locuinței, precum și a unor facilități
populației pentru plata energiei termice ..................

5–7

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru acceptarea Deciziei nr. 1 a Comitetului mixt România — Statul Israel din 21 februarie 2005
de amendare a Protocolului 3 privind definirea noțiunii de produse originare
și metode de cooperare administrativă, din Acordul de Comerț Liber
dintre România și Statul Israel, semnat la București la 30 ianuarie 2001
Parlamentul României

adoptă prezenta lege.

Articol unic. — Se acceptă Decizia nr. 1 a Comitetului
mixt România — Statul Israel*) din 21 februarie 2005 de
amendare a Protocolului 3 privind definirea noțiunii de

produse originare și metode de cooperare administrativă,
din Acordul de Comerț Liber dintre România și Statul
Israel, semnat la București la 30 ianuarie 2001.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

ADRIAN NĂSTASE
București, 5 octombrie 2005.
Nr. 278.

PREȘEDINTELE SENATULUI

NICOLAE VĂCĂROIU

*) Decizia nr. 1 a Comitetului mixt România — Statul Israel se publică ulterior în Monitorul Oficial al României, Partea I, nr. 934 bis în afara
abonamentului, care se poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

2

MONITORUL OFICIAL AL ROMÂNIEI, PARTEA I, Nr. 934/19.X.2005
PREȘEDINTELE ROMÂNIEI

DECRET
privind promulgarea Legii pentru acceptarea Deciziei nr. 1 a Comitetului mixt România —
Statul Israel din 21 februarie 2005 de amendare a Protocolului 3 privind definirea noțiunii
de produse originare și metode de cooperare administrativă, din Acordul de Comerț Liber
dintre România și Statul Israel, semnat la București la 30 ianuarie 2001
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru acceptarea
Deciziei nr. 1 a Comitetului mixt România — Statul Israel
din 21 februarie 2005 de amendare a Protocolului 3 privind
definirea noțiunii de produse originare și metode de

cooperare administrativă, din Acordul de Comerț Liber
dintre România și Statul Israel, semnat la București la
30 ianuarie 2001, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 5 octombrie 2005.
Nr. 980.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 468
din 20 septembrie 2005

referitoare la excepția de neconstituționalitate a dispozițiilor art. 5 pct. 2
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Rusu
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 pct. 2 din Ordonanța Guvernului
nr. 102/2000 privind statutul și regimul refugiaților în
România, excepție ridicată de Zhao Yujin în Dosarul
nr. 12.926/2004 al Judecătoriei Sectorului 5 București, Liu
Wenwen, prin reprezentantul legal Hua Xiaofen, în Dosarul
nr. 11.200/2004 al Judecătoriei Sectorului 5 București, Ye
Fen și Ye Ajun în Dosarul nr. 10.478/2004 al Judecătoriei
Sectorului 5 București și Hu Aihong în Dosarul
nr. 8.465/RF/2004 al Tribunalului București — Secția a VIII-a
conflicte de muncă, asigurări sociale, contencios
administrativ și fiscal.
Dezbaterile au avut loc în ședința publică din
13 septembrie 2005 și au fost consemnate în încheierea
din acea dată, când Curtea a amânat pronunțarea la
20 septembrie 2005, pentru a se depune concluzii scrise.

C U R T E A,

având în vedere actele și lucrările dosarelor, reține
următoarele:
Prin Încheierea din 3 februarie 2005, pronunțată în
Dosarul nr. 12.926/2004 al Judecătoriei Sectorului 5
București, încheierile din 31 ianuarie 2005, pronunțate în
dosarele nr. 11.200/2004 și nr. 10.478/2004 ale
Judecătoriei Sectorului 5 București, și Încheierea din
20 ianuarie 2005, pronunțată în Dosarul nr. 8.465/RF/2004
al Tribunalului București — Secția a VIII-a conflicte de
muncă, asigurări sociale, contencios administrativ și fiscal,
Curtea Constituțională a fost sesizată cu excepția de
neconstituționalitate a dispozițiilor art. 5 alin. 1 lit. b) din
Ordonanța Guvernului nr. 102/2000 privind statutul și
regimul refugiaților în România.
În motivarea excepției de neconstituționalitate, autorii
acesteia susțin, în esență, că art. 5 pct. 2 din Ordonanța
Guvernului nr. 102/2000 este contrar dispozițiilor
constituționale ale art. 22 alin. (2), precum și prevederilor
art. 3 din Convenția pentru apărarea drepturilor omului și a
libertăților fundamentale. Astfel, consideră că textul criticat
limitează cazurile de acordare a protecției umanitare
condiționate numai la situațiile în care riscul de tortură sau
tratamente inumane ori degradante are la bază unul dintre
motivele conținute în Convenția de la Geneva din 1951
(rasa, religia, naționalitatea, opiniile politice și apartenența
la un anumit grup social), dar nu include și riscul aplicării
unor pedepse inumane sau degradante. Diferența dintre

MONITORUL OFICIAL AL ROMÂNIEI, PARTEA I, Nr. 934/19.X.2005
tratamente și pedepse constă, în opinia autorului excepției,
în caracterul instituționalizat al actelor din urmă.
Învederează Curții Constituționale că motivul de acordare a
protecției umanitare, constând în riscul aplicării, în țara de
origine, a unor pedepse inumane sau degradante,
reprezintă îunul dintre puținele cazuri în care Curtea
Europeană a Drepturilor Omului face un control de
convenționalitate a legii interne“. În acest sens precizează
că, îîn condițiile în care, cel mai adesea, Curtea
Europeană se abține de la a face aprecieri cu privire la
dispozițiile legii naționale, caracterul absolut al protecției
instituite prin art. 3 din Convenția europeană a drepturilor
omului o determină să declare ca neconvențională o lege
represivă“.
Judecătoria Sectorului 5 București apreciază că
excepția de neconstituționalitate nu este întemeiată. În
acest sens arată că textul criticat îface vorbire de tortură,
pedepse și tratamente inumane, degradante, care urmează
a se aprecia în concret, în funcție de atingerile aduse
persoanei petentului, drepturilor și libertăților acesteia“.
Tribunalul București — Secția a VIII-a civilă, pentru
conflicte de muncă și litigii de muncă apreciază că
excepția de neconstituționalitate nu este întemeiată. În
acest sens, îfaptul că, în Convenția de la Geneva din
1951, nu sunt cuprinse și alte motive pentru acordarea
protecției umanitare decât cele referitoare la rasă, religie,
naționalitate, opinii politice sau apartenența la un anumit
grup social, nu constituie un neajuns al Ordonanței
Guvernului nr. 102/2000, ci al respectivei convenții“. Mai
arată că, îîn orice caz, enumerarea motivelor descrise în
Convenția de la Geneva este una exemplificativă, iar nu
limitativă și, prin urmare, excepția este de reținut“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Președintele Camerei Deputaților consideră că excepția
de neconstituționalitate este neîntemeiată. Astfel, arată că
îprotecția umanitară condiționată, reglementată de art. 5 din
Ordonanța Guvernului nr. 102/2000, este una dintre formele
de protecție ce pot fi acordate cetățenilor străini, alături de
statutul de refugiat și de protecția umanitară temporară“.
Condițiile care trebuie îndeplinite de solicitanți pentru a
primi o asemenea protecție includ riscul ca, la returnarea
în țara de origine, străinul să fie supus unei pedepse
inumane și degradante, astfel încât omisiunea indicată de
autorul excepției nu este reală. De altfel, îart. 11 din
Constituție, coroborat cu art. 20, statuează faptul că
tratatele ratificate de Parlament, potrivit legii, fac parte din
dreptul intern, iar în cazul în care există neconcordanțe
între pactele și tratatele privitoare la drepturile
fundamentale ale omului, la care România este parte, și
legile interne, au prioritate reglementările internaționale, cu
excepția cazului în care Constituția sau legile interne conțin
dispoziții mai favorabile. În aceste cazuri, interpretarea
articolului criticat se face prin prisma reglementărilor
Convenției de la Geneva din 1951, precum și a art. 3 din
Convenția pentru apărarea drepturilor omului și a libertăților
fundamentale“.
Guvernul apreciază că textele de lege criticate nu
contravin dispozițiilor constituționale invocate. În acest sens
invocă jurisprudența Curții Constituționale referitoare la
art. 5 din Ordonanța Guvernului nr. 102/2000, prin care
s-a constatat că acest text îse află în deplină concordanță
cu prevederile constituționale prin care se consfințește
dreptul la viață și la integritate fizică și psihică, prevăzut
de art. 22 din Constituție“. îObligațiile ce incumbă unui
stat, pe tărâmul art. 3 din Convenție, nu se limitează
numai la obligația negativă, aceea de a nu practica tortura

3

și de a nu aplica tratamente inumane și degradante, ci
includ și o obligație pozitivă, aceea de a proteja orice
persoană aflată sub jurisdicția sa contra unei situații
iremediabile de pericol de a fi supusă la rele tratamente,
chiar dacă acest risc ar urma să se materializeze în afara
teritoriului său“. Apreciază că textul de lege criticat
reprezintă tocmai asumarea de către stat a obligației
pozitive mai sus menționate, de a oferi o formă de
protecție persoanei care, neîndeplinind condițiile pentru
acordarea statutului de refugiat, ar fi expusă pericolului ca,
în situația în care ar fi returnată în țara de origine, să
sufere o vătămare a drepturilor sale constând în tortură,
tratamente sau pedepse inumane sau degradante“. În ceea
ce privește susținerea autorului conform căreia textul
criticat limitează cazurile de acordare a protecției umanitare
condiționate numai la situațiile în care riscul de tortură sau
tratamente inumane ori degradante are la bază numai
motive legate de rasă, religie, naționalitate, opinii politice
sau apartenența la un anumit grup social, menționează că
art. 5 din Ordonanța Guvernului nr. 102/2000 îcondiționează
acordarea acestei forme de protecție internațională de
dovedirea potențialului risc de a fi supus torturii sau
tratamentelor inumane ori degradante, fără a se face nici o
referire la motivele care ar putea genera acest risc“. Arată
că, în urma modificărilor și completărilor Ordonanței
Guvernului nr. 102/2000, aceasta a fost republicată, art. 5
pct. 2 prevăzând ca motiv de acordare a protecției
umanitare condiționate riscul de a fi supus torturii,
tratamentelor sau pedepselor inumane ori degradante.
Avocatul Poporului arată că stabilirea, prin dispozițiile
criticate, a condițiilor în care se poate acorda protecția
umanitară condiționată este în deplină concordanță cu
prevederile constituționale prin care se garantează dreptul
la viață și la integritate fizică și psihică. Astfel, această
formă de protecție se poate acorda străinului care nu
îndeplinește condițiile pentru acordarea statutului de refugiat
și cu privire la care există motive serioase să se creadă
că, dacă va fi returnat în țara de origine, riscă să sufere
o vătămare a drepturilor sale. Consideră că acest beneficiu
acordat de statul român nu contravine prevederilor art. 22
alin. (2) din Constituție, fiind conforme și cu reglementările
internaționale referitoare la statutul și regimul refugiaților.
Președintele Senatului nu a comunicat punctul său de
vedere cu privire la excepția de neconstituționalitate.
C U R T E A,

examinând încheierile de sesizare, punctele de vedere ale
președintelui Camerei Deputaților, Guvernului și Avocatului
Poporului, rapoartele întocmite de judecătorul-raportor,
susținerile părților prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Atât autorii excepției, cât și instanțele de judecată care
au sesizat Curtea Constituțională se referă la prevederile
art. 5 alin. 1 lit. b) din Ordonanța Guvernului nr. 102/2000
privind statutul și regimul refugiaților în România. Se
constată însă că, în urma republicării acestui act normativ
în Monitorul Oficial al României, Partea I, nr. 1.136 din
1 decembrie 2004, dispozițiile criticate pentru
neconstituționalitate sunt cele ale art. 5 pct. 2 din această
ordonanță. Așadar, obiectul excepției de neconstituționalitate
îl constituie dispozițiile art. 5 pct. 2 din Ordonanța

4

MONITORUL OFICIAL AL ROMÂNIEI, PARTEA I, Nr. 934/19.X.2005

Guvernului nr. 102/2000 privind statutul și regimul
refugiaților în România, care au următorul cuprins:
îProtecția umanitară condiționată se poate acorda străinului
care nu îndeplinește condițiile prevăzute la art. 2 alin. (1) și cu
privire la care există motive serioase să se creadă că, dacă va
fi returnat în țara de origine, riscă să sufere o vătămare a
drepturilor sale, constând în:
[...] 2. tortură, tratamente sau pedepse inumane ori
degradante;“.
În susținerea neconstituționalității acestor dispoziții
legale, autorul excepției invocă încălcarea prevederilor
art. 22 alin. (2) din Constituție, precum și pe cele ale
art. 3 din Convenția pentru apărarea drepturilor omului și a
libertăților fundamentale, care au următorul conținut:
— Art. 22 alin. (2) din Constituție: îNimeni nu poate fi
supus torturii și nici unui fel de pedeapsă sau de tratament
inuman ori degradant.“;
— Art. 3 din Convenția pentru apărarea drepturilor
omului și a libertăților fundamentale: îNimeni nu poate fi
supus torturii, nici pedepselor sau tratamentelor inumane ori
degradante.“
Examinând excepția de neconstituționalitate, Curtea
constată că, în momentul ridicării excepției de
neconstituționalitate în fața Judecătoriei Sectorului 5
București și a Tribunalului București — Secția a VIII-a
conflicte de muncă, asigurări sociale, contencios
administrativ și fiscal, Ordonanța Guvernului nr. 102/2000
fusese modificată în temeiul art. I pct. 2 din Ordonanța
Guvernului nr. 43/2004, textul criticat prevăzând că
protecția umanitară condiționată se poate acorda și
străinului care nu îndeplinește condițiile prevăzute la art. 2
alin. (1) din acest act normativ, dar cu privire la care
există motive serioase să se creadă că, dacă va fi returnat
în țara de origine, riscă să fie supus la tortură, tratamente
sau pedepse inumane ori degradante. În această nouă
redactare, în cuprinsul art. 5 pct. 2 se regăsesc și
pedepsele inumane sau degradante a căror pretinsă lipsă
din text o semnala autorul excepției. De altfel, referirea la
pedepse de această natură este făcută și în jurisprudența
Curții Europene a Drepturilor Omului, care, în speța
Soering contra Marii Britanii din 1989, a constatat că
responsabilitatea unui stat poate fi angajată în baza
Convenției pentru apărarea drepturilor omului și a
libertăților fundamentale, atunci când există motive serioase

să se creadă că străinul care ar fi returnat în țara sa de
origine riscă să fie supus torturii sau unor pedepse ori
tratamente inumane și degradante.
În ceea ce privește afirmația autorului excepției că textul
art. 5 pct. 2 din Ordonanța Guvernului nr. 102/2000
limitează cazurile de acordare a protecției umanitare
condiționate numai la situațiile în care riscul de tortură sau
tratamente inumane ori degradante are la bază unul dintre
criteriile stabilite în definiția termenului de refugiat, așa cum
aceasta este prevăzută în Convenția de la Geneva din
1951 privind statutul refugiaților, și anume rasa, religia,
naționalitatea, opiniile politice sau apartenența la un anumit
grup social, Curtea observă că textul criticat nu instituie
nici un fel de limitare pe criteriile enumerate mai sus.
Singura condiție impusă de art. 5 pct. 2 din Ordonanța
Guvernului nr. 102/2000 o constituie existența unor motive
serioase să se creadă că, dacă va fi returnat în țara de
origine, străinul riscă să sufere o vătămare a drepturilor
sale, constând în tortură, tratamente sau pedepse inumane
ori degradante.
Așa fiind, instanțelor judecătorești le incumbă obligația
de a analiza existența unor astfel de motive care să
justifice acordarea statutului de refugiat. Aprecierea, în
concret, a acestor motive este o chestiune de interpretare
și aplicare a legii, care excedează competenței Curții
Constituționale.
De altfel, art. 5 din Ordonanța Guvernului nr. 102/2000
a mai făcut obiectul controlului de constituționalitate, prin
Decizia nr. 151 din 17 aprilie 2003, publicată în Monitorul
Oficial al României, Partea I, nr. 290 din 25 aprilie 2003,
Curtea
Constituțională
respingând
excepția
de
neconstituționalitate și reținând că nu sunt încălcate
prevederile art. 22 din Constituție. Cu acel prilej, Curtea a
constatat că îtextele de lege criticate, reglementând
condițiile în care se poate acorda protecția umanitară
condiționată, sunt în deplină concordanță cu aceste
prevederi constituționale prin care se consfințește dreptul la
viață și la integritate fizică și psihică“.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Zhao Yujin în Dosarul nr. 12.926/2004 al
Judecătoriei Sectorului 5 București, Liu Wenwen, prin reprezentantul legal Hua Xiaofen, în Dosarul nr. 11.200/2004 al
Judecătoriei Sectorului 5 București, Ye Fen și Ye Ajun în Dosarul nr. 10.478/2004 al Judecătoriei Sectorului 5 București
și Hu Aihong în Dosarul nr. 8.465/RF/2004 al Tribunalului București — Secția a VIII-a conflicte de muncă, asigurări
sociale, contencios administrativ și fiscal.
Definitivă și general obligatorie.
Pronunțată în ședința publică din 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 934/19.X.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 5/2003
privind acordarea de ajutoare pentru încălzirea locuinței, precum și a unor facilități populației
pentru plata energiei termice
Majorarea cu aproximativ 20 % a prețului național de referință la energia termică conduce la necesitatea adoptării
de urgență a unor măsuri suplimentare de diminuare a efortului financiar în bugetele populației.
Introducerea unor noi modalități de facturare și plată a energiei termice este o măsură de urgență, având în
vedere că furnizorii au demarat operațiunile de livrare a energiei termice în sistem centralizat penru încălzirea locuinței.
Noul nivel al prețului național de referință se va aplica începând cu luna noiembrie 2005.
În acest sens, se impune adoptarea unei ordonanțe de urgență a Guvernului care să permită introducerea
măsurilor de protecție a populației în perioada sezonului rece, cel puțin odată cu majorarea prețului național de referință
la energia termică.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 5/2003
privind acordarea de ajutoare pentru încălzirea locuinței,
precum și a unor facilități populației pentru plata energiei
termice, publicată în Monitorul Oficial al României, Partea I,
nr. 119 din 25 februarie 2003, aprobată prin Legea
nr. 245/2003, cu modificările și completările ulterioare, se
modifică și se completează după cum urmează:
1. La articolului 1 alineatul (1), după litera c) se
introduce o nouă literă, litera d), cu următorul cuprins:
îd) facturarea și plata în sistem de tarifare binom.“
2. După articolul 1 se introduc 5 noi articole, articolele
11—15, cu următorul cuprins:
îArt. 11. — (1) Începând cu data de 1 noiembrie 2005
consumatorii de energie termică pot plăti facturile de
energie termică alegând unul dintre următoarele tarife:
a) tariful monom reprezentând prețul național de
referință pentru energia termică furnizată populației prin
sisteme centralizate;
b) tariful binom tip B1;
c) tariful binom tip B2.
(2) Tarifele binom prevăzute la alin. (1) lit. b) și c) sunt
opționale și sunt prevăzute în anexa nr. 2 care face parte
integrantă din prezenta ordonanță de urgență.
(3) Prin alegerea tarifelor binom consumatorii de energie
termică beneficiază de o reducere de 2,5% din valoarea
anuală totală a facturilor de energie termică.
Art. 1 2 . — Până la data de 20 octombrie 2005
autoritățile competente vor elabora procedurile privind modul
de aplicare a tarifelor binom de către furnizorii de energie
termică, care vor fi publicate în Monitorul Oficial al
României, Partea I.
Art. 1 3. — (1) Până la data de 15 noiembrie 2005
furnizorii de energie termică sunt obligați să solicite și să
aprobe opțiunile consumatorilor de energie termică
alimentați prin sisteme centralizate privind alegerea unuia
dintre tarifele binom prevăzute la art. 11 alin. (1).
(2) După data de 15 noiembrie 2005 consumatorii se
pot adresa direct furnizorilor de energie termică cu cereri
de solicitare a tarifelor binom, aceștia din urmă fiind obligați
să aprobe solicitările de schimbare a tarifului în termen de
5 zile de la înregistrarea cererilor.

(3) Opțiunea privind tariful binom ales rămâne
neschimbată pe o perioadă de 12 luni calendaristice
consecutive.
Art. 1 4 . — (1) În cazul consumatorilor de energie
termică, beneficiari ai ajutorului pentru încălzirea locuinței,
opțiunea privind tariful binom ales poate fi solicitată
furnizorilor de energie termică până la data de
20 noiembrie 2005. După aprobarea opțiunii furnizorii de
energie termică vor comunica în termen de 3 zile datele
corespunzătoare direcțiilor de muncă, solidaritate socială și
familie județene și a municipiului București.
(2) După data prevăzută la alin. (1) consumatorii de
energie termică, beneficiari ai ajutorului pentru încălzirea
locuinței, pot adresa noi opțiuni pentru tariful binom în
perioada august–septembrie 2006, care vor intra în vigoare
începând cu data de 1 noiembrie 2006.
(3) Aplicarea tarifului binom pentru plata facturilor de
energie termică, în cazul consumatorilor de energie termică,
beneficiari ai ajutorului pentru încălzirea locuinței, care au
optat pentru acest tarif conform alin. (1), se face începând
cu data de 1 ianuarie 2006.
Art. 15. — În cazul alegerii tarifelor binom prevăzute la
art. 11 alin. (1) lit. b) și c), furnizorii de energie termică vor
emite facturi de regularizare o dată pe an, dar nu mai
devreme de 12 luni de la data alegerii tarifului și nu mai
târziu de 15 luni de la data alegerii tarifului.“
3. După articolul 5 se introduce un nou articol, articolul 51,
cu următorul cuprins:
îArt. 51. — Familiile și persoanele singure cu venituri
reduse, care utilizează pentru încălzirea locuinței și
prepararea apei calde energie termică furnizată în sistem
centralizat și care au optat pentru modalitatea de facturare
și plată a energiei termice în sistem binom, beneficiază de
ajutor pentru încălzirea locuinței pe o perioadă de 12 luni,
diferențiat, pentru perioada sezonului rece și pentru restul
anului.
(2) Pentru anul 2006 ajutorul prevăzut la alin. (1) se
acordă în limita sumei totale, cu titlu de ajutor pentru
încălzirea locuinței, cuvenite pentru lunile ianuarie–martie
2006.
(3) Cuantumul prevăzut la alin. (2) se stabilește prin
hotărâre a Guvernului, în termen de 30 de zile de la
intrarea în vigoare a prezentei ordonanțe de urgență.

6

MONITORUL OFICIAL AL ROMÂNIEI, PARTEA I, Nr. 934/19.X.2005

(4) Pentru ajutoarele prevăzute la alin. (1) și (2) sunt
aplicabile prevederile art. 5 alin. (2).“
4. În cuprinsul articolului 7 alineatul (1) textul
îcuantumurile prevăzute la art. 5 alin. (1) și (2)“ se
înlocuiește cu textul îcuantumurile prevăzute la art. 5 alin. (1)
și (2), precum și la art. 51 alin. (1) și (2).“
5. În cuprinsul articolului 9 alineatul (1), articolului 13
alineatul (3), articolului 161 alineatul (1) , articolului 162
alineatul (4), articolului 163 alineatul (3) și al articolului 1616
alineatul (1) sintagma îart. 5 și 6“ se înlocuiește cu
sintagma îart. 5, 51 și 6“.
6. După articolul 16 19 se introduc 4 noi articole,
articolele 1620—1623, cu următorul cuprins:
îArt. 1620. — (1) Bonurile valorice se completează sau,
după caz, se anulează numai de către personalul autorizat
din cadrul direcțiilor teritoriale.
(2) Bonurile valorice se anulează în următoarele situații:
a) sunt deteriorate sau prezintă modificări, adăugări ori
ștersături;
b) sunt pierdute sau sustrase;
c) sunt restituite de către titulari, pe bază de procesverbal de predare-primire, direcțiilor teritoriale, în cazul în
care cuantumul ajutorului pentru încălzirea locuinței a fost
modificat și, după caz, în cazul încetării dreptului la ajutorul
pentru încălzirea locuinței;
d) nu sunt distribuite către titulari.
Art. 1621. — În situațiile prevăzute la art. 1620 alin. (2)
lit. a) și b), titularii, asociațiile de proprietari/chiriași,
furnizorii de energie termică în sistem centralizat și de
gaze naturale au obligația să anunțe în scris direcțiile
teritoriale, în termen de 72 de ore de la constatare, iar în
cazul sustragerii, și organele de poliție.
Art. 1622. — (1) Bonurile valorice anulate în condițiile
art. 1620 alin. (2) lit. a) și d) se restituie de către direcțiile
teritoriale Companiei Naționale îImprimeria Națională“ —
S.A. pe bază de aviz de însoțire și proces-verbal de
predare-primire, urmând a fi distruse contra cost.
(2) Bonurile valorice distribuite către titularii ajutorului de
încălzire, care au fost utilizate pentru achitarea consumului
de energie termică sau de gaze naturale și care au fost
returnate de către furnizorii de utilități, precum și cele
restituite conform art. 1620 alin. (2) lit. c) se păstrează de
către direcțiile teritoriale pe o perioadă stabilită potrivit
dispozițiilor legale.
Art. 1623. — (1) Bonurile valorice anulate în condițiile
prevăzute la art. 16 20 alin. (2) lit. b) se publică de
către direcțiile teritoriale în Monitorul Oficial al României,
Partea a III-a, și se declară nule.
(2) Cheltuielile pentru publicarea bonurilor valorice în
Monitorul Oficial al României, Partea a III-a, se suportă
după cum urmează:
a) de către titular, în cazul în care bonurile valorice au
fost pierdute din vina acestuia;

b) de către furnizor, în cazul în care bonurile valorice
au fost pierdute după achitarea de către titular a
contravalorii consumului de energie termică sau de gaze
naturale;
c) de către direcțiile teritoriale, în cazul în care titularului
sau furnizorului i-au fost sustrase bonurile valorice sau
acestea nu se mai regăsesc în evidența direcției teritoriale
la finalizarea Programului de acordare a ajutoarelor pentru
încălzirea locuinței pentru sezonul rece încheiat.“
7. După articolul 26 se introduce un nou articol,
articolul 27, cu următorul cuprins:
îArt. 27. — (1) Pentru sezonul rece noiembrie 2005 —
martie 2006 bonurile valorice reprezentând ajutorul pentru
încălzirea locuinței cu energie termică furnizată în sistem
centralizat pentru familiile și persoanele singure care au
optat pentru modalitatea de facturare și plată prevăzută la
art. 1 alin. (1) lit. b) și c) se acordă după cum urmează:
a) până la data de 31 octombrie 2005, bonurile aferente
lunilor noiembrie și decembrie 2005;
b) până la data de 31 decembrie 2005, bonurile
aferente lunilor ianuarie, februarie și martie 2006.
(2) Bonurile valorice reprezentând ajutorul pentru
încălzirea locuinței cu energie termică furnizată în sistem
centralizat pentru familiile și persoanele singure care au
optat pentru modalitatea de facturare și plată prevăzută la
art. 1 alin. (1) lit. a) se acordă integral până la data de
31 octombrie 2005.
(3) Pentru familiile și persoanele singure, beneficiare ale
ajutorului pentru încălzirea locuinței, care au optat pentru
modalitatea de facturare și plată în sistem binom a
energiei termice furnizate în sistem centralizat, bonurile
valorice reprezentând ajutorul pentru încălzirea locuinței se
acordă după cum urmează:
a) până la data de 31 octombrie 2005, bonurile valorice
aferente lunilor noiembrie și decembrie 2005;
b) până la data de 31 decembrie 2005, bonurile
valorice aferente perioadei ianuarie–octombrie 2006.“
8. După anexa nr. 1 se introduce anexa nr. 2, având
cuprinsul prevăzut în anexa care face parte integrantă din
prezenta ordonanță de urgență.
Art. II. — Ordonanța de urgență a Guvernului
nr. 5/2003 privind acordarea de ajutoare pentru încălzirea
locuinței, precum și a unor facilități populației pentru plata
energiei termice, publicată în Monitorul Oficial al României,
Partea I, nr. 119 din 25 februarie 2003, aprobată prin
Legea nr. 245/2003, cu modificările și completările
ulterioare, precum și cu modificările și completările aduse
prin prezenta ordonanță de urgență, se va republica în
Monitorul Oficial al României, Partea I, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul economiei și comerțului,
Iuliu Winkler,
ministru delegat pentru comerț
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 143.

MONITORUL OFICIAL AL ROMÂNIEI, PARTEA I, Nr. 934/19.X.2005
ANEXĂ
(Anexa nr. 2
la Ordonanța de urgență a Guvernului nr. 5/2003)

Tariful binom tip B1

1
2
3
4

cameră
camere
camere
camere*)

Componenta
apă caldă
de consum
B1CA

Componenta
încălzire
B1CI

Componenta
variabilă
B1CV

[lei/zi]

Locuința
[numărul de camere]

[lei/zi/m2]

[lei/Gcal]

0,17
0,25
0,35
0,5

0,01
0,01
0,01
0,01

76,5
76,5
76,5
76,5

*) Pentru locuințele cu mai mult de 4 camere se aplică valorile de la 4 camere.

Pentru o perioadă de facturare valoarea facturii, V, exprimată în lei,
se determină cu formula următoare:
V = [B1CA+B1CI x S] x N+Q x B1CV,
unde:
S = suprafața utilă a locuinței, exprimată în m2;
N = numărul de zile din perioada de facturare;
Q = energia termică consumată în perioada de facturare, exprimată
în Gcal.
Tariful binom tip B2

1
2
3
4

cameră
camere
camere
camere*)

Componenta
apă caldă
de consum
B2CA

Componenta
încălzire
B2CI

Componenta
variabilă
B2CV

[lei/zi]

Locuința
[numărul de camere]

[lei/zi/m2]

[lei/Gcal]

0,25
0,36
0,52
0,7

0,02
0,02
0,02
0,02

54,5
54,5
54,5
54,5

*) Pentru locuințele cu mai mult de 4 camere se aplică valorile de la 4 camere.

Pentru o perioadă de facturare valoarea facturii, V, exprimată în lei, se
determină cu formula următoare:
V = [B2CA+B2CI x S] x N+Q x B2CV,
unde:
S = suprafața utilă a locuinței, exprimată în m2;
N = numărul de zile din perioada de facturare;
Q = energia termică consumată în perioada de facturare, exprimată
în Gcal.

7

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de lege
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A. în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000 lei/pag.
490.000 lei/pag.
490.000 lei/pag.
875.000 lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49
720.000 lei/pag. de manuscris/72
490.000 lei/pag. de manuscris/49
490.000 lei/pag. de manuscris/49
490.000 lei/pag. de manuscris/49

lei
lei
lei
lei
lei

noi/pag.
noi/pag.
noi/pag.
noi/pag.
noi/pag.

de
de
de
de
de

manuscris
manuscris
manuscris
manuscris
manuscris

490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 934/19.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063464]
ISSN 1453—4495

