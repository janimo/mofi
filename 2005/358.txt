PARTEA

Anul 173 (XVII) — Nr. 358

I

Miercuri, 27 aprilie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE GUVERNULUI ROMÂNIEI

321.
335.

transmiterea fără plată a unor bunuri din

— Hotărâre privind evaluarea și gestionarea
zgomotului ambiental ...............................................

1–8

— Hotărâre pentru modificarea pct. 1 din anexa
la Hotărârea Guvernului nr. 997/2004 privind

HOTĂRÂRI

ALE

Pagina

proprietatea privată a Companiei Naționale de Căi
Ferate îC.F.R.“ — S.A. în proprietatea privată a
statului și în administrarea Clubului Sportiv îRapid“

GUVERNULUI

8

ROMÂNIEI

GUVERNUL ROMÂNIEI

HOTĂRÂRE
privind evaluarea și gestionarea zgomotului ambiental
În temeiul art. 108 din Constituția României, republicată, al art. 4 lit. f) din Legea protecției mediului nr. 137/1995,
republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Prezenta hotărâre abordează unitar, la
nivel național, evitarea, prevenirea sau reducerea efectelor
dăunătoare provocate de zgomotul ambiental, inclusiv a
disconfortului, prin implementarea următoarelor măsuri:
a) determinarea expunerii la zgomotul ambiental, prin
întocmirea hărților de zgomot;
b) punerea la dispoziție publicului a informațiilor privind
zgomotul ambiental și efectele sale;
c) adoptarea, pe baza datelor din hărțile de zgomot, a
planurilor de acțiune, având ca scop prevenirea și
reducerea zgomotului ambiental, acolo unde este cazul, în
special a nivelurilor de expunere, care pot avea efecte
dăunătoare asupra sănătății umane.
(2) Planurile de acțiune se elaborează pentru prevenirea
creșterii sau reducerea nivelurilor zgomotului ambiental,
acolo unde acesta depășește limitele maxim admise, și
pentru a menține calitatea mediului din punct de vedere al
zgomotului ambiental, acolo unde acesta are niveluri
acceptabile.
(3) Prezenta hotărâre reprezintă cadrul general pentru
dezvoltarea măsurilor de reducere a zgomotului emis de

sursele majore, în special de vehiculele rutiere, feroviare și
de infrastructura acestora, aeronavele, echipamentele
industriale și mecanismele mobile.
Art. 2. — (1) Prevederile prezentei hotărâri vizează
zgomotul ambiental la care este expusă populația, în
special din:
a) zonele urbane construite, mai ales pentru cele
construite pe verticală;
b) parcurile și grădinile publice;
c) zonele liniștite din aglomerări și din spațiile deschise;
d) apropierea unităților de învățământ, a spitalelor și a
altor clădiri și zone sensibile la zgomot.
(2) Prevederile prezentei hotărâri nu vizează zgomotul
ambiental generat de:
a) persoana expusă;
b) activitățile casnice;
c) vecini;
d) activitățile de la locul de muncă și din interiorul
mijloacelor de transport în comun;
e) activitățile militare din zonele militare.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 358/27.IV.2005

Art. 3. — În înțelesul prezentei hotărâri, definițiile
termenilor folosiți sunt prevăzute în anexa nr. 1.
Art. 4. — (1) Autoritățile administrației publice locale
elaborează, potrivit prevederilor prezentei hotărâri, hărțile de
zgomot pentru aglomerările aflate în administrarea lor, hărțile
strategice de zgomot și planurile de acțiune aferente acestora.
(2) În conformitate cu prevederile art. 6 alin. 2 din
Legea protecției mediului nr. 137/1995, republicată, cu
modificările și completările ulterioare, autoritățile
administrației publice locale prevăd, din bugetul local,
fonduri necesare realizării hărților de zgomot, hărților
strategice de zgomot și planurilor de acțiune, astfel:
a) începând cu anul 2006, numai pentru aglomerările cu
mai mult de 250.000 de locuitori;
b) începând cu anul 2011, pentru toate aglomerările.
(3) Unitățile aflate sub autoritatea sau în subordinea
autorității publice centrale pentru transporturi, construcții și
turism, care au în administrare infrastructuri rutiere,
feroviare sau aeroportuare, elaborează, potrivit prevederilor
prezentei hotărâri, hărțile de zgomot pentru căile ferate,
drumurile și aeroporturile aflate în administrarea lor, hărțile
strategice de zgomot și planurile de acțiune aferente
acestora, din domeniul propriu de activitate.
(4) Unitățile care aplică dispozițiile prevăzute la alin. (3),
precum și limitele de competență ale acestora se stabilesc
prin ordin al ministrului transporturilor, construcțiilor și
turismului, în termen de 3 luni de la data intrării în vigoare
a prezentei hotărâri.
(5) Autoritățile administrației publice locale și unitățile
prevăzute la alin. (1) și (3) înaintează autorității regionale
pentru protecția mediului un exemplar din hărțile de
zgomot, hărțile strategice de zgomot și planurile de
acțiune, însoțite, după caz, de toate informațiile
suplimentare solicitate de autoritățile publice regionale
pentru protecția mediului.
Art. 5. — (1) În vederea analizării, verificării și aprobării
hărților de zgomot, a hărților strategice de zgomot și a
planurilor de acțiune, precum și a informațiilor suplimentare
prevăzute la art. 4 alin. (5) se organizează la nivel regional
o comisie tehnică, denumită în continuare comisia.
(2) Comisia analizează și verifică, în principal,
următoarele aspecte:
a) modalitățile de măsurare și calcul ale indicatorilor
Lzsn și Lnoapte, conform anexei nr. 2;
b) respectarea metodelor de evaluare a indicatorilor de
zgomot, conform anexei nr. 3;
c) respectarea cerințelor minime privind hărțile strategice
de zgomot și planurile de acțiune, conform prevederilor
anexelor nr. 5 și 6;
d) respectarea cerințelor anexei nr. 7 privind informațiile
principale transmise autorităților publice regionale pentru
protecția mediului.
(3) Comisia este condusă de directorul executiv al
autorității publice regionale pentru protecția mediului și
include în mod obligatoriu reprezentanți ai: autorității
publice centrale pentru transporturi, construcții și turism,
autorităților publice locale pentru protecția mediului,
direcțiilor de sănătate publică, ai autorităților prevăzute la
art. 4 alin. (5).
Art. 6. — (1) Autoritățile publice regionale pentru
protecția mediului au următoarele responsabilități:
a) îndrumă autoritățile și unitățile menționate la art. 4
alin. (1) și (3) în vederea realizării obligațiilor ce le revin
din aplicarea prevederilor prezentei hotărâri;
b) identifică aglomerările, căile ferate, drumurile și
aeroporturile aflate pe teritoriul lor de competență, conform
prevederilor prezentei hotărâri;
c) solicită, după caz, autorităților administrației publice
locale și unităților prevăzute la art. 4 alin. (3) informații
suplimentare;
d) asigură funcționarea comisiei;

e) transmit Agenției Naționale pentru Protecția Mediului
un exemplar aprobat al hărților de zgomot, hărților
strategice de zgomot și planurilor de acțiune;
f) centralizează la nivel regional și transmit Agenției
Naționale pentru Protecția Mediului și autorității publice
centrale pentru protecția mediului informațiile principale,
conform prevederilor anexei nr. 7.
(2) Agenția Națională pentru Protecția Mediului are
următoarele responsabilități:
a) centralizează, la nivel național, datele referitoare la
identificarea aglomerărilor, căilor ferate, drumurilor și
aeroporturilor, precum și hărțile de zgomot, hărțile
strategice de zgomot și planurile de acțiune;
b) elaborează, pe baza centralizării planurilor de
acțiune, proiectul privind Planul național de acțiune pentru
reducerea nivelurilor de zgomot și îl transmite autorității
publice centrale pentru protecția mediului;
c) centralizează la nivel național și transmite autorității
publice centrale pentru protecția mediului informațiile
principale conform anexei nr. 7;
d) pune la dispoziție publicului, inclusiv prin intermediul
tehnologiilor informaționale disponibile, informații privind
hărțile de zgomot, hărțile strategice de zgomot și planurile
de acțiune conform prevederilor legislației în vigoare
referitoare la accesul liber la informația privind mediul,
precum și prevederilor anexelor nr. 5 și 6; informațiile
trebuie să fie clare, coerente, accesibile și însoțite de
un rezumat al celor mai importante aspecte furnizate.
(3) Autoritatea publică centrală pentru protecția mediului
are următoarele responsabilități:
a) emite ghiduri privind metodele de evaluare a
indicatorilor de zgomot conform prevederilor anexei nr. 3,
prin ordin comun al ministrului mediului și gospodăririi
apelor, al ministrului transporturilor, construcțiilor și
turismului, al ministrului sănătății și al ministrului
administrației și internelor, în termen de 9 luni de la data
intrării în vigoare a prezentei hotărâri;
b) elaborează reglementări privind valorile limită
corespunzătoare indicatorilor Lzsn, Lnoapte și, după caz,
Lzi și Lseară, pentru zgomotul produs de traficul rutier,
traficul feroviar, traficul aerian din preajma aeroporturilor și
pentru zgomotul produs în zonele cu activități industriale
care se aprobă prin ordin comun al ministrului mediului și
gospodăririi apelor, al ministrului sănătății, al ministrului
transporturilor, construcțiilor și turismului, al ministrului
administrației și internelor, în termen de 12 luni de la data
intrării în vigoare a prezentei hotărâri.
(4) Prin ordin comun al ministrului mediului și gospodăririi
apelor, al ministrului sănătății, al ministrului transporturilor,
construcțiilor și turismului, al ministrului administrației și
internelor se aprobă Planul național de acțiune pentru
reducerea nivelurilor de zgomot, elaborat conform alin. (2)
lit. b), până la data de 30 decembrie 2008.
Art. 7. — (1) Indicatorii de zgomot utilizați la nivel
național sunt Lzsn și Lnoapte, definiți la pct. 1 și 2 din
anexa nr. 2.
(2) În completarea indicatorilor Lzsn și Lnoapte se pot
utiliza indicatori suplimentari de zgomot, potrivit pct. 3 din
anexa nr. 2.
Art. 8. — (1) Valorile indicatorilor Lzsn și Lnoapte se
determină conform metodelor provizorii de evaluare
prevăzute în anexa nr. 3.
(2) Efectele dăunătoare se evaluează prin intermediul
relațiilor doză—efect, conform metodelor de evaluare a
efectelor dăunătoare prevăzute în anexa nr. 4.
Art. 9. — (1) Autoritățile publice regionale pentru
protecția mediului identifică aglomerările cu mai mult de
250.000 de locuitori, drumurile principale cu un trafic mai
mare de 6.000.000 de treceri de vehicule/an, căile ferate
principale cu un trafic mai mare de 60.000 de treceri de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 358/27.IV.2005
trenuri/an și aeroporturile mari și comunică aceste informații
Agenției Naționale pentru Protecția Mediului.
(2) Agenția Națională pentru Protecția Mediului transmite
autorității publice centrale pentru protecția mediului situația
centralizată a informațiilor prevăzute la alin. (1), până la
data de 30 iunie 2005. După această dată transmiterea se
realizează o dată la 5 ani.
Art. 10. — (1) Autoritățile administrației publice locale și
unitățile prevăzute la art. 4 alin. (3) elaborează hărțile
strategice de zgomot privind situația anului calendaristic
precedent pentru toate aglomerările având mai mult de
250.000 de locuitori, drumurile principale cu un trafic mai
mare de 6.000.000 de treceri de vehicule/an, căile ferate
principale cu un trafic mai mare de 60.000 de treceri de
trenuri/an și pentru aeroporturile mari.
(2) Hărțile strategice de zgomot prevăzute la alin. (1) se
supun aprobării comisiei până la data de 30 aprilie 2007.
Art. 11. — (1) Autoritățile publice regionale pentru
protecția mediului identifică toate aglomerările, drumurile
principale și căile ferate principale aflate pe teritoriul lor de
competență și comunică Agenției Naționale pentru Protecția
Mediului aceste informații.
(2) Agenția Națională pentru Protecția Mediului transmite
autorității publice centrale pentru protecția mediului situația
centralizată a informațiilor prevăzute la alin. (1), până la
data de 31 octombrie 2008. După această dată
transmiterea se realizează o dată la 5 ani.
Art. 12. — (1) Autoritățile administrației publice locale și
unitățile prevăzute la art. 4 alin. (3) elaborează hărțile
strategice de zgomot prezentând situația anului
calendaristic precedent, pentru toate aglomerările, drumurile
principale și căile ferate principale.
(2) Hărțile strategice de zgomot prevăzute la alin. (1) se
supun aprobării comisiei până la data de 30 aprilie 2012.
După această dată aprobarea se realizează o dată la 5 ani.
Art. 13. — (1) Hărțile strategice de zgomot, aprobate
potrivit art. 10 alin. (2) și art. 12 alin. (2), se reactualizează
și se revizuiesc, după caz, cel puțin o dată la 5 ani.
(2) Întocmirea hărților strategice de zgomot trebuie să
respecte cerințele minime prevăzute în anexa nr. 5.
(3) Elaborarea hărților strategice de zgomot din zona de
frontieră se face prin cooperare cu autoritățile competente
din statele vecine.
Art. 14. — (1) Autoritățile administrației publice locale și
unitățile prevăzute la art. 4 alin. (3) elaborează planurile de
acțiune pentru gestionarea zgomotului și a efectelor
acestuia, inclusiv măsurile de reducere a zgomotului, după
caz, pentru:
a) aglomerările având mai mult de 250.000 de locuitori;

3

b) zonele limitrofe drumurilor principale cu un trafic mai
mare de 6.000.000 de treceri de vehicule/an, căilor ferate
principale cu un trafic mai mare de 60.000 de treceri de
trenuri/an și aeroporturilor mari.
(2) Planurile de acțiune prevăzute la alin. (1) trebuie să
respecte cerințele minime prevăzute în anexa nr. 6.
(3) Planurile de acțiune prevăzute la alin. (1) lit. b)
trebuie să protejeze zonele liniștite din aglomerări împotriva
creșterii nivelului de zgomot.
(4) Măsurile de reducere a zgomotului trebuie să
cuprindă prioritățile identificate prin depășirea oricărei valori
limită și se aplică celor mai importante zone stabilite prin
hărțile strategice de zgomot.
(5) Planurile de acțiune prevăzute la alin. (1) se supun
aprobării comisiei până la data de 18 mai 2008.
(6) Elaborarea planurilor de acțiune din zona de
frontieră se realizează prin cooperare cu autoritățile
competente din statele vecine.
Art. 15. — (1) Autoritățile administrației publice locale și
unitățile prevăzute la art. 4 alin. (3) elaborează planuri de
acțiune ce cuprind măsuri prioritare de reducere a oricărei
valori limită care este depășită, pentru toate aglomerările,
drumurile principale și căile ferate principale identificate.
(2) Planurile de acțiune prevăzute la alin. (1) se supun
aprobării comisiei până la data de 18 mai 2013.
(3) Autoritățile administrației publice locale și unitățile
prevăzute la art. 4 alin. (3) reactualizează și revizuiesc cel
puțin o dată la 5 ani, după data aprobării, planurile de
acțiune prevăzute la art. 14 alin. (5), precum și la fiecare
modificare relevantă a situației existente privind nivelul de
zgomot.
Art. 16. — (1) Autoritățile administrației publice locale și
unitățile prevăzute la art. 4 alin. (3) trebuie să asigure
consultarea, participarea și informarea publicului prin:
a) participarea și consultarea efectivă a acestuia, încă
din faza de inițiere, la elaborarea, analiza și revizuirea
planurilor de acțiune;
b) luarea în considerare a rezultatelor activităților
prevăzute la lit. a);
c) aducerea la cunoștință a deciziilor luate.
(2) Pentru consultarea, participarea și informarea publicului
se fixează intervale de timp limită corespunzătoare, cu scopul
de a asigura luarea deciziei într-o perioadă rezonabilă.
Art. 17. — (1) Anexele nr. 1—7 fac parte integrantă din
prezenta hotărâre.
(2) Prezenta hotărâre transpune Directiva nr. 2002/
49/CE privind evaluarea și gestionarea zgomotului
ambiental, publicată în Jurnalul Oficial al Comunităților
Europene (JOCE) nr. L 189 din 18 iulie 2002.

PRIM-MINISTRU

CĂLIN POPESCU-TĂRICEANU

București, 14 aprilie 2005.
Nr. 321.

Contrasemnează:
p. Ministrul mediului și gospodăririi apelor,
Constantin Popescu,
secretar de stat
Ministrul transporturilor, construcțiilor și turismului,
Gheorghe Dobre
p. Ministrul sănătății,
Ioan Roman,
secretar de stat
Ministrul administrației și internelor,
Vasile Blaga
Ministrul integrării europene,
Ene Dinga
Ministrul finanțelor publice,
Ionel Popescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 358/27.IV.2005
ANEXA Nr. 1
DEFINIȚII

1. Aeroport mare — aeroport civil având mai mult de
50.000 de mișcări pe an (o mișcare însemnând o decolare
sau o aterizare), cu excepția celor executate exclusiv
pentru antrenament cu aeronave ușoare.
2. Aglomerare — o parte a unui teritoriu cu o populație
al cărei număr depășește 100.000 de locuitori și cu o
densitate a populației necesară îndeplinirii condițiilor de
zonă urbană.
3. Cale ferată principală — cale ferată cu un trafic mai
mare de 30.000 de treceri ale trenurilor anual.
4. Disconfort — stare neplăcută generată de zgomotul
ambiental, determinată prin anchete de teren și/sau
semnalată de public.
5. Drum principal — drum de interes internațional,
național sau județean cu un trafic mai mare de 3 milioane
de treceri ale vehiculelor anual.
6. Efecte dăunătoare — efecte negative asupra sănătății
umane.
7. Evaluare — orice metodă utilizată pentru calculul,
estimarea, prognozarea sau măsurarea valorii indicatorului
de zgomot ori a efectelor dăunătoare ale acestuia.
8. Hartă de zgomot — cartarea, pentru o anumită zonă,
a datelor privind situațiile existente sau prognozate
referitoare la zgomot, în funcție de un indicator de zgomot,
și care evidențiază depășirile valorilor limită în vigoare,
numărul persoanelor afectate dintr-o anumită zonă ori
numărul de locuințe expuse la anumite valori ale
indicatorului de zgomot.
9. Hartă strategică de zgomot — o hartă concepută
pentru evaluarea globală a expunerii la zgomotul provenit
din surse diferite într-o zonă dată sau pentru a stabili
previziuni generale pentru zona respectivă.
10. Indicator de zgomot — parametru fizic pentru
descrierea zgomotului ambiental, în relație directă cu
efectele nedorite ale acestuia.
11. Lnoapte (indicator de zgomot pentru noapte) —
indicator de zgomot asociat disconfortului din timpul nopții,
când se poate produce tulburarea somnului, a cărui valoare
se calculează conform anexei nr. 2.
12. Lseară (indicator de zgomot pentru seară) —
indicator de zgomot asociat disconfortului din timpul serii, a
cărui valoare se calculează conform anexei nr. 2.
13. Lzi (indicator de zgomot pentru zi) — indicator de
zgomot asociat disconfortului din timpul zilei, a cărui
valoare se calculează conform anexei nr. 2.

14. Lzsn (indicator de zgomot pentru zi—seară—noapte) —
indicator de zgomot asociat disconfortului general, pe o
durată de 24 de ore, a cărui valoare se calculează
conform anexei nr. 2.
15. Planificare acustică — gestionarea zgomotului în
perspectivă, prin planificarea măsurilor de: amenajare a
teritoriului, ingineria transporturilor, planificare a traficului,
reducere prin măsuri de izolare acustică, controlul și
reducerea zgomotului la sursă etc.
16. Planuri de acțiune — planuri destinate gestionării
problemei zgomotului și efectelor acestuia, incluzând măsuri
de diminuare, după caz.
17. Public — una sau mai multe persoane fizice ori
juridice, inclusiv asociațiile sau fundațiile.
18. Relația doză-efect — relația dintre valoarea unui
indicator de zgomot și un efect dăunător.
19. Valoare limită — o valoare a Lzsn sau Lnoapte ori,
după caz, Lzi sau Lseară, stabilită potrivit art. 8 alin. (1)
din hotărâre, a cărei depășire determină aplicarea măsurilor
de reducere a nivelurilor de zgomot; valorile limită sunt
egale sau diferite în funcție de:
a) tipul zgomotului ambiental — zgomot de trafic (rutier,
feroviar sau aerian), zgomot industrial etc.;
b) sensibilitatea la zgomot a populației;
c) situații existente și situații noi (unde intervine o
schimbare privind sursa de zgomot sau utilizarea ariilor
învecinate).
20. Zgomot ambiental — ansamblul sunetelor nedorite,
inclusiv dăunătoare, rezultate din activitățile umane, inclusiv
cele provocate de mijloacele de transport, traficul rutier,
feroviar, aerian și cele provenite din amplasamentele unde
se desfășoară activități industriale prevăzute în anexa nr. 1
la Ordonanța de urgență a Guvernului nr. 34/2002 privind
prevenirea, reducerea și controlul integrat al poluării,
aprobată cu modificări prin Legea nr. 645/2002.
21. Zonă liniștită într-o aglomerare — zonă delimitată de
către autoritățile competente, care nu este expusă unei
valori a indicatorului Lzsn sau a vreunui alt indicator de
zgomot, mai mare decât valoarea limită în vigoare,
indiferent de sursa de zgomot.
22. Zonă liniștită în spațiu deschis — o zonă delimitată
de către autoritățile competente, care nu este expusă la
zgomotul provenit din trafic, industrie sau activități
recreative.
ANEXA Nr. 2

INDICATORI DE ZGOMOT

1. Definirea nivelului zi—seară—noapte Lzsn
1.1. Nivelul de zgomot zi—seară—noapte în decibeli
(dB) se definește prin următoarea relație:

unde:
a) Lzi este nivelul mediu de presiune sonoră, ponderat A,
în interval lung de timp, conform definiției din SR ISO 1996-2:1995,
determinat pentru suma perioadelor de zi dintr-un an;
b) Lseară este nivelul mediu de presiune sonoră,
ponderat A, în interval lung de timp, conform definiției din
SR ISO 1996-2:1995, determinat pentru suma perioadelor
de seară dintr-un an;

c) Lnoapte este nivelul mediu de presiune sonoră,
ponderat A, în interval lung de timp, conform definiției din
SR ISO 1996-2:1995, determinat pentru suma perioadelor
de noapte dintr-un an.
Ziua are 12 ore, seara are 4 ore și noaptea are 8 ore,
pentru toate sursele de zgomot analizate. Intervalele orare ale
acestora sunt: 07,00—19,00; 19,00—23,00 și 23,00—07,00,
ora locală.
Se iau în calcul un an reprezentativ în ceea ce privește
emisia de zgomot și un an mediu în privința condițiilor
meteorologice.
Se ia în considerare zgomotul incident, ceea ce
înseamnă că nu se ține cont de zgomotul reflectat de
fațada unei construcții. În general, acest aspect implică o
corecție de 3 dB în cazul unei măsuri la care ar putea
interveni zgomotul reflectat.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 358/27.IV.2005
1.2. Alegerea poziției punctului de evaluare a Lzsn se
face în funcție de scopul urmărit, astfel:
a) pentru calculul necesar realizării hărților strategice de
zgomot, în legătură cu expunerea la zgomot în interiorul
sau în exteriorul clădirilor, punctele de evaluare se situează
la 4,0 ± 0,2 m deasupra nivelului solului și la fațada cea
mai expusă, prin fațada cea mai expusă se înțelege peretele
exterior dinspre sursa sonoră specifică și cel mai apropiat
de aceasta; pentru alte scopuri se pot alege și alte poziții
ale punctului de măsurare;
b) pentru măsurările necesare realizării hărților strategice
de zgomot, în legătură cu expunerea la zgomot în interiorul
sau în exteriorul clădirilor, pot fi alese înălțimi diferite, dar
niciodată mai mici de 1,5 m deasupra nivelului solului, iar
rezultatele măsurărilor se corectează pentru înălțimea de 4 m;
c) pentru alte scopuri, cum ar fi planificarea și zonarea
acustică, pot fi alese alte înălțimi, dar acestea nu pot fi
mai mici de 1,5 m deasupra nivelului solului, ca de
exemplu, pentru:
— zone rurale cu case cu un singur etaj;
— proiect de măsuri locale în vederea reducerii
impactului sonor asupra clădirilor locuite;
— realizarea unei hărți de zgomot detaliate într-o arie
limitată, prezentând expunerea la zgomot pentru fiecare
locuință.
2. Definirea indicatorului de zgomot pentru perioada de
noapte Lnoapte
Indicatorul de zgomot pentru perioada de noapte
Lnoapte este nivelul mediu de presiune sonoră, ponderat A,
în interval lung de timp, conform definiției din
SR ISO 1996-2:1995, determinat pentru suma perioadelor
de noapte dintr-un an mediu, unde durata nopții este de
8 ore, în conformitate cu definiția dată la pct. 1.
Se ia în calcul un an reprezentativ în ceea ce privește
emisia de zgomot și un an mediu în privința condițiilor
meteorologice.
Se ia în considerare zgomotul incident, conform
precizării de la pct. 1.

5

Alegerea poziției punctului de evaluare este aceeași ca
pentru Lzsn.
3. Indicatori suplimentari de zgomot
În completare față de Lzsn și Lnoapte și, unde este
cazul, Lzi și Lseară, este avantajoasă folosirea unor
indicatori de zgomot speciali și a unor valori limită
corespunzătoare, în următoarele situații:
a) când sursa de zgomot considerată emite o perioadă
scurtă de timp (de exemplu, mai puțin de 20% din timp,
raportat la suma perioadelor de zi dintr-un an sau la suma
perioadelor de seară dintr-un an ori la suma perioadelor de
noapte dintr-un an);
b) când numărul evenimentelor sonore, în cursul uneia
sau mai multor perioade considerate, este foarte mic (de
exemplu, mai puțin de un eveniment sonor pe oră).
Evenimentul sonor este definit ca un zgomot care
durează mai puțin de 5 minute (cum este, de exemplu,
zgomotul produs la trecerea unui tren sau a unui avion);
c) când componentele de joasă frecvență a zgomotului
sunt importante;
d) când se are în vedere o protecție suplimentară în
timpul zilelor de sfârșit de săptămână sau într-o perioadă
particulară a anului;
e) când se are în vedere o protecție suplimentară în
perioada de zi;
f) când se are în vedere o protecție suplimentară în
perioada de seară;
g) când există o combinație a zgomotelor mai multor
surse;
h) în cazul unei zone liniștite în câmp deschis;
i) în cazul unui zgomot conținând componente tonale
importante;
j) în cazul unui zgomot cu caracter impulsiv.
Un indicator suplimentar recomandat este LAmax sau
SEL (nivelul de expunere la zgomot) pentru protecția în
perioada de noapte, în cazul unor vârfuri de zgomot
ridicate.
ANEXA Nr. 3

METODE DE EVALUARE

a indicatorilor de zgomot
1. Introducere
Valorile Lzsn și Lnoapte se determină atât prin calcul,
cât și prin măsurare în punctul de evaluare.
Pentru prognoze sunt aplicabile numai metodele de
calcul.
2. Metode provizorii de calcul pentru Lzsn și Lnoapte
Metodele provizorii de calcul respectă recomandarea
comunitară privind Liniile directoare pentru metodele
provizorii revizuite de calcul pentru zgomotul industrial,
zgomotul produs de aeronave, de traficul rutier și feroviar
și date privind emisiile asociate.
Până la stabilirea de către Comisia Europeană a
metodelor comune de calcul se aplică următoarele metode
provizorii de calcul:
a) pentru zgomot industrial: ISO 9613-2: îAcustică —
Diminuarea sunetului la propagarea sa în aer liber, partea
a doua: metode generale de calcul“.
Pentru folosirea ISO 9613-2, datele de intrare privind
emisiile se obțin prin măsurările efectuate în conformitate
cu una dintre următoarele metode:
— SR ISO 8297:1999 îAcustică — Determinarea
nivelurilor de putere acustică pentru instalațiile industriale
cu multe surse, pentru evaluarea nivelurilor de presiune
acustică în mediul înconjurător — metoda tehnică“;

— SR EN ISO 3744:1997 îAcustică — Determinarea
nivelurilor de putere acustică ale surselor de zgomot
utilizând presiunea acustică — metoda tehnică
aproximativă, în condiții asemănătoare de câmp liber,
deasupra unui plan reflectant“;
— SR EN ISO 3746:1998 îAcustică — Determinarea
nivelurilor de putere acustică ale surselor de zgomot, cu
ajutorul unei suprafețe înconjurătoare de măsurare,
deasupra unui plan reflectant“;
b) pentru zgomotul produs de traficul aerian, rutier și
feroviar: până în momentul standardizării metodelor de
calcul de către Comitetul European pentru Standardizare se
utilizează metodele stabilite la art. 6 alin. (3) lit. a) din
hotărâre, pe baza metodelor provizorii practicate la nivel
european.
3. Metode provizorii de măsurare pentru Lzsn și
Lnoapte
Metoda de măsurare pentru Lzsn și Lnoapte se definește
pe baza SR ISO 1996-2:1995 și SR ISO 1996-1:1995.
Datele privind măsurătorile efectuate la fațadă sau la un
alt element reflectant trebuie corectate pentru a elimina
contribuția reflexiei acestei fațade sau a elementului
reflectant (în general, în cazul unei măsurători, aceasta
implică o corecție de 3 dB).

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 358/27.IV.2005
ANEXA Nr. 4
METODE DE EVALUARE

a efectelor dăunătoare
Relațiile doză-efect trebuie să fie folosite pentru a
evalua efectul zgomotului asupra populației.
Relațiile doză-efect urmăresc, în special:
— relația dintre disconfort și Lzsn pentru zgomotul
produs de trafic (rutier, feroviar și aerian) și pentru
zgomotul industrial;
— relația dintre tulburarea somnului și Lnoapte pentru
zgomotul produs de trafic (rutier, feroviar și aerian) și
pentru zgomotul industrial.

Dacă este necesar, relațiile specifice doză-efect se
prezintă pentru:
— clădiri cu izolație specială împotriva zgomotului, astfel
cum sunt definite în anexa nr. 7;
— clădiri cu o fațadă liniștită, conform definiției din
anexa nr. 7;
— grupuri vulnerabile de populație;
— zgomot industrial cu componente tonale importante;
— zgomot industrial cu caracter de impuls și alte cazuri
speciale.
ANEXA Nr. 5

CERINȚE MINIME

pentru elaborarea hărților strategice de zgomot
1. O hartă strategică de zgomot este o reprezentare a
informațiilor referitoare la unul dintre următoarele aspecte:
— starea, din punct de vedere acustic, existența,
anterioară sau viitoare, în funcție de un indicator de
zgomot;
— depășirea unei valori limită;
— estimarea numărului de locuințe, școli și spitale
dintr-o anumită zonă, expuse la anumite valori ale unui
indicator de zgomot;
— estimarea numărului de persoane stabilite într-o zonă
expusă la zgomot.
2. Hărțile strategice de zgomot pot fi prezentate
publicului sub formă de:
— grafice;
— date numerice organizate în tabele;
— date numerice în format electronic.
3. Hărțile strategice de zgomot pentru aglomerări trebuie
să pună accent pe zgomotul emis de:
— traficul rutier;
— traficul feroviar;
— aeroporturi;
— zonele industriale, inclusiv porturi.
4. Hărțile strategice de zgomot se utilizează:
— pentru a obține date care să fie trimise autorităților
publice regionale pentru protecția mediului;
— ca o sursă de informații pentru cetățeni;
— ca bază pentru elaborarea planurilor de acțiune;
— ca bază de date în cazul eliberării autorizației de
construcție și/sau funcționare pentru diferite clădiri cu
funcțiuni ce pot avea impact negativ asupra zgomotului
ambiental al zonei de amplasament;

— ca bază de date în scopul propunerilor de schimbare
a regimului de trafic (rutier, feroviar, aerian), propuneri ce
ar putea avea impact negativ asupra zgomotului ambiental
al zonei de amplasament.
Pentru fiecare dintre aspectele prevăzute la pct. 1—4
este necesară realizarea unor hărți diferite de zgomot.
5. Pentru informarea autorităților publice regionale pentru
protecția mediului hărțile strategice de zgomot trebuie să
îndeplinească cerințele minime prevăzute la pct. 1.5, 1.6,
2.5, 2.6 și 2.7 din anexa nr. 7.
6. Pentru informarea populației și pentru realizarea
planurilor de acțiune trebuie furnizate cel puțin următoarele
informații:
— o prezentare grafică;
— hărți care să arate depășirea unei valori limită;
— hărți comparative, prin care situația existentă poate
să fie comparată cu diferite situații viitoare posibile;
— hărți prezentând valoarea unui indicator de zgomot,
după caz, la o altă înălțime decât cea de 4 m.
7. Hărțile strategice de zgomot se întocmesc pentru
înălțimi de evaluare de 4 m și pentru valori ale Lzsn și
Lnoapte, definite conform anexei nr. 7.
8. În cazul aglomerărilor se realizează hărți strategice
de zgomot separate pentru zgomotul produs de traficul
rutier, de cel feroviar, de zgomotul produs de aeronave și
zgomotul industrial. Se pot adăuga hărți și pentru alte
surse de zgomot.
ANEXA Nr. 6

CERINȚE MINIME

pentru realizarea planurilor de acțiune
a) Un plan de acțiune trebuie să cuprindă cel puțin
următoarele elemente:
1. descrierea aglomerării, a arterelor rutiere mari, a
căilor ferate importante sau a marilor aeroporturi și a altor
surse de zgomot luate în considerare;
2. autoritatea sau unitatea responsabilă;
3. cadrul legal;
4. valorile limită utilizate;
5. sinteza informațiilor obținute prin hărțile de zgomot;
6. evaluarea numărului de persoane expuse la zgomot;

7. identificarea problemelor și situațiilor care necesită
îmbunătățiri;
8. sinteza consultărilor publice organizate;
9. informații privind măsurile de reducere a zgomotului,
aflate în desfășurare;
10. informații privind proiectele de reducere a zgomotului,
aflate în pregătire;
11. acțiuni pe care autoritățile competente intenționează
să le ia în următorii 5 ani, inclusiv orice măsuri pentru
protejarea zonelor liniștite;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 358/27.IV.2005
12. strategia pe termen lung;
13. informații financiare (dacă sunt disponibile): bugete,
evaluarea cost-eficiență, evaluarea cost-profit;
14. prognoze privind evaluarea implementării și a
rezultatelor planului de acțiune.
b) Măsurile pe care autoritățile și unitățile responsabile
le pot întreprinde sunt, de exemplu:
1. planificarea traficului;
2. amenajarea teritoriului;
3. măsuri tehnice la nivelul surselor de zgomot;

7

4. alegerea surselor mai silențioase;
5. măsuri de reducere sau blocare a transmiterii
zgomotului;
6. introducerea pârghiilor economice stimulative care să
încurajeze diminuarea sau menținerea nivelurilor de
zgomot, după caz.
Fiecare plan de acțiune trebuie să conțină estimări
privind reducerea numărului de persoane afectate
(disconfort, tulburarea somnului etc.).
ANEXA Nr. 7

INFORMAȚII

care se transmit autorității publice pentru protecția mediului
Informațiile principale care se transmit autorității publice
pentru protecția mediului sunt următoarele:
1. Aglomerări
1.1. Scurtă descriere a aglomerării: localizare, mărime,
număr de locuitori
1.2. Autoritatea responsabilă
1.3. Programele de reducere a zgomotului aplicate
anterior și măsuri curente împotriva zgomotului
1.4. Metodele de calcul și de măsurare folosite
1.5. Estimarea numărului de persoane (în sute de
locuitori) care trăiesc în locuințe expuse la fiecare dintre
următoarele intervale de valori ale indicatorului Lzsn în
decibeli, la 4 m deasupra nivelului solului pe cea mai
expusă fațadă: 55—59*), 60—64*), 65—69*), 70—74, >75.
Estimarea se realizează separat pentru zgomotul produs de
trafic (rutier, feroviar și aerian) și pentru surse industriale.
Valorile rezultate se rotunjesc la cea mai apropiată sută (de
exemplu, 5.200 pentru valori între 5.150 și 5.249; 100 pentru
valori între 50 și 149; 0 pentru valori mai mici de 50).
Informații referitoare la numărul de persoane din
categoriile prevăzute mai sus, care locuiesc în clădiri
prevăzute cu protecție specială împotriva zgomotului și
fațadă liniștită.
1.5.1. Prin protecție specială împotriva zgomotului se
înțelege izolarea corespunzătoare a unei clădiri împotriva
unuia sau mai multor tipuri de zgomot ambiental,
combinată cu măsuri de izolare față de zgomotul produs
de propriile instalații de ventilație și condiționare a aerului,
care să poată asigura menținerea nivelului ridicat de
protecție împotriva zgomotului ambiental.
1.5.2. Prin fațadă liniștită se înțelege fațada unei clădiri
la care valoarea Lzsn la 4 m deasupra nivelului solului și
2 m de fațadă, pentru zgomotul emis de o sursă specifică,
este mai scăzută cu 20 dB față de valoarea de la fațada
la care Lzsn are valoarea cea mai mare.
Se precizează contribuțiile drumurilor principale, căilor
ferate principale și aeroporturilor mari la rezultatele evaluării
conform indicațiilor de mai sus.
1.6. Estimarea numărului de persoane (în sute de
locuitori) care trăiesc în locuințe expuse la fiecare dintre
următoarele intervale de valori ale Lnoapte în decibeli, la 4 m
deasupra nivelului solului pe cea mai expusă fațadă:
45—49*), 50—54*), 55—59*), 60—64*), 65—69*), >70.
Estimarea se realizează separat pentru zgomotul produs de
trafic (rutier, feroviar și aerian) și pentru surse industriale.
Se furnizează informații (dacă sunt disponibile)
referitoare la numărul de persoane din categoriile de mai
sus, care locuiesc în clădiri prevăzute cu:
— izolație specială împotriva zgomotului, conform
pct. 1.5.1;

— fațadă liniștită, conform pct. 1.5.2.
Trebuie, de asemenea, să se indice care este
contribuția drumurilor principale, căilor ferate principale și a
aeroporturilor mari la această estimare.
1.7. În cazul prezentării grafice, hărțile strategice trebuie
să cuprindă cel puțin curbele de nivel corespunzătoare la:
60, 65, 70 și 75 dB.
1.8. Un rezumat al planului de acțiune, de maximum
10 pagini și care să acopere toate aspectele importante
cuprinse în anexa nr. 6.
2. Drumuri principale, căi ferate principale și
aeroporturi mari
2.1. Descriere generală a drumurilor, căilor ferate și
aeroporturilor: localizare, mărime și date despre trafic
2.2. Caracterizarea împrejurimilor lor: aglomerări, sate,
comune sau alte zone rurale, informații privind folosirea
terenului, alte surse majore de zgomot
2.3. Programe de reducere a zgomotului realizate
anterior și măsuri curente împotriva zgomotului
2.4. Metode de calcul și de măsurare utilizate
2.5. Numărul total de persoane estimat (în sute) care
trăiesc în afara aglomerărilor, în clădiri expuse la fiecare
dintre intervalele de valori ale Lzsn în decibeli, la 4 m
deasupra nivelului solului și pe cea mai expusă fațadă:
55—59*), 60—64*), 65—69*), 70—74*), >75.
Informații (dacă sunt disponibile) referitoare la numărul
de persoane din categoriile de mai sus, care locuiesc în
clădiri prevăzute cu:
— izolație specială împotriva zgomotului, conform
pct. 1.5.1;
— fațadă liniștită, conform pct. 1.5.2.
2.6. Numărul total de persoane estimat (în sute), care
trăiesc în afara aglomerărilor, în clădiri expuse la fiecare
dintre următoarele intervale de valori ale Lnoapte în decibeli,
la 4 m deasupra solului și pe cea mai expusă fațadă:
45—49*), 50—54*), 55—59*), 60—64*), 65—69*), >70.
Informații (dacă sunt disponibile) referitoare la numărul
de persoane din categoriile de mai sus, care locuiesc în
clădiri prevăzute cu:
— izolație specială împotriva zgomotului, conform
pct. 1.5.1;
— fațadă liniștită, conform pct. 1.5.2.
2.7. Suprafața totală (în km2) expusă nivelurilor Lzsn
mai mari de 55, 65 și, respectiv, 75 dB. Numărul total de
clădiri estimat (în sute) și numărul total de persoane
estimat (în sute), care trăiesc în fiecare dintre aceste zone.
Aceste valori trebuie să cuprindă și aglomerările.

*) Corecția se face astfel: între 0,1—0,5 se aproximează la valoarea inferioară, iar între 0,6—0,9 se aproximează la valoarea superioară.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 358/27.IV.2005

Hărțile pe care se reprezintă curbele corespunzătoare
nivelurilor de 55 și 65 dB trebuie să cuprindă informații
privind localizarea satelor, orașelor și aglomerărilor în
cadrul zonelor delimitate de aceste curbe.

2.8. Un rezumat al planului de acțiune, care să nu
depășeacă 10 pagini și care să acopere toate aspectele
importante la care se referă anexa nr. 6.

GUVERNUL ROMÂNIEI

HOTĂRÂRE
pentru modificarea pct. 1 din anexa la Hotărârea Guvernului nr. 997/2004 privind transmiterea
fără plată a unor bunuri din proprietatea privată a Companiei Naționale de Căi Ferate
îC.F.R.“ — S.A. în proprietatea privată a statului și în administrarea Clubului Sportiv îRapid“
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Articol unic. — Punctul 1 din anexa îDatele de
identificare a imobilizărilor corporale și necorporale, precum
și a investițiilor în curs care se transmit din proprietatea
privată a Companiei Naționale de Căi Ferate «C.F.R.» —
S.A. în proprietatea privată a statului și administrarea
Clubului Sportiv «Rapid»“ la Hotărârea Guvernului
îNr.
crt.

Adresa imobilizărilor
care se transmit

1.

Municipiul București,
calea Giulești nr. 18,
sectorul 6

Persoana juridică
de la care se transmit
imobilizările

Compania Națională
de Căi Ferate
«C.F.R.» — S.A.

nr. 997/2004 privind transmiterea fără plată a unor bunuri
din proprietatea privată a Companiei Naționale de Căi
Ferate îC.F.R.“ — S.A. în proprietatea privată a statului și
în administrarea Clubului Sportiv îRapid“, publicată în
Monitorul Oficial al României, Partea I, nr. 623 din
9 iulie 2004, se modifică și va avea următorul cuprins:

Persoana juridică
la care se transmit
imobilizările

Caracteristicile tehnice ale imobilizărilor

Statul român,
Teren în suprafață totală de 36.721 m2,
în administrarea
amplasat în apropierea Podului Grant,
Clubului Sportiv «Rapid» având următoarele vecinătăți: la sud —
Teatrul Giulești, la est — zona de cale
ferată București—Nord, la nord — Consiliul
Local al Sectorului 6 (alee), la vest —
Calea Giulești“
PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 21 aprilie 2005.
Nr. 335.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 358/27.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016118]
ISSN 1453—4495

PDF compression, OCR, web-optimization with CVISION's PdfCompressor

