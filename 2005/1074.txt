PARTEA

Anul 173 (XVII) — Nr. 1.074

I

Marți, 29 noiembrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

1.442.

DECRETE
1.121. — Decret privind conferirea Semnului onorific În
Serviciul Patriei unor ofițeri din Serviciul de
Informații Externe ......................................................

1

ORDONANȚE ȘI HOTĂRÂRI
ALE GUVERNULUI ROMÂNIEI
158.

Nr.

— Ordonanță de urgență privind concediile și
indemnizațiile de asigurări sociale de sănătate ....

2–8

Pagina
— Hotărâre pentru aprobarea
efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale, de către Regia Autonomă de Transport
București ...................................................................

8

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei
unor ofițeri din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările ulterioare,
având în vedere propunerile directorului Serviciului de Informații Externe,
Președintele României

d e c r e t e a z ă:

Art. 1. — Pe data de 1 decembrie 2005 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa nr. 1.
Art. 2. — Pe data de 1 decembrie 2005 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa nr. 2.
Art. 3. — Pe data de 1 decembrie 2005 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa nr. 3.
Art. 4. — Anexele nr. 1—3*) fac parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
București, 21 noiembrie 2005.
Nr. 1.121.
*) Anexele nr. 1—3 se comunică instituțiilor interesate.

PRIM-MINISTRU

CĂLIN POPESCU-TĂRICEANU

2

MONITORUL OFICIAL AL ROMÂNIEI, PARTEA I, Nr. 1.074/29.XI.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind concediile și indemnizațiile de asigurări sociale de sănătate
În vederea realizării obiectivelor înscrise în Programul de guvernare cu privire la îmbunătățirea standardului de viață al
persoanelor vârstnice, pentru aceasta fiind necesară consolidarea financiară a sistemului public de pensii, prin externalizarea din
bugetul asigurărilor sociale de stat a prestațiilor care nu au legătură directă cu asigurarea socială care privește pensiile,
pentru asigurarea cadrului legal necesar aplicării acestor măsuri care presupun modificări, pentru anul 2006, în structura
bugetului asigurărilor sociale de stat și în aceea a Fondului național unic de asigurări sociale de sănătate, fapt ce impune
reflectarea în bugetele anului 2006 a sumelor necesare,
având în vedere faptul că măsura de susținere, din surse exterioare bugetului asigurărilor sociale de stat, a finanțării
unor drepturi de asigurări sociale care nu au o legătură directă cu drepturile de pensie a fost inclusă în aprilie 2004 în Planul
de acțiune, ca una dintre acțiunile prevăzute pentru realizarea sarcinilor asumate prin îÎmprumutul de ajustare programatică 2“,
corespunzător obiectivului specific îÎmbunătățirea sustenabilității financiare a sistemului de pensii“, elemente care vizează
interesul public și constituie situații de urgență,
ținând seama de faptul că neadoptarea de măsuri imediate de către Guvern, prin ordonanță de urgență, ar conduce la
grevarea, în continuare, a bugetului asigurărilor sociale de stat, în detrimentul pensiilor, afectând astfel interesele persoanelor
vârstnice, cu plata unei prestații care nu constituie un risc social, așa cum este definit de instrumentele juridice internaționale,
la imposibilitatea respectării angajamentelor privind politica de protecție socială asumate în Programul de guvernare 2005—2008
și în documentele de poziție întocmite în urma negocierilor de aderare la Uniunea Europeană, precum și la imposibilitatea
elaborării procedurilor de implementare a acestui act normativ,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Persoanele asigurate pentru concedii și
indemnizații de asigurări sociale de sănătate în sistemul de
asigurări sociale de sănătate, denumite în continuare asigurați,
au dreptul, în condițiile prezentei ordonanțe de urgență, pe
perioada în care au domiciliul sau reședința pe teritoriul
României, la concedii medicale și indemnizații de asigurări
sociale de sănătate, dacă:
A. desfășoară activități pe bază de contract individual de
muncă sau în baza raportului de serviciu;
B. desfășoară activități în funcții elective sau sunt numite
în cadrul autorității executive, legislative ori judecătorești, pe
durata mandatului, precum și membrii cooperatori dintr-o
organizație a cooperației meșteșugărești, ale căror drepturi și
obligații sunt asimilate, în condițiile prezentei legi, cu ale
persoanelor prevăzute la lit. A;
C. beneficiază de drepturi bănești lunare ce se suportă din
bugetul asigurărilor pentru șomaj, în condițiile legii.
(2) De aceleași drepturi beneficiază și persoanele care nu
se află în una dintre situațiile prevăzute la alin. (1), dar sunt:
a) asociați, comanditari sau acționari;
b) administratori sau manageri care au încheiat contract de
administrare ori de management;
c) membri ai asociației familiale;
d) autorizate să desfășoare activități independente.
(3) Persoanele prevăzute la alin. (2), care au calitatea de
pensionari, nu sunt asigurate conform prezentei ordonanțe de
urgență, cu excepția pensionarilor de invaliditate gradul III și a
pensionarilor nevăzători, care se află în una dintre situațiile
prevăzute la lit. c) și d).
Art. 2. — (1) Concediile medicale și indemnizațiile de
asigurări sociale de sănătate, la care au dreptul asigurații, în
condițiile prezentei ordonanțe de urgență, sunt:
a) concedii medicale și indemnizații pentru incapacitate
temporară de muncă, cauzată de boli obișnuite sau de
accidente în afara muncii;
b) concedii medicale și indemnizații pentru prevenirea
îmbolnăvirilor și recuperarea capacității de muncă, exclusiv

pentru situațiile rezultate ca urmare a unor accidente de
muncă sau boli profesionale;
c) concedii medicale și indemnizații pentru maternitate;
d) concedii medicale și indemnizații pentru îngrijirea
copilului bolnav;
e) concedii medicale și indemnizații de risc maternal.
(2) Concediile medicale și indemnizațiile de asigurări
sociale de sănătate prevăzute la alin. (1) sunt denumite în
continuare concedii și indemnizații.
Art. 3. — Dreptul la concediile și indemnizațiile prevăzute
la art. 2 alin. (1) este condiționat de plata contribuției de
asigurări sociale de sănătate destinată suportării acestor
indemnizații, denumită în continuare contribuție pentru concedii
și indemnizații.
Art. 4. — (1) La data intrării în vigoare a prevederilor
prezentei ordonanțe de urgență, cotele de contribuții de
asigurări sociale stabilite prin Legea bugetului asigurărilor
sociale de stat se diminuează cu 0,75 puncte procentuale, prin
deducere din:
a) cota de contribuție de asigurări sociale datorată de
angajator, în cazul persoanelor prevăzute la art. 1 alin. (1)
lit. A și B;
b) cota de contribuție de asigurări sociale datorată de
instituția care administrează bugetul asigurărilor pentru șomaj, în
cazul persoanelor prevăzute la art. 1 alin. (1) lit. C;
c) cota de contribuție de asigurări sociale datorată de
persoanele prevăzute la art. 1 alin. (2).
(2) Începând cu data de 1 ianuarie 2006, cota de
contribuție pentru concedii și indemnizații, destinată exclusiv
finanțării cheltuielilor cu plata drepturilor prevăzute de prezenta
ordonanță de urgență, este de 0,75%, aplicată la fondul de
salarii sau, după caz, la drepturile reprezentând indemnizație
de șomaj ori asupra veniturilor supuse impozitului pe venit, și
se achită la bugetul Fondului național unic de asigurări sociale
de sănătate.
(3) Veniturile provenite din cota de contribuție pentru
concedii și indemnizații prevăzută la alin. (2) se prevăd distinct
la partea de venituri a bugetului Fondului național unic de
asigurări sociale de sănătate.
(4) Cheltuielile pentru plata drepturilor prevăzute de
prezenta ordonanță de urgență se prevăd distinct la partea de

MONITORUL OFICIAL AL ROMÂNIEI, PARTEA I, Nr. 1.074/29.XI.2005
cheltuieli a bugetului Fondului național unic de asigurări
sociale de sănătate.
(5) Excedentele anuale rezultate în cazul în care veniturile
depășesc cheltuielile prevăzute de prezenta ordonanță de
urgență se reportează în anul următor.
(6) Eventualele deficite înregistrate pe parcursul execuției
bugetare și deficitul anual rezultat în condițiile aplicării
prevederilor prezentei ordonanțe de urgență se acoperă din
disponibilitățile înregistrate în anii precedenți.
(7) Prevederile de cheltuieli aprobate pentru prestațiile
prevăzute de prezenta ordonanță de urgență, care se
realizează, potrivit dispozițiilor legale, direct de către angajator,
prin deducerea acestora din contribuțiile datorate, se pot
depăși, modificându-se corespunzător prevederilor bugetare
atât la venituri, cât și la cheltuieli, cu menținerea echilibrului
aprobat.
(8) Ordonatorul principal de credite este abilitat să
efectueze modificările prevăzute la alin. (7) și este obligat să
raporteze Ministerului Finanțelor Publice aceste modificări atât
distinct, cât și prin evidențierea în situațiile financiare
trimestriale, respectiv anuale.
Art. 5. — Începând cu data intrării în vigoare a
prevederilor prezentei ordonanțe de urgență, cota de
contribuție prevăzută la art. 4 alin. (2) se datorează și se
achită de către:
a) angajatori pentru asigurații prevăzuți la art. 1 alin. (1)
lit. A și B;
b) instituția care administrează bugetul asigurărilor pentru
șomaj pentru asigurații prevăzuți la art. 1 alin. (1) lit. C;
c) persoanele prevăzute la art. 1 alin. (2).
Art. 6. — (1) Persoanele juridice sau fizice prevăzute la
art. 5 au obligația să calculeze și să vireze casei de asigurări
de sănătate cota de contribuție pentru concedii și indemnizații;
acestea au obligația să anunțe lunar casei de asigurări de
sănătate schimbările de natură să modifice elementele de
calcul pentru plata contribuției.
(2) Persoanele juridice sau fizice prevăzute la art. 5 lit. a)
au obligația plății cotei de contribuție pentru concedii și
indemnizații de 0,75%, aplicată la fondul de salarii realizat, cu
respectarea prevederilor legislației financiar-fiscale în materie.
Prin fond de salarii realizat, în sensul prezentei ordonanțe de
urgență, se înțelege totalitatea sumelor utilizate de un
angajator pentru plata drepturilor salariale sau de natură
salarială.
(3) În situația persoanelor prevăzute la art. 1 alin. (1)
lit. C, cota de contribuție pentru concedii și indemnizații de
0,75% se datorează asupra drepturilor reprezentând
indemnizație de șomaj.
(4) În situația persoanelor prevăzute la art. 1 alin. (2), cota
de contribuție pentru concedii și indemnizații de 0,75% se
datorează asupra veniturilor supuse impozitului pe venit
potrivit prevederilor Legii nr. 571/2003 privind Codul fiscal, cu
modificările și completările ulterioare.
Art. 7. — Stagiul minim de cotizare pentru acordarea
drepturilor prevăzute la art. 2 alin. (1) lit. a)—d) este de 6 luni
realizate în ultimele 12 luni anterioare lunii pentru care se
acordă concediul medical.
Art. 8. — (1) Stagiul de cotizare în sistemul de asigurări
sociale de sănătate, prevăzut la art. 7, se constituie din
însumarea perioadelor:
a) pentru care s-a achitat contribuția pentru concedii și
indemnizații de către angajator sau, după caz, de către
asigurat;
b) pentru care plata contribuției de asigurări sociale de
sănătate se suportă din alte surse, în condițiile prevăzute la
art. 6 alin. (2) lit. a) din Ordonanța de urgență a Guvernului
nr. 150/2002 privind organizarea și funcționarea sistemului de
asigurări sociale de sănătate, cu modificările și completările
ulterioare;
c) pentru care, până la data intrării în vigoare a prezentei
ordonanțe de urgență, plata contribuției de asigurări sociale de
sănătate s-a făcut din alte surse, potrivit prevederilor art. 6

3

alin. (2) lit. b) și d) din Ordonanța de urgență a Guvernului
nr. 150/2002, cu modificările și completările ulterioare.
(2) Se asimilează stagiului de cotizare în sistemul de
asigurări sociale de sănătate perioadele în care asiguratul
beneficiază de concediile și indemnizațiile prevăzute de
prezenta ordonanță de urgență.
(3) Se asimilează stagiului de cotizare în sistemul de
asigurări sociale de sănătate și perioadele în care asiguratul:
a) a beneficiat de pensie de invaliditate;
b) a urmat cursurile de zi ale învățământului universitar,
organizat potrivit legii, pe durata normală a studiilor respective,
cu condiția absolvirii acestora.
(4) Perioadele prevăzute la alin. (2) și (3) se asimilează
stagiului de cotizare numai dacă în aceste perioade asiguratul
nu a realizat stagii de cotizare în înțelesul prevederilor
prezentei ordonanțe de urgență.
Art. 9. — Asigurații au dreptul la concediu și indemnizație
pentru incapacitate temporară de muncă, fără condiții de
stagiu de cotizare, în cazul urgențelor medico-chirurgicale,
tuberculozei, bolilor infectocontagioase din grupa A,
neoplaziilor și SIDA. Lista cuprinzând urgențele medicochirurgicale, precum și bolile infectocontagioase din grupa A
este stabilită prin hotărâre a Guvernului.
Art. 10. — (1) Baza de calcul a indemnizațiilor prevăzute
la art. 2 se determină ca medie a veniturilor lunare din
ultimele 6 luni pe baza cărora se calculează, conform legii,
contribuția pentru concedii și indemnizații, din cele 12 luni din
care se constituie stagiul de cotizare.
(2) În situația în care la stabilirea celor 6 luni din care,
potrivit prevederilor alin. (1), se constituie baza de calcul a
indemnizațiilor, se utilizează perioade asimilate stagiului de
cotizare sau perioade dintre cele prevăzute la art. 8 alin. (1)
lit. b) și c), veniturile ce se iau în considerare sunt:
a) cuantumul indemnizațiilor, pentru situațiile prevăzute la
art. 8 alin. (1) lit. c) și alin. (2);
b) salariul de bază minim brut pe țară, din perioadele
respective, pentru situațiile prevăzute la art. 8 alin. (1) lit. b)
și alin. (3).
(3) Prevederile alin. (1) se aplică și în cazul pensionarilor de
invaliditate gradul III, al pensionarilor nevăzători, pe perioada în
care se află în situațiile prevăzute la art. 1 alin. (1) lit. A și B
și alin. (2) lit. c) și d).
(4) În cazul în care stagiul de cotizare este mai mic de
6 luni, pentru situațiile prevăzute la art. 9 și 31, baza de
calcul a indemnizațiilor o constituie media veniturilor lunare la
care s-a calculat contribuția pentru concedii și indemnizații, din
lunile respective sau, după caz, venitul lunar din prima lună de
activitate pentru care s-a stabilit să se plătească contribuția, cu
respectarea prevederilor alin. (2).
(5) Din duratele de acordare a concediilor medicale,
exprimate în zile calendaristice, se plătesc zilele lucrătoare.
(6) La stabilirea numărului de zile ce urmează a fi plătite
se au în vedere prevederile legale cu privire la zilele de
sărbătoare declarate nelucrătoare, precum și cele referitoare la
stabilirea programului de lucru, prevăzute prin contractele
colective de muncă.
Art. 11. — (1) Asigurații beneficiază de concedii și de
indemnizații, în baza certificatului medical eliberat de medicul
curant, conform reglementărilor în vigoare.
(2) În înțelesul prezentei ordonanțe de urgență, medic
curant este orice medic aflat în relație contractuală cu casele
de asigurări de sănătate, precum și orice alt medic cu
autorizație de liberă practică valabilă și care încheie o
convenție în acest sens cu casele de asigurări de sănătate, în
condițiile Contractului-cadru privind condițiile acordării asistenței
medicale în cadrul sistemului de asigurări sociale de sănătate.

4

MONITORUL OFICIAL AL ROMÂNIEI, PARTEA I, Nr. 1.074/29.XI.2005

CAPITOLUL II
Concediul și indemnizația pentru incapacitate temporară
de muncă
Art. 12. — Indemnizația pentru incapacitate temporară de
muncă se suportă după cum urmează:
A. de către angajator, în funcție de numărul de angajați
avut la data ivirii incapacității temporare de muncă a
asiguratului, astfel:
a) până la 20 de angajați, din prima zi până în a 7-a zi
de incapacitate temporară de muncă;
b) între 21—100 de angajați, din prima zi până în a 12-a zi
de incapacitate temporară de muncă;
c) peste 100 de angajați, din prima zi până în a 17-a zi
de incapacitate temporară de muncă;
B. din bugetul Fondului național unic de asigurări sociale
de sănătate, începând cu:
a) ziua următoare celor suportate de angajator, conform
lit. A, și până la data încetării incapacității temporare de
muncă a asiguratului sau a pensionării acestuia;
b) prima zi de incapacitate temporară de muncă, în cazul
persoanelor asigurate prevăzute la art. 1 alin. (1) lit. C și
alin. (2).
Art. 13. — (1) Durata de acordare a concediului și a
indemnizației pentru incapacitate temporară de muncă, pentru
fiecare tip de afecțiune, este de cel mult 183 de zile în
interval de un an, socotit din prima zi de îmbolnăvire.
(2) Începând cu a 90-a zi concediul se poate prelungi
până la 183 de zile, cu avizul medicului expert al asigurărilor
sociale.
(3) Durata de acordare a concediului și a indemnizației
pentru incapacitate temporară de muncă este mai mare în
cazul unor boli speciale și se diferențiază după cum urmează:
a) un an, în intervalul ultimilor 2 ani, pentru tuberculoză
pulmonară și unele boli cardiovasculare, stabilite de Casa
Națională de Asigurări de Sănătate, denumită în continuare
CNAS, cu acordul Ministerului Sănătății;
b) un an, cu drept de prelungire până la un an și 6 luni
de către medicul expert al asigurărilor sociale, în intervalul
ultimilor 2 ani, pentru tuberculoză meningeală, peritoneală și
urogenitală, inclusiv a glandelor suprarenale, pentru SIDA și
neoplazii, în funcție de stadiul bolii;
c) un an și 6 luni, în intervalul ultimilor 2 ani, pentru
tuberculoză pulmonară operată și osteoarticulară;
d) 6 luni, cu posibilitatea de prelungire până la maximum
un an, în intervalul ultimilor 2 ani, pentru alte forme de
tuberculoză extrapulmonară, cu avizul medicului expert al
asigurărilor sociale.
Art. 14. — (1) Medicul primar sau, după caz, medicul
specialist în afecțiunea principal invalidantă poate propune
pensionarea de invaliditate dacă bolnavul nu a fost recuperat
la expirarea duratelor de acordare a indemnizației pentru
incapacitate temporară de muncă, prevăzute de prezenta
ordonanță de urgență.
(2) În situații temeinic motivate de posibilitatea recuperării,
medicul prevăzut la alin. (1) poate propune prelungirea
concediului medical peste 183 de zile, în scopul evitării
pensionării de invaliditate și menținerii asiguratului în activitate.
(3) Medicul expert al asigurărilor sociale decide, după caz,
prelungirea concediului medical pentru continuarea programului
recuperator, reducerea programului de lucru, reluarea activității
în raport de pregătirea profesională și de aptitudini ori
pensionarea de invaliditate.
(4) Prelungirea concediului medical peste 183 de zile se
face pentru cel mult 90 de zile, conform procedurilor stabilite
de Casa Națională de Pensii și Alte Drepturi de Asigurări
Sociale, în raport cu evoluția cazului și cu rezultatele acțiunilor
de recuperare.
Art. 15. — În cazul în care medicul expert al asigurărilor
sociale a emis avizul de pensionare de invaliditate, plata
indemnizației pentru incapacitate temporară de muncă se face
până la sfârșitul lunii următoare celei în care s-a emis avizul,

fără a se depăși durata maximă de acordare a concediului,
prevăzută de art. 14 alin. (4).
Art. 16. — (1) Asigurații a căror incapacitate temporară de
muncă a survenit în timpul concediului de odihnă sau al
concediului fără plată beneficiază de indemnizație pentru
incapacitate temporară de muncă, concediul de odihnă sau
fără plată fiind întrerupt, urmând ca zilele neefectuate să fie
reprogramate.
(2) Beneficiază de indemnizații pentru incapacitate
temporară de muncă, în aceleași condiții ca și ceilalți
asigurați, pensionarii care se află și în una dintre situațiile
menționate la art. 1 alin. (1) lit. A sau B, precum și
pensionarii de invaliditate gradul III sau, după caz, pensionarii
nevăzători, care se regăsesc în situațiile prevăzute la art. 1
alin. (2) lit. c) și d).
Art. 17. — (1) Cuantumul brut lunar al indemnizației pentru
incapacitate temporară de muncă se determină prin aplicarea
procentului de 75% asupra bazei de calcul stabilite conform
art. 10.
(2) Cuantumul brut lunar al indemnizației pentru
incapacitate temporară de muncă, determinată de tuberculoză,
SIDA, neoplazii, precum și de o boală infectocontagioasă din
grupa A și de urgențe medico-chirurgicale stabilite în condițiile
prevăzute la art. 9, este de 100% din baza de calcul stabilită
conform art. 10.
CAPITOLUL III
Concediile și indemnizațiile pentru prevenirea îmbolnăvirilor
și recuperarea capacității de muncă
Art. 18. — În scopul prevenirii îmbolnăvirilor și recuperării
capacității de muncă, asigurații pot beneficia de:
a) indemnizație pentru reducerea timpului de muncă;
b) concediu și indemnizație pentru carantină;
c) tratament balnear, în conformitate cu programul
individual de recuperare.
Art. 19. — (1) Indemnizația pentru reducerea timpului de
muncă cu o pătrime din durata normală se acordă asiguraților
prevăzuți la art. 1 alin. (1) lit. A și B, care, din motive de
sănătate, nu mai pot realiza durata normală de muncă.
(2) Indemnizația prevăzută la alin. (1) se acordă, la
propunerea medicului curant, cu avizul medicului expert al
asigurărilor sociale, pentru cel mult 90 de zile în ultimele
12 luni anterioare primei zile de concediu, în una sau mai
multe etape.
(3) Cuantumul brut lunar al indemnizației pentru reducerea
timpului de muncă este egal cu diferența dintre baza de
calcul stabilită conform art. 10 și venitul salarial brut realizat
de asigurat prin reducerea timpului normal de muncă, fără a
depăși 25% din baza de calcul.
Art. 20. — (1) Concediul și indemnizația pentru carantină
se acordă asiguraților cărora li se interzice continuarea
activității din cauza unei boli contagioase, pe durata stabilită
prin certificatul eliberat de direcția de sănătate publică.
(2) Cuantumul brut lunar al indemnizației pentru carantină
reprezintă 75% din baza de calcul stabilită conform art. 10.
Art. 21. — (1) Asigurații aflați în incapacitate temporară de
muncă pe o perioadă mai mare de 90 de zile consecutive
beneficiază de tratament balnear și de recuperare a capacității
de muncă, pe baza prescripțiilor medicale, cu sau fără
contribuție personală, în condițiile prevăzute în Contractulcadru privind condițiile acordării asistenței medicale în cadrul
sistemului de asigurări sociale de sănătate.
(2) Tratamentul balnear și de recuperare a capacității de
muncă se desfășoară în conformitate cu prevederile
programului individual de recuperare întocmit de medicul
curant, cu avizul obligatoriu al medicului expert al asigurărilor
sociale, în funcție de natura, stadiul și prognosticul bolii,
structurat pe etape.
(3) În funcție de tipul afecțiunii și de natura tratamentului,
durata tratamentului balnear este de 15—21 de zile și se

MONITORUL OFICIAL AL ROMÂNIEI, PARTEA I, Nr. 1.074/29.XI.2005
stabilește de către medicul expert al asigurărilor sociale, odată
cu avizul prevăzut la alin. (2).
(4) Programul individual de recuperare este obligatoriu și
se realizează în unități sanitare specializate aflate în relație
contractuală cu casele de asigurări de sănătate.
(5) După fiecare etapă prevăzută în programul individual
de recuperare asigurații sunt supuși reexaminării medicale. În
funcție de rezultatele acesteia medicul expert al asigurărilor
sociale, după caz, actualizează programul individual de
recuperare, recomandă reluarea activității profesionale sau
propune pensionarea de invaliditate.
(6) Plata indemnizațiilor nu se cuvine pe perioadele în care
asiguratul, din motive imputabile lui, nu își îndeplinește
obligația de a urma și de a respecta programul individual de
recuperare.
Art. 22. — (1) Indemnizațiile prevăzute la art. 18 lit. a) și
b) se suportă integral din bugetul Fondului național unic de
asigurări sociale de sănătate, în condițiile prevăzute de
prezenta ordonanță de urgență.
(2) Costurile tratamentului balnear, precum și cele ale
acțiunilor de recuperare a capacității de muncă, prevăzute la
art. 18 lit. c), se suportă din bugetul Fondului național unic de
asigurări sociale de sănătate în condițiile prevăzute de
Contractul-cadru privind condițiile acordării asistenței medicale
în cadrul sistemului de asigurări sociale de sănătate și de
normele metodologice de aplicare a acestuia.
CAPITOLUL IV
Concediul și indemnizația de maternitate
Art. 23. — (1) Asiguratele au dreptul la concedii pentru
sarcină și lăuzie, pe o perioadă de 126 de zile calendaristice,
perioadă în care beneficiază de indemnizație de maternitate.
(2) De aceleași drepturi beneficiază și femeile care nu se
mai află, din motive neimputabile lor, în una dintre situațiile
prevăzute la art. 1 alin. (1), dacă nasc în termen de 9 luni de
la data pierderii calității de asigurat. Faptul că pierderea
calității de asigurat nu s-a produs din motive imputabile
persoanei în cauză se dovedește cu acte oficiale eliberate de
către angajatori sau asimilații acestora.
(3) În situațiile prevăzute la alin. (2), baza de calcul a
indemnizației de maternitate se constituie din media veniturilor
lunare pe baza cărora s-a calculat contribuția pentru concedii
și indemnizații, din ultimele 6 luni anterioare datei pierderii
calității de asigurat, cu respectarea prevederilor art. 10.
Art. 24. — (1) Concediul pentru sarcină se acordă pe o
perioadă de 63 de zile înainte de naștere, iar concediul
pentru lăuzie pe o perioadă de 63 de zile după naștere.
(2) Concediile pentru sarcină și lăuzie se pot compensa
între ele, în funcție de recomandarea medicului și de opțiunea
persoanei beneficiare, în așa fel încât durata minimă
obligatorie a concediului de lăuzie să fie de 42 de zile
calendaristice.
(3) Persoanele cu handicap asigurate beneficiază, la
cerere, de concediu pentru sarcină, începând cu luna a 6-a
de sarcină.
(4) În situația copilului născut mort sau în situația în care
acesta moare în perioada concediului de lăuzie, indemnizația
de maternitate se acordă pe toată durata acestuia.
Art. 25. — (1) Cuantumul brut lunar al indemnizației de
maternitate este de 85% din baza de calcul stabilită conform
art. 10.
(2) Indemnizația de maternitate se suportă integral din
bugetul Fondului național unic de asigurări sociale de
sănătate.
CAPITOLUL V
Concediul și indemnizația
pentru îngrijirea copilului bolnav
Art. 26. — (1) Asigurații au dreptul la concediu și
indemnizație pentru îngrijirea copilului bolnav în vârstă de

5

până la 7 ani, iar în cazul copilului cu handicap, pentru
afecțiunile intercurente, până la împlinirea vârstei de 18 ani.
(2) Indemnizația prevăzută la alin. (1) se suportă integral
din bugetul Fondului național unic de asigurări sociale de
sănătate.
Art. 27. — (1) Beneficiază de indemnizația pentru îngrijirea
copilului bolnav, opțional, unul dintre părinți, dacă solicitantul
îndeplinește condițiile de stagiu de cotizare prevăzute la art. 7.
(2) Beneficiază de aceleași drepturi, dacă îndeplinește
condițiile cerute de prezenta ordonanță de urgență pentru
acordarea acestora, și asiguratul care, în condițiile legii, a
adoptat, a fost numit tutore, căruia i s-au încredințat copii în
vederea adopției sau i-au fost dați în plasament.
Art. 28. — Indemnizația pentru îngrijirea copilului bolnav în
vârstă de până la 7 ani sau a copilului cu handicap cu
afecțiuni intercurente până la împlinirea vârstei de 18 ani se
acordă pe baza certificatului de concediu medical eliberat de
medicul de familie și a certificatului pentru persoanele cu
handicap, emis în condițiile legii, după caz.
Art. 29. — Durata de acordare a indemnizației prevăzute la
art. 27 alin. (1) este de maximum 45 de zile calendaristice pe
an pentru un copil, cu excepția situațiilor în care copilul este
diagnosticat cu boli infectocontagioase, neoplazii, este
imobilizat în aparat gipsat, este supus unor intervenții
chirurgicale; durata concediului medical în aceste cazuri va fi
stabilită de medicul curant.
Art. 30. — Cuantumul brut lunar al indemnizației pentru
îngrijirea copilului bolnav este de 85% din baza de calcul
stabilită conform art. 10.
CAPITOLUL VI
Concediul și indemnizația de risc maternal
Art. 31. — (1) Dreptul la concediul de risc maternal se
acordă în condițiile prevăzute de Ordonanța de urgență a
Guvernului nr. 96/2003 privind protecția maternității la locurile
de muncă, aprobată cu modificări și completări prin Legea
nr. 25/2004.
(2) Pe durata concediului de risc maternal se acordă o
indemnizație de risc maternal care se suportă integral din
bugetul Fondului național unic de asigurări sociale de
sănătate.
(3) Concediul și indemnizația de risc maternal se acordă
fără condiție de stagiu de cotizare.
(4) Cuantumul indemnizației prevăzute la alin. (2)
reprezintă 75% din baza de calcul stabilită conform
prevederilor art. 10.
CAPITOLUL VII
Alte dispoziții privind indemnizațiile
de asigurări sociale de sănătate
Art. 32. — (1) În cazul în care, potrivit legii, angajatorul își
suspendă temporar activitatea sau activitatea acestuia încetează
prin: divizare ori fuziune, dizolvare, reorganizare, lichidare,
reorganizare judiciară, lichidare judiciară, faliment sau prin orice
altă modalitate prevăzută de lege, drepturile prevăzute la art. 2
alin. (1), care s-au născut anterior ivirii acestor situații, se achită
din bugetul Fondului național unic de asigurări sociale de
sănătate de către casele de asigurări de sănătate.
(2) Prevederile alin. (1) se aplică și în situația în care a
expirat termenul pentru care a fost încheiat contractul
individual de muncă, a expirat termenul pentru care a fost
exercitată funcția publică ori a expirat mandatul în baza căruia
a desfășurat activitate în funcții elective sau în funcții numite
în cadrul autorității executive, legislative ori judecătorești.
(3) Drepturile achitate în condițiile prevăzute la alin. (1)
urmează a fi recuperate de către casele de asigurări de
sănătate de la angajator, după caz, conform legii.
Art. 33. — Pentru persoana asigurată care se află în două
sau mai multe situații prevăzute la art. 1 alin. (1) lit. A și B și
care desfășoară activitatea la mai mulți angajatori, la fiecare
fiind asigurată conform prezentei ordonanțe de urgență,

6

MONITORUL OFICIAL AL ROMÂNIEI, PARTEA I, Nr. 1.074/29.XI.2005

indemnizațiile se calculează și se plătesc, după caz, de
fiecare angajator.
Art. 34. — Durata concediilor pentru tuberculoză, neoplazii,
precum și a concediilor pentru sarcină, lăuzie și îngrijirea
copilului bolnav nu diminuează numărul zilelor de concediu
medical acordate unui asigurat pentru celelalte afecțiuni.
Art. 35. — (1) Pentru plata indemnizațiilor pentru
incapacitate temporară de muncă, aferente concediilor
medicale acordate cu întrerupere între ele, acestea se iau în
considerare separat, durata lor nu se cumulează, iar plata se
suportă conform art. 12.
(2) În situația în care unui asigurat i se acordă în aceeași
lună două sau mai multe concedii medicale pentru afecțiuni
diferite, fără întrerupere între ele, indemnizația pentru
incapacitate temporară de muncă se calculează și se plătește
separat, iar plata se suportă conform art. 12.
Art. 36. — (1) Calculul și plata indemnizațiilor prevăzute de
prezenta ordonanță de urgență se fac pe baza certificatului de
concediu medical eliberat în condițiile legii, care constituie
document justificativ pentru plată.
(2) Certificatul de concediu medical se prezintă plătitorului
până cel mai târziu la data de 5 a lunii următoare celei
pentru care a fost acordat concediul.
(3) Plata indemnizațiilor se face lunar de către:
a) angajator, cel mai târziu odată cu lichidarea drepturilor
salariale pe luna respectivă, pentru asigurații prevăzuți la
art. 1 alin. (1) lit. A și B;
b) instituția care administrează bugetul asigurărilor pentru
șomaj, până la data de 10 a lunii următoare celei pentru care
s-a acordat concediul medical;
c) casa de asigurări de sănătate, până la data de 10 a
lunii următoare celei pentru care s-a acordat concediul medical,
pentru asigurații prevăzuți la art. 1 alin. (2) și pentru
persoanele prevăzute la art. 23 alin. (2) și la art. 32.
Art. 37. — Cuantumul indemnizațiilor acordate pe o
perioadă mai mare de 90 de zile se poate indexa, în condițiile
stabilite prin hotărâre a Guvernului.
Art. 38. — (1) Sumele reprezentând indemnizații, care se
plătesc asiguraților și care, potrivit prevederilor prezentei
ordonanțe de urgență, se suportă din bugetul Fondului
național unic de asigurări sociale de sănătate, se rețin de
către plătitor din contribuțiile pentru concedii și indemnizații
datorate pentru luna respectivă.
(2) Sumele reprezentând indemnizații plătite de către
angajatori asiguraților, care depășesc suma contribuțiilor
datorate de aceștia în luna respectivă, se recuperează din
contribuțiile datorate pentru lunile următoare sau din bugetul
Fondului național unic de asigurări sociale de sănătate din
creditele bugetare prevăzute cu această destinație, în condițiile
reglementate prin normele de aplicare a prezentei ordonanțe
de urgență.
Art. 39. — (1) Indemnizațiile se achită beneficiarului,
reprezentantului legal sau mandatarului desemnat prin procură
de către acesta.
(2) Indemnizațiile cuvenite și neachitate asiguratului
decedat se plătesc soțului supraviețuitor, copiilor, părinților
sau, în lipsa acestora, persoanei care dovedește că l-a îngrijit
până la data decesului.
Art. 40. — (1) Indemnizațiile pot fi solicitate, pe baza
actelor justificative, în termenul de prescripție de 3 ani,
calculat de la data la care beneficiarul era în drept să le
solicite.
(2) Cuantumul indemnizațiilor solicitate potrivit alin. (1) se
achită la nivelul cuvenit în perioada prevăzută în certificatul
medical.
Art. 41. — Plata indemnizațiilor încetează începând cu ziua
următoare celei în care:
a) beneficiarul a decedat;

b) beneficiarul nu mai îndeplinește condițiile legale pentru
acordarea indemnizațiilor;
c) beneficiarul și-a stabilit domiciliul pe teritoriul altui stat
cu care România nu are încheiată convenție de asigurări
sociale;
d) beneficiarul și-a stabilit domiciliul pe teritoriul unui stat
cu care România a încheiat convenție de asigurări sociale,
dacă în cadrul acesteia se prevede că indemnizațiile se
plătesc de către celălalt stat.
Art. 42. — (1) Sumele încasate necuvenit cu titlu de
indemnizații se recuperează de la beneficiari în termenul de
prescripție de 3 ani.
(2) Recuperarea sumelor prevăzute la alin. (1) se
efectuează de către angajator sau, după caz, de instituția care
efectuează plata acestor drepturi.
(3) Casele de asigurări de sănătate recuperează sumele
plătite necuvenit de la plătitorii prevăzuți la art. 36 alin. (3).
(4) Sumele plătite necuvenit prin intermediul caselor de
asigurări de sănătate se recuperează de la beneficiari în baza
deciziei casei respective, care constituie titlu executoriu.
(5) Sumele nerecuperate din cauza decesului beneficiarilor
nu se mai urmăresc.
Art. 43. — (1) Sumele încasate necuvenit, cu titlu de
indemnizații, ca urmare a unei infracțiuni săvârșite de
beneficiar, se recuperează de la acesta, inclusiv dobânzile
aferente, până la recuperarea integrală a prejudiciului.
(2) Sumele stabilite în conformitate cu alin. (1),
nerecuperate din cauza decesului asiguraților, se recuperează
de la moștenitori, în condițiile dreptului comun.
(3) Debitele provenite din indemnizațiile prevăzute de
prezenta ordonanță de urgență se recuperează prin executorii
proprii ai CNAS și ai caselor de asigurări de sănătate și
constituie venituri ale bugetului Fondului național unic de
asigurări sociale de sănătate.
Art. 44. — Contribuția de asigurări sociale de sănătate nu
se datorează asupra indemnizațiilor reglementate de prezenta
ordonanță de urgență.
Art. 45. — (1) Perioadele în care asigurații prevăzuți la
art. 1 alin. (1) și (2) beneficiază de indemnizațiile prevăzute
la art. 2 constituie stagiu de cotizare în sistemul public de
pensii, pentru aceste indemnizații datorându-se contribuția
individuală de asigurări sociale reglementată de prevederile
Legii nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare.
(2) Contribuția de asigurări sociale prevăzută la alin. (1) se
calculează prin aplicarea cotei stabilite prin Legea bugetului
asigurărilor sociale de stat asupra valorii reprezentând un
salariu de bază minim brut pe țară garantat în plată, se
suportă din cuantumul brut al indemnizației stabilite conform
prevederilor prezentei ordonanțe de urgență și se achită
bugetului asigurărilor sociale de stat.
(3) Calculul și plata contribuției individuale de asigurări
sociale se efectuează lunar, de către plătitorii prevăzuți la
art. 36 alin. (3), odată cu plata indemnizațiilor.
Art. 46. — (1) În vederea determinării punctajului anual,
necesar stabilirii drepturilor de pensie în sistemul public de
pensii, pentru stagiile de cotizare realizate în condițiile
prevăzute la art. 45 se utilizează salariul de bază minim brut
pe țară garantat în plată din perioadele respective.
(2) În situația persoanelor care, în perioada 1 aprilie 2001 —
1 ianuarie 2006, au beneficiat de concedii medicale și
indemnizațiile aferente, reglementate de legislația anterioară
prezentei ordonanțe de urgență, la determinarea punctajului
anual necesar stabilirii drepturilor de pensie în sistemul public
de pensii se utilizează cuantumul indemnizației obținute în
perioadele respective.

MONITORUL OFICIAL AL ROMÂNIEI, PARTEA I, Nr. 1.074/29.XI.2005
ARTICOLUL VIII
Contravenții
Art. 47. — Constituie contravenții următoarele fapte
săvârșite prin încălcarea obligațiilor prevăzute la art. 36
alin. (3):
a) refuzul nejustificat de plată a indemnizațiilor;
b) calculul și plata eronată a indemnizațiilor;
c) eliberarea certificatelor de concedii medicale cu nerespectarea
prevederilor legale în vigoare.
Art. 48. — Contravențiile prevăzute la art. 47 se
sancționează cu amendă de la 1.000 lei (RON) la 2.500 lei
(RON).
Art. 49. — Constatarea contravențiilor prevăzute la art. 47
și aplicarea amenzilor corespunzătoare se fac de către
organele de control ale CNAS și ale caselor de asigurări de
sănătate.
Art. 50. — Dispozițiile prezentei ordonanțe de urgență,
referitoare la stabilirea și sancționarea contravențiilor, se
completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări
și completări prin Legea nr. 180/2002, cu modificările și
completările ulterioare.
CAPITOLUL IX
Control și jurisdicție
Art. 51. — (1) Controlul modului de acordare a concediilor
medicale și de eliberare a certificatelor de concediu medical
se realizează de către echipe formate din personal din cadrul
serviciilor specializate din structura Ministerului Sănătății,
CNAS, a caselor de asigurări de sănătate, a direcțiilor de
sănătate publică și a direcțiilor medicale ori structurilor similare
din ministerele și instituțiile din administrația publică centrală
cu rețea sanitară proprie, precum și de medici experți ai
asigurărilor sociale.
(2) Controlul se realizează ca urmare a sesizării casei de
asigurări de sănătate de către plătitori, precum și prin sondaj,
la inițiativa autorităților abilitate să realizeze controlul.
(3) În cazul constatării nerespectării prevederilor prezentei
ordonanțe de urgență, vor fi sesizate comisiile de disciplină
din cadrul colegiului medicilor de la nivelul fiecărui județ,
respectiv Colegiul Medicilor București, precum și unitățile cu
care medicii se află în relații contractuale, pentru luarea
măsurilor legale ce se impun.
(4) Comisia de disciplină a Colegiului Medicilor din
România, a consiliilor județene ale medicilor și al municipiului
București va aplica măsurile prevăzute de legislația în vigoare,
în situația în care constată nerespectarea dispozițiilor prezentei
ordonanțe de urgență cu privire la eliberarea certificatelor
medicale.
Art. 52. — Litigiile care au ca obiect modul de calcul și
de plată a indemnizațiilor prevăzute de prezenta ordonanță de
urgență se soluționează de către instanțele judecătorești
competente, potrivit jurisdicției asigurărilor sociale.
CAPITOLUL X
Dispoziții finale
Art. 53. — (1) Indemnizațiile prevăzute la art. 2 alin. (1)
lit. a)—d) se pot transfera în țările în care asigurații își
stabilesc domiciliul sau reședința, în condițiile reglementate
prin acorduri și convenții internaționale la care România este
parte.
(2) Plata indemnizațiilor prevăzute la alin. (1) se poate face
în moneda țărilor respective sau într-o altă monedă asupra
căreia s-a convenit.
Art. 54. — (1) Începând cu data de 1 ianuarie 2006
încetează plata indemnizațiilor stabilite în condițiile Legii
nr. 19/2000, cu modificările și completările ulterioare.
(2) Plata indemnizațiilor restante, aferente perioadelor
anterioare datei de 1 ianuarie 2006, se efectuează de către
plătitorii prevăzuți la art. 36 alin. (3), în condițiile prevăzute de

7

prezenta ordonanță de urgență, cu respectarea termenului
general de prescripție.
Art. 55. — (1) Conținutul și forma documentelor sau, după
caz, ale formularelor necesare aplicării prezentei ordonanțe de
urgență se aprobă prin ordin comun al ministrului sănătății și
al președintelui CNAS și se publică în Monitorul Oficial al
României, Partea I.
(2) Costurile generate de tipărirea documentelor și
formularelor prevăzute la alin. (1) se suportă din bugetul
Fondului național unic de asigurări sociale de sănătate, cu
posibilitatea recuperării acestora în condițiile stabilite de
CNAS.
Art. 56. — În aplicarea prezentei ordonanțe de urgență, în
termen de 60 de zile de la data publicării în Monitorul Oficial
al României, Partea I, se vor elabora norme de aplicare,
aprobate prin ordin comun al ministrului sănătății și al
președintelui CNAS.
Art. 57. — CNAS, Casa Națională de Pensii și Alte
Drepturi de Asigurări Sociale și Institutul Național de Expertiză
Medicală și Recuperare a Capacității de Muncă vor încheia un
protocol privind activitatea desfășurată de medicii experți ai
asigurărilor sociale, potrivit prezentei ordonanțe de urgență.
Art. 58. — Necesarul de personal pentru realizarea
activităților de evidență și control rezultate din aplicarea
prevederilor prezentei ordonanțe de urgență se asigură în
cadrul numărului de posturi aprobat pentru CNAS.
Art. 59. — Prezenta ordonanță de urgență intră în vigoare
pe data de 1 ianuarie 2006.
Art. 60. — (1) Pe data intrării în vigoare a prezentei
ordonanțe de urgență se abrogă prevederile referitoare la
concediul și indemnizația pentru incapacitate temporară de
muncă, concediul și indemnizațiile pentru prevenirea
îmbolnăvirilor și recuperarea capacității de muncă, concediul și
indemnizația pentru maternitate, concediul și indemnizația pentru
îngrijirea copilului bolnav, cuprinse la art. 7, 26, 27, 35,
art. 98—101, art. 103—125, art. 129—134 și la art. 136—138 din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, cu modificările și
completările ulterioare, precum și orice alte dispoziții contrare.
(2) Pe data intrării în vigoare a prezentei ordonanțe de
urgență se abrogă art. 11 din Ordonanța de urgență a
Guvernului nr. 96/2003 privind protecția maternității la locurile
de muncă, aprobată cu modificări și completări prin Legea
nr. 25/2004.
(3) Pe data intrării în vigoare a prezentei ordonanțe de
urgență se abrogă art. 5 alin. (3) din Legea nr. 346/2002
privind asigurarea pentru accidente de muncă și boli
profesionale, publicată în Monitorul Oficial al României, Partea I,
nr. 454 din 27 iunie 2002, cu modificările și completările
ulterioare.
(4) Sunt și rămân în vigoare prevederile art. 109 alin. (2)
și ale art. 117 din Legea nr. 19/2000, cu modificările și
completările ulterioare, referitoare la acordarea biletelor pentru
tratament balnear pensionarilor și altor categorii de asigurați
decât cele prevăzute de prezenta ordonanță de urgență.
(5) Pentru personalul civil care îndeplinește funcții de
demnitate publică, funcții publice sau este încadrat cu contract
individual de muncă în instituțiile publice prevăzute la art. 5
alin. (2) din Legea nr. 346/2002, cu modificările și completările
ulterioare, prestațiile aferente accidentelor de muncă sau
bolilor profesionale se calculează în condițiile prevăzute de
această lege și se suportă de la bugetul de stat, prin
bugetele acestor instituții.
Art. 61. — Prevederile prezentei ordonanțe de urgență sunt
aplicabile și persoanelor care își desfășoară activitatea în
ministerele și instituțiile din sectorul de apărare, ordine publică
și siguranță națională, cu excepția cadrelor militare în activitate
și a funcționarilor publici cu statut special.
Art. 62. — Se autorizează Ministerul Finanțelor Publice, la
propunerea ordonatorilor principali de credite, să introducă
modificările ce decurg din aplicarea prevederilor prezentei

8

MONITORUL OFICIAL AL ROMÂNIEI, PARTEA I, Nr. 1.074/29.XI.2005

ordonanțe de urgență în volumul și în structura bugetului
Fondului național unic de asigurări sociale de sănătate,

respectiv ale bugetului asigurărilor sociale de stat pe anul
2006, cu menținerea echilibrului bugetar.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății,
Gheorghe Eugen Nicolăescu
Președintele Casei Naționale de Asigurări de Sănătate,
Cristian Vlădescu
p. Ministrul finanțelor publice,
Doina-Elena Dascălu,
secretar de stat
București, 17 noiembrie 2005.
Nr. 158.
GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților comerciale și regiilor autonome subordonate autorităților administrației
publice locale, de către Regia Autonomă de Transport București
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective pentru un număr de 2.300 de persoane, în baza
prevederilor Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum

și a societăților comerciale și regiilor autonome subordonate
autorităților administrației publice locale, aprobată cu
modificări și completări prin Legea nr. 569/2003, cu
modificările și completările ulterioare, de către Regia
Autonomă de Transport București, subordonată Consiliului
General al Municipiului București.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina-Elena Dascălu,
secretar de stat
București, 17 noiembrie 2005.
Nr. 1.442.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.074/29.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064867]
ISSN 1453—4495

