Anul 173 (XVII) — Nr. 629

PARTEA

I

LEGI, DECRETE, HOTĂRÂRI ȘI ALTE ACTE

Marți, 19 iulie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 305 din 9 iunie 2005 referitoare la excepția
de neconstituționalitate a dispozițiilor Ordonanței
de urgență a Guvernului nr. 92/2004 privind
reglementarea drepturilor salariale și a altor
drepturi ale funcționarilor publici pentru anul 2005

78.

79.

80.

666.

710.

ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea și
completarea Legii nr. 288/2004 privind organizarea
studiilor universitare...................................................
— Ordonanță de urgență pentru modificarea și
completarea Legii nr. 678/2001 privind prevenirea
și combaterea traficului de persoane ......................
— Ordonanță de urgență privind completarea Legii
nr. 178/1997 pentru autorizarea și plata
interpreților și traducătorilor folosiți de Consiliul
Superior al Magistraturii, de Ministerul Justiției,
Parchetul de pe lângă Înalta Curte de Casație și
Justiție, Parchetul Național Anticorupție, de
organele de urmărire penală, de instanțele
judecătorești, de birourile notarilor publici, de
avocați și de executori judecătorești .......................
— Hotărâre pentru aprobarea rectificării bugetului
de venituri și cheltuieli pe anul 2005 al Autorității
Naționale de Reglementare în Comunicații.............
— Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de intervenție la dispoziția

Nr.

Pagina
Guvernului, prevăzut în bugetul de stat pe
anul 2005, pentru
înlăturarea efectelor
calamităților naturale produse de inundații în
semestrul I al anului 2005 .......................................

2–4

5

6–7

7

8–9

9

734. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea efectelor calamităților naturale produse
în unele județe ale țării ............................................

10–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
126. — Ordin al președintelui Agenției Naționale pentru
Întreprinderi Mici și Mijlocii și Cooperație privind
înființarea Consiliului consultativ al Programului
UNCTAD/EMPRETEC — România pentru sprijinirea
dezvoltării întreprinderilor mici și mijlocii .................

12–13

208. — Ordin al ministrului economiei și comerțului
pentru aprobarea bugetului de venituri și cheltuieli
pe anul 2005 al Institutului Național de CercetareDezvoltare pentru Metale Neferoase și Rare —
INMR ..........................................................................

13–15

ACTE ALE COMISIEI DE SUPRAVEGHERE
A ASIGURĂRILOR
3.419 — Decizie privind retragerea autorizației de
funcționare a Societății Comerciale îC.A.R.E.
Asigurări“ — S.R.L....................................................

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 629/19.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 305
din 9 iunie 2005

referitoare la excepția de neconstituționalitate a dispozițiilor Ordonanței de urgență
a Guvernului nr. 92/2004 privind reglementarea drepturilor salariale și a altor drepturi
ale funcționarilor publici pentru anul 2005
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului
nr. 92/2004 privind reglementarea drepturilor salariale și a
altor drepturi ale funcționarilor publici pentru anul 2005,
excepție ridicată de Daniela Constantin în Dosarul
nr. 245/2005 al Tribunalului Călărași.
La apelul nominal lipsesc părțile, față de care procedura
de citare este legal îndeplinită.
Curtea dispune să se facă apelul și în Dosarul nr. 382D/2005
și Dosarul nr. 383 D/2005, care au ca obiect aceeași
excepție de neconstituționalitate, ridicată de Marius Claudiu
Burcea în Dosarul nr. 246/2005 al Tribunalului Călărași și
de Valentin Drăgănescu în Dosarul nr. 284/2005 al
aceleiași instanțe.
La apelul nominal lipsesc părțile, față de care procedura
de citare este legal îndeplinită.
Curtea, având în vedere că excepțiile de neconstituționalitate
ce fac obiectul dosarelor nr. 381D/2005, nr. 382D/2005 și
nr. 383D/2005 au obiect identic, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 382D/2005 și
Dosarului nr. 383D/2005 la Dosarul nr. 381D/2005, care
este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
ca neîntemeiată. În acest sens, arată că încadrarea prin
lege a diferiților funcționari publici în anumite categorii,
clase și grade profesionale, precum și salarizarea conform
acestei încadrări nu reprezintă drepturi fundamentale, astfel
că legiuitorul este în drept să aducă modificări acestor
domenii. De asemenea, apreciază că justificarea situației de
urgență invocate în chiar cuprinsul Ordonanței de urgență a
Guvernului nr. 92/2004 pune în acord acest act normativ
cu prevederile art. 115 alin. (4) din Constituție.

C U R T E A,

având în vedere actele și lucrările dosarului, constată
următoarele:
Prin încheierile din 1 aprilie 2005, pronunțate în
dosarele nr. 245/2005, nr. 246/2005 și nr. 284/2005,
Tribunalul Călărași a sesizat Curtea Constituțională cu
excepția de neconstituționalitate a dispozițiilor Ordonanței
de urgență a Guvernului nr. 92/2004 privind reglementarea
drepturilor salariale și a altor drepturi ale funcționarilor
publici pentru anul 2005, excepție ridicată de Daniela
Constantin, Marius Claudiu Burcea și Valentin Drăgănescu
cu ocazia soluționării unor litigii de muncă având ca obiect
drepturi salariale.
În motivarea excepției de neconstituționalitate, autorii
acesteia susțin, în esență, că dispozițiile legale criticate
contravin prevederilor art. 73 alin. (3) lit. j) și art. 115
alin. (1) și (4) din Constituție, întrucât aduc atingere
statutului funcționarilor publici și drepturilor acestora,
domeniu rezervat legii organice. De asemenea, apreciază
că nu există o situație extraordinară care să justifice
adoptarea ordonanței de urgență, astfel că se afectează
regimul unei instituții fundamentale a statului. În sfârșit,
consideră că este încălcat și principiul potrivit căruia îun
drept odată câștigat nu se mai poate reveni asupra lui“.
Tribunalul Călărași apreciază că Ordonanța de urgență
a Guvernului nr. 92/2004 este în concordanță cu
prevederile Constituției. În acest sens, arată că prin
adoptarea acestui act normativ Guvernul a ținut seama de
dispozițiile art. 115 alin. (1) din Constituție, înefiind
încălcată vreo lege organică în domeniul salarizării
funcționarilor publici“. Consideră că nu s-a adus atingere
nici alin. (4) al aceluiași articol constituțional, întrucât din
cuprinsul ordonanței rezultă atât situația extraordinară, cât
și urgența reglementării.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Avocatul Poporului apreciază că dispozițiile legale
criticate sunt constituționale. Astfel, referindu-se la criticile
de neconstituționalitate raportate la prevederile art. 115
alin. (4) din Constituție, arată că reglementarea drepturilor
salariale și a altor drepturi ale funcționarilor publici pentru
anul 2005 este justificată în cuprinsul Ordonanței de
urgență a Guvernului nr. 92/2004 îde interesul social, buna
desfășurare a activității în administrația publică, creșterea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005
calității serviciului public și constituie situații de urgență și
extraordinare“. În plus, arată că numai Curtea
Constituțională are posibilitatea de a stabili dacă actul
normativ indicat a fost adoptat cu respectarea dispozițiilor
referitoare la delegarea legislativă. În sfârșit, consideră că
dispozițiile art. 115 alin. (1) din Constituție nu au relevanță
în cauză.
Președinții celor două Camere ale Parlamentului și
Guvernul nu au transmis punctele lor de vedere asupra
excepției de neconstituționalitate ridicate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2) și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
Ordonanța de urgență a Guvernului nr. 92/2004 privind
reglementarea drepturilor salariale și a altor drepturi ale
funcționarilor publici pentru anul 2005, publicată în
Monitorul Oficial al României, Partea I, nr. 1.091 din
23 noiembrie 2004.
Curtea constată că, alături de criticile aduse ordonanței
în ansamblul său, în motivarea excepției, autorii acesteia
se opresc în mod particular asupra prevederilor ordonanței
prin care se dispune reîncadrarea funcționarilor publici în
noi grade profesionale, prevederi cuprinse în art. 6 din
Ordonanța de urgență a Guvernului nr. 92/2004.
Aceste dispoziții legale au următoarea redactare:
— Art. 6: î(1) Funcționarii publici de execuție salarizați
potrivit Ordonanței de urgență a Guvernului nr. 82/2004 privind
unele măsuri în domeniul funcției publice, la categoria A, B sau C,
clasa III, gradul 3 se reîncadrează în gradul profesional
asistent și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 3 de salarizare.
(2) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa III, gradul 2 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 2 de salarizare.
(3) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria
A, B sau C, clasa III, gradul 1 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 1 de salarizare.
(4) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 3 se reîncadrează în gradul
profesional principal și beneficiază de salariul de bază prevăzut

3

de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 3 de salarizare.
(5) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 2 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 2 de salariare.
(6) Funcționarii publici de execuție salarizați potrivit
Ordonanței de urgență a Guvernului nr. 82/2004 la categoria A,
B sau C, clasa II, gradul 1 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 1 de salarizare.
(7) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 3 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 3 de salarizare.
(8) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 2 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 2 de salarizare.
(9) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 1 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 1 de salarizare.“
În susținerea neconstituționalității dispozițiilor de lege
criticate, autorii excepției invocă încălcarea prevederilor
art. 73 alin. (3) lit. j) și art. 115 alin. (1) și (4) din
Constituție, prevederi care au următorul conținut:
— Art. 73 alin. (3) lit. j): î(3) Prin lege organică se
reglementează: [...] j) statutul funcționarilor publici;“;
— Art. 115 alin. (1) și (4): î(1) Parlamentul poate adopta
o lege specială de abilitare a Guvernului pentru a emite
ordonanțe în domenii care nu fac obiectul legilor organice. [...]
(4) Guvernul poate adopta ordonanțe de urgență numai în
situații extraordinare a căror reglementare nu poate fi amânată,
având obligația de a motiva urgența în cuprinsul acestora.“
Examinând excepția de neconstituționalitate, Curtea
constată că susținerile autorilor excepției se referă, în fapt,
la două aspecte de neconstituționalitate. Unul dintre ele
pune în discuție constituționalitatea Ordonanței de urgență
a Guvernului nr. 92/2004 sub raportul domeniului de
reglementare al acesteia și al situației extraordinare și
urgenței care au justificat emiterea acestui act normativ.
Al doilea aspect privește fondul dispozițiilor ordonanței prin
care se dispune reîncadrarea funcționarilor publici în noi
grade profesionale, sens în care autorii excepției arată că
îun drept odată câștigat nu se mai poate reveni asupra

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 629/19.VII.2005

lui“, iar îretrogradarea funcționarilor publici poate avea loc
numai în condițiile prevăzute de Legea nr. 188/1999 privind
Statutul funcționarilor publici“.
Analizând problema constituționalității Ordonanței de
urgență a Guvernului nr. 92/2004, Curtea reține, în acord
cu cele constatate chiar de către autorii excepției, că
potrivit art. 73 alin. (3) lit. j) din Constituție statutul
funcționarilor publici se stabilește prin lege organică, iar
sistemul de salarizare a acestei categorii de funcționari ține
de statutul lor. Față de criticile de neconstituționalitate
potrivit cărora dispozițiile ordonanței îau adus modificări
esențiale unei legi organice“, Curtea reține însă că
interdicția reglementării în domenii care fac obiectul legilor
organice este prevăzută de art. 115 alin. (1) din Constituție
pentru ordonanțele emise de Guvern în baza unei legi
speciale de abilitare adoptate de Parlament. Această
interdicție nu operează și în cazul ordonanțelor de urgență,
care se adoptă de către Guvern în temeiul prevederilor
art. 115 alin. (4) din Constituție. Emiterea unor asemenea
ordonanțe este condiționată însă de existența unor îsituații
extraordinare a căror reglementare nu poate fi amânată“, iar
Guvernul este obligat să motiveze urgența în cuprinsul
ordonanței. În ceea ce privește Ordonanța de urgență a
Guvernului nr. 92/2004, Guvernul a motivat existența
situației extraordinare prin aceea că îasigurarea unor
drepturi salariale funcționarilor publici care, potrivit legii,
îndeplinesc prerogative de putere publică și sunt supuși
unui regim sever al incompatibilității și conflictului de
interese este un obiectiv prioritar al Strategiei actualizate a
Guvernului României privind accelerarea reformei în
administrația publică 2004—2006“ și că îmăsurile cuprinse
în această ordonanță reprezintă o etapă în reforma
salarială a funcționarilor publici și au la bază negocierile
Guvernului României cu Banca Mondială, Fondul Monetar
Internațional, precum și cu organizațiile sindicale
reprezentative ale funcționarilor publici“.

Prin urmare, Curtea reține că Ordonanța de urgență a
Guvernului nr. 92/2004 apare ca un răspuns la necesitatea
de a da curs rezultatelor negocierilor Guvernului cu
instituțiile internaționale amintite, precum și cu organizațiile
sindicale, în sensul instituirii unor reforme în administrația
publică. De asemenea, emiterea acestei ordonanțe este
justificată de necesitatea reglementării aplicării dispozițiilor
legii bugetare pentru anul 2005. De altfel, Curtea observă
că aplicarea prevederilor Ordonanței de urgență a
Guvernului nr. 92/2004 este limitată doar pe durata acestui
an. În consecință, Curtea apreciază că urgența
reglementărilor justifică, în acest caz, existența situației
extraordinare și, în consecință, dispozițiile legale criticate
nu sunt contrare prevederilor constituționale invocate.
În ceea ce privește critica de neconstituționalitate
îndreptată împotriva prevederilor art. 6 din Ordonanța de
urgență a Guvernului nr. 92/2004, prevederi ce dispun
reîncadrarea funcționarilor publici în noi grade profesionale,
Curtea reține că atât încadrarea prin lege a diferiților
funcționari publici în anumite categorii, clase și grade
profesionale, cât și salarizarea conform acestei încadrări nu
reprezintă drepturi fundamentale, care nu s-ar putea
modifica, pentru viitor, tot prin lege. Astfel, legiuitorul este
în drept să modifice sistemul de salarizare existent ori să-l
înlocuiască cu altul nou, considerat mai adecvat pentru
atingerea scopului urmărit, ținând seama și de resursele
financiare disponibile în diferite perioade de timp. De
asemenea, ține de opțiunea liberă a legiuitorului încadrarea
în categorii, clase și grade profesionale a funcționarilor
publici, fără ca aceasta să reprezinte o retrogradare.
Prin urmare, atât Ordonanța de urgență a Guvernului
nr. 92/2004, în ansamblul său, cât și prevederile art. 6 din
acest act normativ, în particular, apar în lumina celor
reținute de Curte ca fiind în deplin acord cu prevederile
constituționale invocate de autorii excepției.
Pentru considerentele expuse, în temeiul art. 146
lit. d) și al art. 147 alin. (4) din Constituție, al art. 1—3, al

art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 92/2004 privind
reglementarea drepturilor salariale și a altor drepturi ale funcționarilor publici pentru anul 2005, excepție ridicată de
Daniela Constantin, Marius Claudiu Burcea și Valentin Drăgănescu în dosarele nr. 245/2005, nr. 246/2005 și nr. 284/2005
ale Tribunalului Călărași.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 288/2004 privind organizarea studiilor universitare
Având în vedere implementarea din anul universitar 2005—2006 a noii structuri a ciclurilor de studii din
învățământul superior, în acord cu procesul de la Bologna, care prevede crearea spațiului european al învățământului
superior,
pentru a asigura pregătirea psihopedagogică a cadrelor didactice conform standardelor europene, în contextul
preocupărilor de îmbunătățire a calității în învățământul preuniversitar,
luând în considerare necesitatea corectării unei discriminări nejustificate, indusă prin prevederile Legii nr. 288/2004
privind organizarea studiilor universitare, între cadrele didactice care predau în învățământul primar și gimnazial și cele
care predau în învățământul liceal,
ținând cont de necesitatea flexibilizării și diversificării formării inițiale a cadrelor didactice în concordanță cu
nevoile sistemului de învățământ preuniversitar și cu politicile europene pertinente,
având în vedere art. 141 lit. s) din Legea învățământului nr. 84/1995, republicată, cu modificările și completările
ulterioare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 9 din Legea nr. 288/2004
privind organizarea studiilor universitare, publicată în
Monitorul Oficial al României, Partea I, nr. 614 din 7 iulie
2004, se modifică și se completează după cum urmează:
1. Alineatele (5) și (6) ale articolului 9 vor avea
următorul cuprins:
î(5) Absolvenții ciclurilor de studii universitare de licență
sau de masterat pot ocupa posturi didactice în
învățământul preuniversitar, până la definitivarea în
învățământ, cu condiția obținerii a minimum 30 de credite
de studii transferabile din programul de pregătire
psihopedagogică oferit de departamentele pentru pregătirea
personalului didactic acreditate.
(6) Definitivarea în învățământul preuniversitar și
exercitarea profesiei didactice în învățământul superior sunt
condiționate de obținerea a 60 de credite de studii
transferabile din programul de pregătire psihopedagogică
oferit de departamentele pentru pregătirea personalului
didactic acreditate.“
2. După alineatul (6) al articolului 9 se inroduc 5 noi
alineate, aliniatele (7)—(11), cu următorul cuprins:
î(7) Absolvenții domeniului de licență «științele educației»
se consideră certificați pentru profesia didactică prin diploma

de licență obținută, cu condiția ca prin parcurgerea
programului de studii al ciclului de licență să obțină
60 de credite de pregătire psihopedagogică. Diploma de
licență în științele educației conferă, în condițiile de mai
sus, dreptul de a ocupa posturi didactice.
(8) Toate departamenele pentru pregătirea personalului
didactic și programele lor de studii se acreditează conform
unei metodologii stabilite de Ministerul Educației și
Cercetării.
(9) Departamentele pentru pregătirea personalului didactic
acreditate din universități și facultățile de psihologie și
științe ale educației pot organiza studii universitare de
masterat didactic.
(10) Masteratul didactic are o durată de 2 ani, cu
acumulare de 120 de credite de studii transferabile, din
care minimum 30 de credite din discipline psihopedagogice
și minimum 90 de credite dintr-un modul de specializare
format din disciplinele fundamentale ale unui domeniu de
studiu de nivel licență, stabilit de facultățile de profil.
(11) Diploma de masterat didactic conferă dreptul de a
exercita profesia didactică și în domeniul modulului de
specializare, în regim de completare de normă, precum și
toate celelalte drepturi legale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu

București, 12 iulie 2005.
Nr. 78.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 629/19.VII.2005
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 678/2001 privind prevenirea
și combaterea traficului de persoane
Având în vedere importanța îndeplinirii în termen a angajamenelor asumate de România pentru anul 2005 în
vederea integrării în Uniunea Europeană, respectiv a transpunerii în termenul asumat, în legislația românească, a
documentelor comunitare în domeniul prevenirii și combaterii traficului de persoane, a cărei nerealizare ar putea activa
clauza specială de salvgardare privind amânarea aderării României la Uniunea Europeană,
ținând seama de faptul că aceste elemente vizează interesul public și constituie situații extraordinare a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 678/2001 privind prevenirea
și combaterea traficului de persoane, publicată în Monitorul
Oficial al României, Partea I, nr. 783 din 11 decembrie
2001, cu modificările ulterioare, se modifică și se
completează după cum urmează:
1. La articolul 2, litera a) a punctului 2 va avea
următorul cuprins:
îa) executarea unei munci sau îndeplinirea de servicii în
mod forțat ori cu încălcarea normelor legale privind
condițiile de muncă, salarizare, sănătate și securitate;“
2. La articolul 12, alineatul (2) va avea următorul
cuprins:
î(2) Traficul de persoane săvârșit în una dintre
următoarele împrejurări:
a) de două sau mai multe persoane împreună;
b) s-a cauzat victimei o vătămare gravă a integrității
corporale sau a sănătății;
c) de un funcționar public în exercițiul atribuțiilor de
serviciu,
se pedepsește cu închisoare de la 5 ani la 15 ani și
interzicerea unor drepturi.“
3. Articolul 13 va avea următorul cuprins:
îArt. 13. — (1) Recrutarea, transportarea, transferarea,
găzduirea sau primirea unui minor, în scopul exploatării
acestuia, constituie infracțiunea de trafic de minori și se
pedepsește cu închisoare de la 5 ani la 15 ani și
interzicerea unor drepturi.
(2) Dacă fapta prevăzută la alin. (1) este săvârșită prin
amenințare, violență sau alte forme de constrângere, prin
răpire, fraudă ori înșelăciune, abuz de autoritate sau
profitând de imposibilitatea minorului de a se apăra ori de
a-și exprima voința sau prin oferirea, darea, acceptarea ori
primirea de bani sau de alte foloase pentru obținerea
consimțământului persoanei care are autoritate asupra
minorului, pedeapsa este închisoare de la 7 ani la 18 ani
și interzicerea unor drepturi.
(3) Dacă faptele prevăzute la alin. (1) și (2) sunt
săvârșite în condițiile prevăzute la art. 12 alin. (2), pedeapsa
este închisoare de la 7 ani la 18 ani și interzicerea unor
drepturi, în cazul prevăzut la alin. (1), și închisoare de la
10 ani la 20 de ani și interzicerea unor drepturi, în cazul
prevăzut la alin. (2).
(4) Dacă faptele prevăzute în pezentul articol au avut ca
urmare moartea sau sinuciderea victimei, pedeapsa este

închisoare de la 15 ani la 25 de ani și interzicerea unor
drepturi.“
4. Articolul 20 va avea următorul cuprins:
îArt. 20. — (1) Persoana supusă traficului de persoane,
care a săvârșit, ca urmare a exploatării sale, infracțiunea
de prostituție sau pe cea de cerșetorie, nu se pedepsește
pentru această infracțiune dacă mai înainte de a se fi
început urmărirea penală pentru infracțiunea de trafic de
persoane încunoștințează autoritățile competente despre
aceasta sau dacă, după ce a început urmărirea penală ori
după ce făptuitorii au fost descoperiți, înlesnește arestarea
acestora.
(2) Persoana care a comis una dintre infracțiunile
prevăzute de prezenta lege, iar în timpul urmăririi penale
denunță și facilitează identificarea și tragerea la răspundere
penală a altor persoane care au săvârșit infracțiuni
prevăzute de prezenta lege beneficiază de reducerea la
jumătate a limitelor pedepsei prevăzute de lege.“
5. Articolul 38 va avea următorul cuprins:
îArt. 38. — (1) Străinii victime ale traficului de persoane
pot fi cazați în centrele special amenajate potrivit
Ordonanței de urgență a Guvernului nr. 194/2002 privind
regimul străinilor în România, republicată, cu modificările și
completările ulterioare, fără a mai fi necesară luarea în
custodie publică a acestora. În acest scop, administrația
centrelor amenajează spații speciale, separate de cele
destinate cazării străinilor luați în custodie publică.
(2) Străinii victime ale traficului de persoane, solicitanți
ai unei forme de protecție în România, pot fi cazați în
centrele special amenajate potrivit Ordonanței Guvernului
nr. 102/2000 privind statutul și regimul refugiaților în
România, republicată.
(3) Cazarea persoanelor prevăzute la alin. (1) se aprobă
de șeful Autorității pentru străini, la solicitarea scrisă a
autorităților competente.
(4) Victimele traficului de persoane sunt informate în
locurile de cazare, într-o limbă pe care o înțeleg, cu privire
la procedurile judiciare și administrative aplicate.
(5) Persoanele prevăzute la alin. (1) și (2) pot beneficia
de consiliere psihică și psihologică, precum și de asistență
medicală și socială într-o limbă pe care o înțeleg.
(6) Asistența medicală, medicamentele și hrana
persoanelor prevăzute la alin. (1) se asigură potrivit
normelor legale aplicabile străinilor luați în custodie publică.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005
6. După articolul 39 se introduce articolul 39 1 , cu
următorul cuprins:
îArt. 391 — (1) Străinii cu privire la care există motive
serioase să se considere că sunt victime ale traficului de
ființe umane beneficiază de o perioadă de recuperare și
reflecție de până la 90 de zile, pentru a se reface, a ieși
de sub influența făptuitorilor și a lua o decizie în cunoștință
de cauză privind cooperarea cu autoritățile competente,
timp în care li se acordă de către Autoritatea pentru
străini, la solicitarea procurorului sau a instanței, tolerarea

7

rămânerii pe teritoriul României. În perioada de recuperare
și reflecție străinii beneficiază de drepturile prevăzute la
art. 38.
(2) În timpul sau la expirarea perioadei de reflecție,
străinilor victime ale traficului de persoane li se poate
acorda, la cerere, un permis de ședere temporară, în
condițiile prevăzute de Ordonanța de urgență a Guvernului
nr. 194/2002, republicată, cu modificările și completările
ulterioare.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 14 iulie 2005.
Nr. 79.

GUVERNUL ROMÂNIEI

ORDONANȚĂ DE URGENȚĂ
privind completarea Legii nr. 178/1997 pentru autorizarea și plata interpreților și traducătorilor
folosiți de Consiliul Superior al Magistraturii, de Ministerul Justiției, Parchetul de pe lângă
Înalta Curte de Casație și Justiție, Parchetul Național Anticorupție, de organele de urmărire penală,
de instanțele judecătorești, de birourile notarilor publici, de avocați și de executori judecătorești
Ținând seama de necesitatea de a se reglementa condițiile în care, în situații excepționale, se pot folosi interpreți
și traducători neautorizați în vederea exercitării unor drepturi și atribuții recunoscute unor beneficiari persoane fizice și
autorităților competente, prevăzute de lege,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — După articolul 14 din Legea
nr. 178/1997 pentru autorizarea și plata interpreților și
traducătorilor folosiți de Consiliul Superior al Magistraturii,
de Ministerul Justiției, Parchetul de pe lângă Înalta Curte
de Casație și Justiție, Parchetul Național Anticorupție, de
organele de urmărire penală, de instanțele judecătorești, de
birourile notarilor publici, de avocați și de executori
judecătorești, publicată în Monitorul Oficial al României,
Partea I, nr. 305 din 10 noiembrie 1997, cu modificările și
completările ulterioare, se introduce, un nou articol,
articolul 15, cu următorul cuprins:

îArt. 15. — (1) În cazurile în care nu există interpreți și
traducători autorizați potrivit prezentei legi, pentru a se
asigura exercitarea drepturilor și atribuțiilor recunoscute de
lege organele prevăzute la art. 1 pot folosi persoane de
încredere care cunosc limbile din/și în care se face
traducerea și/sau interpretarea și pe care le folosesc în
mod curent sau profesional.
(2) Plata pentru activitatea de interpret și traducător
depusă de cei prevăzuți la alin. (1) se face în condițiile
prevăzute de prezenta lege pentru interpreții și traducătorii
autorizați.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul culturii și cultelor,
Virgil Ștefan Nițulescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 80.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 629/19.VII.2005
GUVERNUL ROMÂNIEI

HOTĂRÂRE
pentru aprobarea rectificării bugetului de venituri și cheltuieli pe anul 2005
al Autorității Naționale de Reglementare în Comunicații
În temeiul art. 108 din Constituția României, republicată, și al art. 42 alin. (1) din Ordonanța de urgență a
Guvernului nr. 79/2002 privind cadrul general de reglementare a comunicațiilor, aprobată cu modificări și completări prin
Legea nr. 591/2002, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă rectificarea bugetului de
venituri și cheltuieli pe anul 2005 al Autorității Naționale de

Reglementare în Comunicații, potrivit anexei*) care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU

București, 12 iulie 2005.
Nr. 666.

Contrasemnează:
Ministrul comunicațiilor și tehnologiei informației,
Zsolt Nagy
p. Președintele Autorității Naționale de Reglementare
în Comunicații,
Alexandrina Hârțan
p. Șeful Cancelariei Primului-Ministru,
Vlad Moisescu,
Ministrul finanțelor publice,
Ionel Popescu
ANEXĂ

AUTORITATEA NAȚIONALĂ DE REGLEMENTARE ÎN COMUNICAȚII
BUGETUL DE VENITURI ȘI CHELTUIELI
pe anul 2005

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005

9

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de intervenție la dispoziția Guvernului, prevăzut în bugetul de stat pe anul 2005,
pentru înlăturarea efectelor calamităților naturale produse de inundații
în semestrul I al anului 2005
În temeiul prevederilor art. 108 din Constituția României, republicată, al art. 30 alin. (4) din Legea nr. 500/2002
privind finanțele publice, cu modificările și completările ulterioare, și al art. 21 lit. b) din Legea bugetului de stat pe
anul 2005 nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Transporturilor, Construcțiilor și Turismului din
Fondul de intervenție la dispoziția Guvernului, prevăzut în
bugetul de stat pe anul 2005, cu suma de 50.000 mii lei
(RON) la capitolul 68.01 îTransporturi și comunicații“, titlul
îCheltuieli materiale și servicii“.
(2) Fondurile prevăzute la alin. (1) se utilizează pentru
înlăturarea efectelor calamităților naturale produse de
inundații.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,

modificările corespunzătoare în structura bugetului de stat
și în volumul și structura bugetului Ministerului
Transporturilor, Construcțiilor și Turismului.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data de
10 decembrie 2005, la propunerea ordonatorului principal
de credite, se reîntregește Fondul de intervenție la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 12 iulie 2005.
Nr. 710.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 629/19.VII.2005
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea efectelor calamităților naturale
produse în unele județe ale țării
În temeiul art. 108 din Constituția României, republicată, al art. 30 alin. (4) din Legea nr. 500/2002 privind
finanțele publice, cu modificările ulterioare, al art. 21 lit. b) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 4.550 mii lei
(RON) din Fondul de intervenție la dispoziția Guvernului,
prevăzut în bugetul de stat pe anul 2005, pentru unitățile
administrativ-teritoriale prevăzute în anexa*) care face parte
integrantă din prezenta hotărâre, în vederea finanțării unor
lucrări urgente de înlăturare a efectelor calamităților
naturale, de reabilitare/refacere a construcțiilor aparținând
unor unități de învățământ preuniversitar de stat.
Art. 2. — Se aprobă suplimentarea bugetului Ministerului
Educației și Cercetării pe anul 2005, la capitolul 57.01
îÎnvățământ“, titlul îCheltuieli de capital“, cu suma de
360 mii lei (RON) din Fondul de intervenție la dispoziția

Guvernului, prevăzut în bugetul de stat pe anul 2005,
pentru înlăturarea efectelor calamităților naturale produse în
acest an la Baza didactică a Universității de Științe Agricole
și Medicină Veterinară din municipiul Timișoara, județul
Timiș.
Art. 3. — Utilizarea sumelor prevăzute la art. 1 și 2 se
face de către ordonatorii principali de credite, potrivit
dispozițiilor legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005 și în volumul și în structura bugetului
Ministerului Educației și Cercetării pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
Anton Anton,
secretar de stat
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 14 iulie 2005.
Nr. 734.
ANEXĂ

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 629/19.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind înființarea Consiliului consultativ al Programului UNCTAD/EMPRETEC — România
pentru sprijinirea dezvoltării întreprinderilor mici și mijlocii
Având în vedere prevederile Hotărârii Guvernului nr. 1.240/2001 privind aprobarea Programului
UNCTAD/EMPRETEC — România pentru sprijinirea dezvoltării întreprinderilor mici și mijlocii,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. 1. — (1) În scopul asigurării coordonării
implementării și dezvoltării Programului UNCTAD/
EMPRETEC — România pentru sprijinirea dezvoltării
întreprinderilor mici și mijlocii, se înființează Consiliul
consultativ al Programului UNCTAD/EMPRETEC —
România, denumit în continuare Consiliul.
(2) Consiliul are ca membri persoanele care îndeplinesc
următoarele funcții:
a) coordonator internațional al Programului UNCTAD/
EMPRETEC Geneva;
b) director al Programului UNCTAD/EMPRETEC —
România, din cadrul Agenției Naționale pentru Întreprinderi
Mici și Mijlocii și Cooperație;
c) consilier de afaceri al Programului UNCTAD/
EMPRETEC — România, director general la Centrul de
Promovare al Comerțului Exterior și președintele Asociației
Naționale a Exportatorilor și Importatorilor din România —
ANEIR;
d) director general la Patronatul Român;
e) președintele Federației Patronatelor din Întreprinderile
Mici și Mijlocii — FEPIMM;
f) director executiv la Consiliul Național al Întreprinderilor
Private Mici și Mijlocii din România — CNIPMMR;

g) președinte executiv al Federației Sindicatelor din
Textile, Încălțăminte, Confecții și Pielărie;
h) vicepreședinte executiv al Junior Chamber
International — JCI România.
(3) Din componența Consiliului va face parte și câte un
reprezentant din partea instituțiilor financiare implicate în
implementarea Programului UNCTAD/EMPRETEC —
România.
Art. 2. — (1) Consiliul îndeplinește următoarele
obiective:
a) supervizarea implementării Programului UNCTAD/
EMPRETEC — România;
b) asigurarea surselor de finanțare necesare funcționării
Programului UNCTAD/EMPRETEC — România.
(2) În îndeplinirea obiectivelor prevăzute la alin. (1)
Consiliul va exercita următoarele atribuții principale:
a) identifică sursele de finanțare necesare funcționării
Programului UNCTAD/EMPRETEC — România și
întreprinde măsurile necesare atragerii lor;
b) avizează propunerile de îmbunătățire a cadrului
instituțional, de organizare a activității în cadrul Programului
UNCTAD/EMPRETEC — România la nivel național și în
teritoriu, urmărind punerea lor în practică;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005
c) avizează programul anual de activități privind
implementarea Programului UNCTAD/EMPRETEC —
România și dezvoltarea de noi componente ale acestuia;
d) evaluează periodic eficiența implementării Programului
UNCTAD/EMPRETEC — România la nivelul întreprinderilor
mici și mijlocii;
e) acordă asistență și facilitează finanțarea planurilor de
afaceri elaborate de participanții la Programul
UNCTAD/EMPRETEC — România, precum și formarea și
de dezvoltarea legăturilor de afaceri.

13

Art. 3. — (1) Consiliul își va desfășura activitatea pe
baza unui regulament propriu aprobat în prima sa ședință
și va avea la dispoziție materialele elaborate de personalul
Centrului Empretec.
(2) Coordonarea activității Consiliului va fi asigurată de
consilierul de afaceri al Programului UNCTAD/EMPRETEC —
România cu sprijinul directorului programului.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 14 iulie 2005.
Nr. 126.

MINISTERUL ECONOMIEI ȘI COMERȚULUI

ORDIN
pentru aprobarea bugetului de venituri și cheltuieli pe anul 2005 al Institutului
Național de Cercetare-Dezvoltare pentru Metale Neferoase și Rare — INMR
În temeiul Legii nr. 292/2002 privind stabilirea modalității de aprobare a bugetelor de venituri și cheltuieli ale
institutelor naționale de cercetare-dezvoltare, în conformitate cu prevederile art. 24 alin. (2) din Ordonanța Guvernului
nr. 57/2002, aprobată și modificată prin Legea nr. 324/2003, cu modificările ulterioare, și ale Legii bugetului de stat pe
anul 2005 nr. 511/2004,
în baza prevederilor Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă bugetul de venituri și cheltuieli pe
anul 2005 al Institutului Național de Cercetare-Dezvoltare
pentru Metale Neferoase și Rare — INMR, care își
desfășoară activitatea sub autoritatea Ministerului Economiei
și Comerțului, în conformitate cu indicatorii prevăzuți în
anexa care face parte integrantă din prezentul ordin.
Art. 2. — (1) Nivelul cheltuielilor totale aferente
veniturilor totale prevăzute în bugetul de venituri și cheltuieli
al institutului național de cercetare-dezvoltare prevăzut la
art. 1 reprezintă limite maxime care nu pot fi depășite
decât în cazuri justificate și numai cu aprobarea
Ministerului Economiei și Comerțului, cu avizul Ministerului
Finanțelor Publice și al Ministerului Muncii, Solidarității
Sociale și Familiei.

(2) În cazul în care în execuție se înregistrează depășiri
sau nerealizări ale veniturilor aprobate, institutul național de
cercetare-dezvoltare prevăzut la art. 1 va efectua cheltuieli
în funcție de realizarea veniturilor, cu încadrarea în
indicatorii de eficiență aprobați.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Direcția generală buget, economico-financiară
și administrativ va comunica bugetele de venituri și
cheltuieli institutelor naționale de cercetare-dezvoltare
menționate mai sus, pentru ducerea la îndeplinire a
prevederilor acestora.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul economiei și comerțului,
Eugen Țapu-Nazare,
secretar de stat

București, 27 aprilie 2005.
Nr. 208.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 629/19.VII.2005
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 629/19.VII.2005

15

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a Societății Comerciale îC.A.R.E. Asigurări“ — S.R.L.
Comisia de Supraveghere a Asigurărilor, cu sediul social în municipiul București, str. Amiral Constantin Bălescu
nr. 18, sectorul 1, cod de înregistrare fiscală 14045240 din 1 iulie 2001, reprezentată legal de președinte, în temeiul
art. 4 alin. (19), precum și al art. 39 alin. (5) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor adoptate în ședința din 21 iunie 2005,
conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în cadrul

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 629/19.VII.2005

căreia a fost analizată documentația aferentă Notei nr. 13.180 din 30 mai 2005, s-a hotărât retragerea autorizației de
funcționare a Societății Comerciale îC.A.R.E. Asigurări“ — S.R.L., cu sediul în municipiul București, str. Louis Blank nr. 2,
bl. 11, sc. 1, et. 6, ap. 34, sectorul 1, înregistrată la oficiul registrului comerțului cu nr. J 40/18569/1994, codul fiscal
nr. 6311561, reprezentată legal prin domnul Victor Stan, în calitate de administrator,
avându-se în vedere următoarele motive de drept și de fapt:
Prin Decizia nr. 3.278 din 27 aprilie 2004 autoritatea de supraveghere a dispus interzicerea temporară a
exercitării activității de broker de asigurare de către Societatea Comercială îC.A.R.E. Asigurări“ — S.R.L. până la
refacerea evidențelor contabile pe anii 2001, 2002, 2003, cu respectarea prevederilor Ordinului nr. 2.328/2.390/2002.
Conform art. 2.1 din decizia respectivă, brokerul de asigurare avea obligația să prezinte Comisiei de Supraveghere a
Asigurărilor evidențele contabile refăcute pe anii sus-menționați.
Astfel, deși prin decizia de interzicere temporară a exercitării activității de broker de asigurare au fost stabilite
anumite obligații în sarcina Societății Comerciale îC.A.R.E. Asigurări“ — S.R.L., brokerul de asigurare nu a îndeplinit
măsurile dispuse prin această decizie, în sensul că nu a transmis până în prezent evidențele contabile solicitate de
autoritatea de supraveghere.
Fapta încalcă dispozițiile art. 39 alin. (2) lit. a) din Legea nr. 32/2000, cu modificările și completările ulterioare,
care prevăd că nerespectarea, în orice mod, a normelor adoptate conform art. 8 alin. (1), precum și a deciziilor Comisiei
de Supraveghere a Asigurărilor emise potrivit art. 8 alin. (2) din lege constituie contravenție și se sancționează conform
art. 39 alin. (3) din aceeași lege.
Pentru aceste motive, în temeiul art. 4 alin. (1) și art. 8 alin. (2) lit. a) coroborat cu art. 39 alin. (1) și alin. (3)
lit. e) din Legea nr. 32/2000, cu modificările și completările ulterioare, emite următoarea decizie:
Art. 1. — În conformitate cu prevederile art. 39 alin. (3)
lit. e) din Legea nr. 32/2000 privind societățile de asigurare
și supravegherea asigurărilor, cu modificările și completările
ulterioare, se retrage autorizația de funcționare a brokerului
de asigurare Societatea Comercială îC.A.R.E. Asigurări“ —
S.R.L., cu sediul în municipiul București, str. Louis Blank
nr. 2, bl. 11, sc. 1, et. 6, ap. 34, sectorul 1, înregistrată la
oficiul registrului comerțului cu nr. J 40/18569/1994, codul
fiscal nr. 6311561, reprezentată legal prin domnul Victor
Stan, în calitate de administrator.
Art. 2. — Societății Comerciale îC.A.R.E. Asigurări“ —
S.R.L. i se interzice, de la data primirii prezentei decizii,
desfășurarea activității de broker de asigurare în România,
conform prevederilor Legii nr. 32/2000, cu modificările și
completările ulterioare, și ale normelor date în aplicarea
acesteia.
Art. 3. — Brokerul de asigurare are obligația să-și
notifice clienții, în termen de 3 zile de la data primirii

prezentei decizii, în vederea efectuării plății ratelor scadente
la contractele în curs de derulare direct la asigurători,
rămânând direct răspunzător pentru îndeplinirea obligațiilor
asumate prin contractele în vigoare, la data emiterii
prezentei decizii.
Art. 4. — (1) Împotriva prezentei decizii Societatea
Comercială îC.A.R.E. Asigurări“ — S.R.L. poate face
plângere la curtea de apel, în termen de 30 de zile de la
comunicarea acesteia conform art. 40 din Legea
nr. 32/2000.
(2) În conformitate cu art. 40 alin. (2) din Legea
nr. 32/2000, plângerea adresată curții de apel nu suspendă
pe timpul soluționării acesteia executarea deciziei emise de
Comisia de Supraveghere a Asigurărilor.
Art. 5. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

p. Președintele Comisiei de Supraveghere a Asigurărilor,
Gheorghe Cismaru

București, 30 iunie 2005.
Nr. 3.419.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 629/19.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044678]
ISSN 1453—4495

PDF compression, OCR, web-optimization with CVISION's PdfCompressor

