PARTEA

Anul 173 (XVII) — Nr. 370

I

Marți, 3 mai 2005

LEGI, DECRETE, HOTĂRÂRI ȘI ALTE ACTE
SUMAR
Pagina

Nr.

Pagina

DECIZII ALE CURȚII CONSTITUȚIONALE
Decizia nr. 148 din 17 martie 2005 referitoare la excepția
de neconstituționalitate a dispozițiilor art. III
alin. (2) din Ordonanța de urgență a Guvernului
nr. 33/2001 privind unele măsuri referitoare la
salarizarea funcționarilor publici și a altor categorii
de personal din sectorul bugetar, precum și a
personalului din organele autorității judecătorești,
ale art. 12 alin. (4) din Legea bugetului de stat pe
anul 2002 nr. 743/2001, ale art. 10 alin. (3) din
Legea bugetului de stat pe anul 2003
nr. 631/2002, ale art. 9 alin. (7) din Legea
bugetului de stat pe anul 2004 nr. 507/2003,
precum și ale art. 50 alin. (2) din Ordonanța
de urgență a Guvernului nr. 177/2002 privind
salarizarea și alte drepturi ale magistraților............

DECIZII

ALE

325.

331.

169.

1–6

CURȚII

HOTĂRÂRI ALE GUVERNULUI ROMÂNIEI
— Hotărâre pentru modificarea Hotărârii
Guvernului nr. 1.603/2004 privind darea unui
imobil în folosință gratuită Asociației îGrupul
pentru Dialog Social“ ................................................
— Hotărâre pentru aprobarea bugetului de venituri
și cheltuieli pe anul 2005 al Companiei Naționale
de Administrare a Fondului Piscicol, aflată în
subordinea Ministerului Agriculturii, Pădurilor și
Dezvoltării Rurale ......................................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Reglementării
tehnice îNormativ privind proiectarea liniilor și
stațiilor de cale ferată pentru viteze până la
200 km/h“, indicativ NP 109-04 ...............................

8

7

CONSTITUȚIONALE

CURTEA CONSTITUȚIONALĂ

D E C I Z I A Nr. 148
din 17 martie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare
la salarizarea funcționarilor publici și a altor categorii de personal din sectorul bugetar,
precum și a personalului din organele autorității judecătorești, ale art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3)
din Legea bugetului de stat pe anul 2003 nr. 631/2002, ale art. 9 alin. (7) din Legea bugetului de stat
pe anul 2004 nr. 507/2003, precum și ale art. 50 alin. (2) din Ordonanța de urgență
a Guvernului nr. 177/2002 privind salarizarea și alte drepturi ale magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Șerban Viorel Stănoiu
Aurelia Popa
Benke Károly

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. III alin. (2) din Ordonanța de urgență a

2

MONITORUL OFICIAL AL ROMÂNIEI, PARTEA I, Nr. 370/3.V.2005

Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, ale art. 12 alin. (4) din
Legea nr. 743/2001, ale art. 10 alin. (3) din Legea
nr. 631/2002 și ale art. 9 alin. (7) din Legea nr. 507/2003,
excepție ridicată de Paraschiva Popovici și alții în Dosarul
nr. 3.744/M/2004 al Tribunalului Brașov.
La apelul nominal răspunde Ministerul Justiției, prin
consilier juridic, fiind lipsă celelalte părți, față de care
procedura de citare a fost legal îndeplinită.
Curtea dispune a se face apelul și în dosarele
nr. 476D/2004 și nr. 80D/2005, având ca obiect aceeași
excepție de neconstituționalitate, ridicată de Gheorghe
Burdea și alții în Dosarul nr. 4.122/M/2004 al Tribunalului
Brașov, respectiv de Ioan Brutcă și Gherghina Tudor în
Dosarul nr. 2.184/2004 al Tribunalului Covasna. De
asemenea, Curtea dispune a se face apelul și în dosarele
nr. 88D/2005 și nr. 101D/2005, având ca obiect dispozițiile
art. III alin. (2) din Ordonanța de urgență a Guvernului
nr. 33/2001 și ale art. 50 alin. (2) din Ordonanța de
urgență a Guvernului nr. 177/2002, respectiv dispozițiile
art. III alin. (2) din Ordonanța de urgență a Guvernului
nr. 33/2001 și ale art. 12 alin. (4) din Legea nr. 743/2001,
excepție ridicată de Nicoleta Zettel și alții în Dosarul
nr. 9.266/2004 al Tribunalului Suceava, respectiv de
Gabriela Aurelia Nedelcu și alții în Dosarul
nr. 1.002/C/2004 al Tribunalului Vrancea — Secția civilă.
La apelul nominal efectuat în dosarele sus-menționate
răspunde Ministerul Justiției, prin consilier juridic, fiind lipsă
celelalte părți, față de care procedura de citare a fost legal
îndeplinită.
Curtea, având în vedere că obiectul excepțiilor de
neconstituționalitate ridicate în dosarele sus-menționate
este, în totalitate sau în parte, identic, pune în discuție, din
oficiu, problema conexării cauzelor.
Ministerul Justiției, prin consilier juridic, este de acord cu
conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor
nr. 476D/2004, nr. 80D/2005, nr 88D/2005 și nr. 101D/2005
la Dosarul nr. 470D/2004, care este primul înregistrat.
Cauza se află în stare de judecată.
Ministerul Justiției, prin consilier juridic, solicită admiterea
excepției de neconstituționalitate, arătând că dreptul
constituțional la concediu de odihnă plătit cuprinde două
componente, una de natură nepatrimonială, care constă în
însăși efectuarea concediului, în suspendarea obligației
salariatului de a presta munca, iar cealaltă de natură
patrimonială, constând în indemnizația de concediu și prima
de concediu. În consecință, se consideră că suspendarea
aplicării prevederilor legale referitoare la prima de concediu
duce la suspendarea dreptului constituțional la concediu de
odihnă plătit. Astfel, are loc o restrângere nejustificată a
acestui drept și, prin urmare, se aduce atingere însăși
existenței dreptului, ceea ce este contrar textului
constituțional al art. 53.
În ceea ce privește excepția de neconstituționalitate a
prevederilor art. 12 alin. (4) din Legea bugetului de stat pe
anul 2002 nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002 și ale art. 9
alin. (7) din Legea bugetului de stat pe anul 2004
nr. 507/2003, se apreciază că aceasta este inadmisibilă,
întrucât, având în vedere principiul constituțional al
anualității bugetului de stat, dispozițiile legale criticate nu

mai sunt în vigoare, ele producându-și efectele doar până
la expirarea anului bugetar pentru care au fost adoptate.
De asemenea, se apreciază că excepția de
neconstituționalitate a prevederilor art. 50 alin. (2) din
Ordonanța de urgență a Guvernului nr. 177/2002 este
neîntemeiată.
Reprezentantul Ministerului Public pune concluzii de
respingere a excepției de neconstituționalitate a art. III
alin. (2) din Ordonanța de urgență a Guvernului
nr. 33/2001, a art. 12 alin. (4) din Legea nr. 743/2001,
a art. 10 alin. (3) din Legea nr. 631/2002 și a art. 9
alin. (7) din Legea nr. 507/2003, ca fiind inadmisibilă, în
conformitate cu art. 29 alin. (1) și (6) din Legea
nr. 47/1992, întrucât dispozițiile legale criticate nu mai sunt
în vigoare. În acest sens se susține că art. III din
Ordonanța de urgență a Guvernului nr. 33/2001 și-a încetat
aplicarea cu începere de la 1 ianuarie 2002, iar legile
nr. 743/2001, nr. 631/2002 și nr. 507/2003, fiind legi
bugetare, sunt guvernate de principiul anualității bugetului
de stat, conform art. 138 din Constituție, și și-au încetat
efectele la expirarea exercițiului bugetar pentru care au fost
adoptate.
Totodată se solicită respingerea ca neîntemeiată a
criticii de neconstituționalitate a art. 50 alin. (2) din
Ordonanța de urgență a Guvernului nr. 177/2002, întrucât
este la aprecierea legiuitorului posibilitatea de a abroga
dispozițiile privind acordarea unui drept legal suplimentar.
De asemenea, se mai arată că atât timp cât abrogarea
prevederilor privind un drept legal suplimentar acordat este
posibilă, în speță prin prevederile art. 50 alin. (2) din
Ordonanța de urgență a Guvernului nr. 177/2002, nimic nu
împiedică legiuitorul să suspende aplicarea acestuia.
C U R T E A,

având în vedere actele și lucrările dosarului, constată
următoarele:
Prin încheierile din 11 august 2004, 18 august 2004,
27 ianuarie 2005, 31 ianuarie 2005 și 21 ianuarie 2005,
pronunțate în dosarele nr 3.744/M/2004 și nr. 4.122/M/2004
ale Tribunalului Brașov, nr. 2.184/2004 al Tribunalului
Covasna, nr. 9.266/2004 al Tribunalului Suceava,
nr. 1.002/C/2004 al Tribunalului Vrancea — Secția civilă,
Curtea Constituțională a fost sesizată cu excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind
unele măsuri referitoare la salarizarea funcționarilor
publici și a altor categorii de personal din sectorul
bugetar, precum și a personalului din organele autorității
judecătorești, ale art. 12 alin. (4) din Legea bugetului de
stat pe anul 2002 nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002, ale art. 9
alin. (7) din Legea bugetului de stat pe anul 2004 nr. 507/2003,
precum și a celor ale art. 50 alin. (2) din Ordonanța de
urgență a Guvernului nr. 177/2002 privind salarizarea și
alte drepturi ale magistraților, excepție ridicată de
Paraschiva Popovici și alții, de Gheorghe Burdea și alții, de
Ioan Brutcă și Gherghina Tudor, de Nicoleta Zettel și alții,
precum și de Gabriela Aurelia Nedelcu și alții în cadrul
unor cauze având ca obiect soluționarea unor conflicte de
muncă.
În motivarea excepției de neconstituționalitate autorii
acesteia susțin, în esență, că prevederile criticate încalcă
dispozițiile art. 38 alin. (2) și ale art. 49 din Constituție
[devenite, după revizuirea și republicarea Constituției,
art. 41 alin. (2), respectiv art. 53], întrucât îdrepturile la
prima de vacanță au fost suspendate, cu toate că normele
constituționale nu prevăd posibilitatea suspendării drepturilor

MONITORUL OFICIAL AL ROMÂNIEI, PARTEA I, Nr. 370/3.V.2005
constituționale, între care se numără și dreptul la prima de
vacanță, care se include în concediul de odihnă plătit, sau
în cel mai rău caz, în «alte situații specifice», prevăzute de
art. 38 alin. (2) din Constituție“.
Autorii excepției susțin, de asemenea, că îrestrângerea
dreptului la prima de vacanță este nejustificată, fiind
încălcate drepturile puterii judecătorești, atât de către
Guvern, prin ordonanța de urgență menționată, cât și de
către Parlament, prin legile succesive privitoare la bugetul
de stat pe anii 2001, 2002 și 2003“. Autorii excepției au
arătat, potrivit celor consemnate în încheierea instanței de
judecată, că restrângerea unor drepturi constituționale este
posibilă înumai în situațiile de excepție prevăzute de
art. 49 alin. (1) și (2)“. De asemenea, se consideră că
prin dispozițiile legale criticate a fost restrâns exercițiul
dreptului legal la prima de concediu, fără a exista vreuna
dintre situațiile prevăzute de dispozițiile art. 53 din
Constituție.
Pe de altă parte se invocă în susținerea excepției și
încălcarea dispozițiilor art. 114 alin. (4) din Constituție
[devenit art. 115 alin. (4)], constând în aceea că măsura
dispusă prin Ordonanța de urgență a Guvernului
nr. 33/2001 nu a fost justificată de o situație excepțională,
așa cum prevede Constituția, sau, dacă aceasta a existat,
nu a fost adusă la cunoștință prin expunerea de motive,
așa cum prevede acum Constituția revizuită. De altfel,
subliniază autorii excepției, înici ulterior, prin legile bugetului
nr. 743/2001, nr. 631/2002, nr. 507/2003, nu s-a manifestat
o preocupare în acest sens“.
Totodată, autorii excepției din Dosarul Curții
Constituționale nr. 88D/2005 consideră că prevederile
art. 50 alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților sunt neconstituționale, întrucât abrogă
dispozițiile legale referitoare la prima de concediu.
Tribunalul Brașov și Tribunalul Vrancea — Secția civilă
apreciază că excepția de neconstituționalitate este
întemeiată. În acest sens se consideră că îprima de
vacanță prevăzută de Ordonanța Guvernului nr. 83/2000
pentru modificarea și completarea Legii nr. 50/1996 se
încadrează în sintagma «alte situații specifice, stabilite prin
lege», prevăzută de art. 41 alin. (2) din Constituția
României, având în vedere că aceasta este distinctă de
concediul de odihnă plătit, însă este specifică profesiei
reclamanților (judecători și, respectiv, personal auxiliar) și
prevăzută prin lege specială“.
Pe de altă parte se arată că, și în cazul în care
îaceastă suspendare ar fi considerată o restrângere
temporară, aceasta nu apare ca fiind justificată, prin prisma
reglementării constituționale referitoare la circumstanțele în
care restrângerea este posibilă“. Așadar, instanțele
consideră că îrestrângerea drepturilor categoriilor
profesionale din care fac parte reclamanții apare ca fiind
complet nejustificată, cu atât mai mult cu cât nu sunt
îndeplinite nici condițiile prevăzute de art. 53 alin. (2) din
Constituția României, în sensul că o asemenea măsură nu
este necesară într-o societate democratică; nu se poate
stabili dacă aceasta este proporțională cu situația care a
determinat-o, întrucât actele normative criticate de
reclamanți pe calea excepției de neconstituționalitate nu
cuprind nici o expunere de motive care să justifice luarea
acestei măsuri; măsura este de natură a conduce la
discriminarea autorității judecătorești față de celelalte puteri
ale statului, iar luarea măsurii se poate aprecia că aduce
atingere dreptului însuși, atâta vreme cât acesta este
consfințit din anul 2000, iar suspendările succesive ale
exercitării lui, în mod nemotivat și fără suport legitim,

3

afectează substanța dreptului însuși, care nu poate fi
realizat, existând doar teoretic, fără a putea fi exercitat“.
Tribunalul Covasna apreciază că excepția de
neconstituționalitate este neîntemeiată, având în vedere
că, îîn speță, nu este vorba de suspendarea unui drept
constituțional, ci a unui drept instituit printr-o lege specială“,
iar dispozițiile constituționale ale art. 53 se referă, în mod
exclusiv, numai la drepturile și libertățile reglementate de
cap. II al titlului II din Constituție.
Tribunalul Suceava — Secția civilă apreciază că
excepția de neconstituționalitate este neîntemeiată,
prevederile legale criticate fiind în concordanță cu îprincipiul
protecției sociale a muncii garantat de Constituția
României“. Se mai consideră că îindemnizația de concediu,
care este asigurată în continuare [...], nu este identică cu
prima de concediu, ce era asigurată de art. 411 alin. (1)
din Legea nr. 50/1996, alăturat indemnizației de concediu“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
a dispozițiilor art. III alin. (2) din Ordonanța de urgență a
Guvernului nr. 33/2001, a dispozițiilor art. 12 alin. (4) din
Legea nr. 743/2001, precum și a celor ale art. 10 alin. (3)
din Legea nr. 631/2002 este inadmisibilă, iar excepția de
neconstituționalitate a dispozițiilor art. 9 alin. (7) din Legea
nr. 507/2003 este neîntemeiată. În argumentarea acestui
punct de vedere Guvernul susține că referitor la textele
legale criticate, care au fost în vigoare numai pentru
perioada anilor bugetari 2001, 2002 și 2003, excepția este
inadmisibilă în lumina dispozițiilor art. 29 alin. (1) și (6) din
Legea nr. 47/1992.
Pe fond, în ceea ce privește dispozițiile art. 9 alin. (7)
din Legea bugetului de stat pe anul 2004 nr. 507/2003,
Guvernul apreciază că susținerile autorilor excepției în
legătură cu îdreptul la concediul de odihnă plătit“, prevăzut
de art. 41 alin. (2) din Constituție, republicată, nu sunt
fondate. În acest sens Guvernul precizează că îdreptul la
concediu de odihnă anual plătit, [...], cuprinde, potrivit legii
organice (Legea nr. 53/2003 — Codul muncii, cu
modificările și completările ulterioare) [...], în conținutul său,
dreptul salariaților la efectuarea duratei concediului anual
de odihnă și, respectiv, dreptul la plata unei indemnizații
pentru perioada concediului de odihnă, care nu poate fi
mai mică decât valoarea totală a drepturilor salariale de
care salariatul ar fi beneficiat dacă ar fi desfășurat
activitate în perioada respectivă“. În consecință, Guvernul
apreciază că îdispozițiile interne nu aduc nici o atingere
dreptului salariaților la concediu de odihnă plătit“.
În legătură cu invocarea încălcării dispozițiilor art. 53 din
Constituție, Guvernul apreciază că în cauză nu este
restrâns și nu este suspendat exercițiul vreunui drept
constituțional. Dispozițiile legale criticate înu aduc atingere
dreptului constituțional la concediu de odihnă plătit, ci
decalează, cu respectarea dispozițiilor art. 64 din Legea
nr. 24/2000 privind normele de tehnică legislativă pentru
elaborarea actelor normative, republicată, data de la care
vor fi aplicate prevederile din cuprinsul actelor normative în
vigoare ce reglementează acordarea «primei» pentru
plecarea în concediul de odihnă, ca supliment pe lângă
«indemnizația plătită pentru perioada concediului de
odihnă»“.
În punctele de vedere exprimate în dosarele
Curții Constituționale nr. 80D/2005, nr. 88D/2005 și

4

MONITORUL OFICIAL AL ROMÂNIEI, PARTEA I, Nr. 370/3.V.2005

nr. 101D/2005 Guvernul apreciază, într-o surprinzătoare
opoziție față de punctele de vedere exprimate anterior în
alte dosare, că excepția de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001 este întemeiată. În acest sens se
consideră că, îprin interpretarea coroborată a dispozițiilor
Codului muncii și ale Legii nr. 188/1999, [se] impune
concluzia consacrării legislative a două componente ale
dreptului la concediu de odihnă plătit“, drept prevăzut de
art. 41 alin. (2) din Constituție. Astfel, o primă componentă
este una nepatrimonială, care îconstă în însăși efectuarea
concediului, în suspendarea obligației salariatului de a
presta munca“, iar cea de-a doua componentă îare o
natură patrimonială și acoperă drepturile cuvenite
salariatului în perioada concediului de odihnă“. Guvernul
apreciază că această ultimă componentă a dreptului la
concediu de odihnă plătit include atât indemnizația de
concediu, cât și prima de concediu, acestea fiind
îineluctabil asociate“. În consecință, suspendarea dreptului
la prima de concediu reprezintă îo suspendare a unui
drept constituțional fundamental consacrat de art. 41
alin. (2) din Constituție“.
Totodată se mai susține că îsuspendarea aplicării
normei în baza căreia se acordă un drept recunoscut
constituțional echivalează cu restrângerea nejustificată“ a
dreptului constituțional la concediu de odihnă plătit. De
asemenea, Guvernul consideră că măsura în discuție
aduce îatingere însăși existenței dreptului și încalcă,
[astfel], în mod flagrant, dispozițiile art. 53 din Constituție“.
În punctul de vedere exprimat în Dosarul Curții
Constituționale nr. 80D/2005, Guvernul apreciază că
excepția de neconstituționalitate a dispozițiilor art. 9
alin. (7) din Legea bugetului de stat pe anul 2004
nr. 507/2003 este inadmisibilă, întrucât acestea nu mai
sunt în vigoare, ele încetându-și efectele la 31 decembrie
2004.
În ceea ce privește critica de neconstituționalitate a
dispozițiilor art. 50 alin. (2) din Ordonanța de urgență a
Guvernului nr. 177/2002, Guvernul consideră că aceasta
este neîntemeiată, îfiind vorba de o prevedere finală, prin
care se abrogă dispozițiile referitoare la salarizarea și la
alte drepturi ale magistraților și personalului juridic de
specialitate juridică asimilat, potrivit legii, acestora, din
Legea nr. 50/1996 privind salarizarea și alte drepturi ale
personalului din organele autorității judecătorești“. De
asemenea, se mai arată că îautorii excepției nu prezintă
motivele prin care susțin neconstituționalitatea textului în
cauză“.
Avocatul Poporului apreciază că îprevederile art. III
alin. (2) din Ordonanța de urgență a Guvernului
nr. 33/2001 și ale art. 9 alin. (7) din Legea nr. 507/2003
sunt constituționale, iar excepția de neconstituționalitate a
art. 12 alin. (4) din Legea nr. 743/2001 și a art. 10
alin. (3) din Legea nr. 631/2002 este inadmisibilă“.
În susținerea punctului său de vedere Avocatul
Poporului arată că îsuspendarea, prin dispozițiile legale
criticate, a dreptului la prima ce se acordă cu ocazia
plecării în concediul de odihnă este conformă dispozițiilor
art. 41 alin. (2) din Legea fundamentală, potrivit cărora
salariații au dreptul la măsuri de protecție socială, care
sunt — cum precizează textul constituțional — «stabilite
prin lege». Totodată, textele legale indicate instituie o
măsură temporară, motivată de faptul că în bugetul de stat
pe anul 2004 nu sunt prevăzute sume cu această
destinație, stabilirea cuantumului și a principalelor destinații
ale alocațiilor bugetare constituind atributul constituțional
exclusiv al legiuitorului“.

În ceea ce privește critica de neconstituționalitate a
prevederilor art. III alin. (2) din Ordonanța de urgență a
Guvernului nr. 33/2001 și ale art. 9 alin. (7) din Legea
nr. 507/2003 față de dispozițiile art. 53 din Constituție,
Avocatul Poporului menționează că îaceasta nu poate fi
reținută, întrucât textele legale criticate nu pun în discuție
restrângeri ale exercițiului unor drepturi sau libertăți
fundamentale“.
Referitor la critica de neconstituționalitate a dispozițiilor
art. 12 alin. (4) din Legea nr. 743/2001 și ale art. 10
alin. (3) din Legea nr. 631/2002 față de art. 41 alin. (2) și
art. 53 alin. (1) din Legea fundamentală, Avocatul
Poporului arată că, îpotrivit principiului anualității bugetului
de stat, care este de natură constituțională (art. 138 din
Constituție), Legea nr. 743/2001 a fost în vigoare în cursul
anului 2002, iar Legea nr. 631/2002, în cursul anului 2003,
perioade pentru care s-a aprobat bugetul de stat“. În
consecință, Avocatul Poporului, cu privire la aceste două
acte normative, arată că devin îincidente prevederile
art. 29 alin. (1) din Legea nr. 47/1992, republicată, potrivit
cărora Curtea Constituțională se pronunță numai asupra
excepțiilor de neconstituționalitate având ca obiect dispoziții
legale în vigoare“. În acest sens Avocatul Poporului face
trimitere la jurisprudența Curții, indicând deciziile nr. 61 din
26 februarie 2002 și nr. 21 din 21 ianuarie 2003.
În punctul de vedere trimis Curții Constituționale în
Dosarul nr. 80D/2005 Avocatul Poporului susține că
excepția de neconstituționalitate a dispozițiilor art. 9
alin. (7) din Legea bugetului de stat pe anul 2004
nr. 507/2003 este inadmisibilă, întrucât acestea nu mai sunt
în vigoare, ele încetându-și efectele la 31 decembrie 2004.
În ceea ce privește critica de neconstituționalitate a
dispozițiilor art. 50 alin. (2) din Ordonanța de urgență a
Guvernului nr. 177/2002, Avocatul Poporului apreciază că
aceasta este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată cu modificări prin Legea nr. 386 din 10 iulie
2001, publicată în Monitorul Oficial al României, Partea I,
nr. 390 din 17 iulie 2001, ale art. 12 alin. (4) din Legea
bugetului de stat pe anul 2002 nr. 743/2001, publicată în
Monitorul Oficial al României, Partea I, nr. 784 din
11 decembrie 2001, ale art. 10 alin. (3) din Legea
bugetului de stat pe anul 2003 nr. 631/2002, publicată în
Monitorul Oficial al României, Partea I, nr. 863 din
29 noiembrie 2002, ale art. 9 alin. (7) din Legea bugetului
de stat pe anul 2004 nr. 507/2003, publicată în Monitorul

MONITORUL OFICIAL AL ROMÂNIEI, PARTEA I, Nr. 370/3.V.2005
Oficial al României, Partea I, nr. 853 din 2 decembrie
2003, precum și cele ale art. 50 alin. (2) din Ordonanța de
urgență a Guvernului nr. 177/2002 privind salarizarea și
alte drepturi ale magistraților, publicată în Monitorul Oficial
al României, Partea I, nr. 924 din 18 decembrie 2002,
aprobată cu modificări și completări prin Legea
nr. 347/2003, publicată în Monitorul Oficial al României,
Partea I, nr. 525 din 22 iulie 2003.
Dispozițiile criticate ca fiind neconstituționale au
următorul cuprins:
— Art. III alin. (2) din Ordonanța de urgență a
Guvernului nr. 33/2001: îDe asemenea, se suspendă până la
data de 1 ianuarie 2002 aplicarea prevederilor art. 411 alin. (1)
care cuprind dispoziții referitoare la acordarea primei pentru
concediul de odihnă și ale art. 45 alin. (1) referitoare la
cuantumul sporului cu care se plătesc orele lucrate peste
durata normală a timpului de muncă din Legea nr. 50/1996
privind salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, modificată
și completată prin Ordonanța Guvernului nr. 83/2000 pentru
modificarea și completarea Legii nr. 50/1996 privind
salarizarea și alte drepturi ale personalului din organele
autorității judecătorești, publicată în Monitorul Oficial al
României, Partea I, nr. 425 din 1 septembrie 2000, precum și
aplicarea prevederilor art. IV referitoare la acordarea primei cu
ocazia plecării în concediul de odihnă din Ordonanța de
urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“
— Art. 12 alin. (4) din Legea nr. 743/2001:
îTermenele prevăzute la art. III din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de personal
din sectorul bugetar, precum și a personalului din organele
autorității judecătorești, aprobată și modificată prin Legea
nr. 386/2001, se prelungesc până la data de 31 decembrie 2002.“
— Art. 10 alin. (3) din Legea nr. 631/2002:
îTermenele prevăzute la art. III din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de personal
din sectorul bugetar, precum și a personalului din organele
autorității judecătorești, aprobată cu modificări prin Legea
nr. 386/2001, cu modificările ulterioare, se prelungesc până la
data de 31 decembrie 2003.“
— Art. 9 alin. (7) din Legea nr. 507/2003: îAplicarea
prevederilor din actele normative în vigoare referitoare la
primele ce se acordă cu ocazia plecării în concediul de odihnă,
precum și a celor ale art. 32 alin. (2) din Legea nr. 188/1999
privind Statutul funcționarilor publici, cu modificările și
completările ulterioare, se suspendă până la data de
31 decembrie 2004.“
— Art. 50 alin. (2) din Ordonanța de urgență a
Guvernului nr. 177/2002: îPe data intrării în vigoare a
prezentei ordonanțe de urgență se abrogă art. 11, precum și
celelalte dispoziții referitoare la salarizarea și alte drepturi ale
magistraților și personalului de specialitate juridică asimilat,
potrivit legii, acestora, din Legea nr. 50/1996 privind
salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, cu
modificările și completările ulterioare, precum și orice alte
dispoziții contrare.“
Textele constituționale invocate în susținerea excepției
sunt: art. 41 alin. (2), art. 53 și art. 115 alin. (4), care au
următorul cuprins:

5

— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor, desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
— Art. 115 alin. (4): îGuvernul poate adopta ordonanțe
de urgență numai în situații extraordinare a căror reglementare
nu poate fi amânată, având obligația de a motiva urgența în
cuprinsul acestora.“
Curtea reține că, în esență, se consideră neconstituțională
suspendarea acordării unor drepturi bănești prin dispozițiile
art. III alin. (2) din Ordonanța de urgență a Guvernului
nr. 33/2001, prelungirea succesivă a acestei suspendări,
prin cele trei legi bugetare criticate, precum și abrogarea
dispozițiilor legale a căror aplicare fusese suspendată față
de magistrați și personalul de specialitate juridică asimilat,
potrivit legii, acestora, întrucât aceasta constituie o măsură
care încalcă prevederile art. 41 alin. (2) și ale art. 53 din
Constituție. De asemenea, se consideră că adoptarea
Ordonanței de urgență a Guvernului nr. 33/2001 s-a făcut
cu nerespectarea prevederilor textului constituțional al
art. 115 alin. (4).
Curtea constată că dispozițiile legale criticate au mai
format obiectul controlului de constituționalitate, iar Curtea,
de exemplu, prin Decizia nr. 69 din 3 februarie 2005,
publicată în Monitorul Oficial al României, Partea I, nr. 211
din 14 martie 2005, Decizia nr. 56 din 1 februarie 2005,
nepublicată încă, și Decizia nr. 37 din 25 ianuarie 2005,
nepublicată încă, a respins excepții de neconstituționalitate
cu obiect similar.
Prin deciziile menționate, Curtea a reținut că dispozițiile
art. 411 alin. (1) referitoare la acordarea primei pentru
concediul de odihnă și ale art. 45 alin. (1) referitoare la
cuantumul sporului cu care se plătesc orele lucrate peste
durata normală a timpului de muncă, din Legea
nr. 50/1996 privind salarizarea și alte drepturi ale
personalului din organele autorității judecătorești, republicată
în Monitorul Oficial al României, Partea I, nr. 563 din
18 noiembrie 1999, astfel cum au fost modificate și
completate prin Ordonanța Guvernului nr. 83/2000,
publicată în Monitorul Oficial al României, Partea I, nr. 425
din 1 septembrie 2000, au fost suspendate succesiv, prin
art. III alin. (2) din Ordonanța de urgență a Guvernului
nr. 33/2001, prin art. 12 alin. (4) din Legea nr. 743/2001,
până la data de 31 decembrie 2002, iar, în raport cu
celelalte categorii de personal din cadrul organelor
autorității judecătorești, în afară de magistrați și personalul
de specialitate juridică asimilat, potrivit legii, acestora, au
operat alte două suspendări succesive, prevăzute de
dispozițiile art. 10 alin. (3) din Legea nr. 631/2002 și ale
art. 9 alin. (7) din Legea nr. 507/2003.

6

MONITORUL OFICIAL AL ROMÂNIEI, PARTEA I, Nr. 370/3.V.2005

Curtea a stabilit, totodată, că dispozițiile art. III alin. (2)
din Ordonanța de urgență a Guvernului nr. 33/2001 și-au
produs efectele numai până la data de 1 ianuarie 2002,
așa cum prevedea textul acestei ordonanțe de urgență, iar
cele trei legi bugetare, până la 31 decembrie 2002,
respectiv până la data de 31 decembrie 2003 și
31 decembrie 2004. Prin Decizia nr. 56 din 1 februarie
2005, Curtea a reținut că îtoate aceste dispoziții legale au
avut aplicare limitată în timp, în sensul dispozițiilor art. 64
alin. (1) și ale art. 66 alin. (3) din Legea nr. 24/2000
privind normele de tehnică legislativă pentru elaborarea
actelor normative, republicată în Monitorul Oficial al
României, Partea I, nr. 777 din 25 august 2004, astfel că
ele nu mai pot fi considerate ca fiind încă în vigoare“.
În consecință, având în vedere că dispozițiile art. III
alin. (2) din Ordonanța de urgență a Guvernului nr 33/2001
au avut o aplicare temporară, producându-și efectele până
la data de 1 ianuarie 2002, Curtea a constatat că, la data
ridicării excepției, acestea nu mai erau în vigoare, iar, în
conformitate cu prevederile art. 147 alin. (1) din Constituție
și cu cele ale art. 29 alin. (1) și (6) din Legea nr. 47/1992,
excepția de neconstituționalitate a acestor dispoziții este
inadmisibilă.
Prin aceeași decizie, Curtea a reținut că, îîn ceea ce
privește legile bugetare, Curtea Constituțională, printr-o
jurisprudență constantă, a stabilit că, după expirarea anului
bugetar, legile de aprobare a bugetului nu mai sunt în
vigoare, având în vedere că însuși textul constituțional al
art. 138 consacră principiul anualității bugetului de stat“.
Astfel, legile nr. 743/2001, nr. 631/2002 și nr. 507/2003 au
ieșit din vigoare la expirarea exercițiului bugetar pentru
care au fost adoptate.
În conformitate cu prevederile art. 147 alin. (1) din
Constituție și ale art. 29 alin. (1) din Legea nr. 47/1992
privind organizarea și funcționarea Curții Constituționale,
excepția de neconstituționalitate privește legile și

ordonanțele în vigoare sau dispoziții din acestea. În
consecință, Curtea a constatat că, potrivit prevederilor
art. 29 alin. (1) și (6) din Legea nr. 47/1992, și excepția
de neconstituționalitate a dispozițiilor art. 12 alin. (4) din
Legea bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe anul 2003
nr. 631/2002, precum și a celor ale art. 9 alin. (7) din
Legea bugetului de stat pe anul 2004 nr. 507/2003 este
inadmisibilă.
În ceea ce îi privește pe magistrați și personalul de
specialitate juridică asimilat, potrivit legii, acestora, Curtea
a constatat că dispozițiile legale referitoare la aceștia și a
căror aplicare fusese suspendată au fost abrogate, potrivit
art. 50 alin. (2) din Ordonanța de urgență a Guvernului
nr. 177/2002, începând cu data de 1 ianuarie 2003. În
legătură cu excepția de neconstituționalitate a acestui din
urmă text de lege, Curtea, prin Decizia nr. 37 din
25 ianuarie 2005, a reținut că îbeneficiul unor drepturi
salariale suplimentare, cum este și prima de concediu, nu
constituie un drept constituțional fundamental, iar
prevederile art. 53 din Constituție nu sunt incidente în
privința reglementării lor. În consecință, legiuitorul este în
drept să le acorde, să le modifice ori să înceteze
acordarea lor, precum și să stabilească perioada în care le
acordă. De altfel, aplicând acest principiu, legiuitorul a
înțeles ca prin prevederile art. 50 alin. (2) din Ordonanța
de urgență a Guvernului nr. 177/2002 să abroge toate
dispozițiile Legii nr. 50/1996 referitoare la salarizarea și alte
drepturi ale magistraților și personalului de specialitate
juridică asimilat, astfel că prevederile art. 411 alin. (1) din
Legea nr. 50/1996 și-au încetat aplicarea cu privire la
aceste categorii de persoane“.
Considerentele care au stat la baza acestor decizii ale
Curții Constituționale își mențin valabilitatea și în cauza de
față, întrucât nu au intervenit elemente noi de natură să
determine modificarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001, ale art. 12 alin. (4) din Legea bugetului de stat pe anul 2002 nr. 743/2001, ale art. 10
alin. (3) din Legea bugetului de stat pe anul 2003 nr. 631/2002 și ale art. 9 alin. (7) din Legea bugetului de stat pe anul
2004 nr. 507/2003, excepție ridicată de Paraschiva Popovici și alții în Dosarul nr. 3.744/M/2004 al Tribunalului Brașov, de
Gheorghe Burdea și alții în Dosarul nr. 4.122/M/2004 al Tribunalului Brașov, de Ioan Brutcă și Gherghina Tudor în
Dosarul nr. 2.184/2004 al Tribunalului Covasna, excepția de neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001, excepție ridicată de Nicoleta Zettel și alții în Dosarul nr. 9.266/2004 al
Tribunalului Suceava, precum și excepția de neconstituționalitate a dispozițiilor art. III alin. (2) din Ordonanța de urgență
a Guvernului nr. 33/2001, ale art. 12 alin. (4) din Legea bugetului de stat pe anul 2002 nr. 743/2001, excepție ridicată de
Gabriela Aurelia Nedelcu și alții în Dosarul nr. 1.002/C/2004 al Tribunalului Vrancea — Secția civilă.
II. Respinge, ca fiind neîntemeiată, excepția de neconstituționalitate a dispozițiilor art. 50 alin. (2) din Ordonanța
de urgență a Guvernului nr. 177/2002 privind salarizarea și alte drepturi ale magistraților, excepție ridicată de Nicoleta
Zettel și alții în Dosarul nr. 9.266/2004 al Tribunalului Suceava.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 370/3.V.2005

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.603/2004 privind darea unui imobil
în folosință gratuită Asociației îGrupul pentru Dialog Social“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.603/2004
privind darea unui imobil în folosință gratuită Asociației
îGrupul pentru Dialog Social“, publicată în Monitorul Oficial
al României, Partea I, nr. 949 din 18 octombrie 2004, se
modifică după cum urmează:
1. Articolul 1 va avea următorul cuprins:
îArt. 1. — Se aprobă darea în folosință gratuită, pe o
perioadă de 10 ani, cu destinația de sediu, Asociației
îGrupul pentru Dialog Social“, persoană juridică de drept
privat, fără scop lucrativ, care desfășoară activitate de

utilitate publică, a imobilului monument istoric, proprietate
publică a statului, situat în municipiul București, Calea
Victoriei nr. 120, sectorul 1, având datele de identificare
prevăzute în anexa care face parte integrantă din prezenta
hotărâre, aflat în administrarea Ministerului Culturii și
Cultelor — Muzeul Național al Satului «Dimitrie Gusti»“.
2. Titlul anexei va avea următorul cuprins:
îDATE DE IDENTIFICARE

a imobilului care se dă în folosință gratuită, pe o perioadă
de 10 ani, Asociației «Grupul pentru Dialog Social»“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 21 aprilie 2005.
Nr. 325.

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2005
al Companiei Naționale de Administrare a Fondului Piscicol,
aflată în subordinea Ministerului Agriculturii, Pădurilor și Dezvoltării Rurale
În temeiul art. 108 din Constituția României, republicată, al art. 38 alin. (1) din Legea bugetului de stat pe
anul 2005 nr. 511/2004,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli
pe anul 2005 al Companiei Naționale de Administrare a
Fondului Piscicol, aflată în subordinea Ministerului
Agriculturii, Pădurilor și Dezvoltării Rurale, prevăzut în
anexa*) care face parte integrantă din prezenta hotărâre.
(2) Defalcarea pe trimestre a indicatorilor prevăzuți în
bugetul de venituri și cheltuieli menționat la alin. (1) se
analizează și se aprobă de către Ministerul Agriculturii,
Pădurilor și Dezvoltării Rurale, în termen de 30 de zile de
la data intrării în vigoare a prezentei hotărâri.
Art. 2. — (1) Nivelul cheltuielilor totale aferente
veniturilor înscrise în bugetul de venituri și cheltuieli

prevăzut la art. 1 alin. (1) reprezintă limita maximă și nu
poate fi depășit decât cu aprobarea Guvernului, în cazuri
justificate, la propunerea Ministerului Agriculturii, Pădurilor și
Dezvoltării Rurale, cu avizul Ministerului Muncii, Solidarității
Sociale și Familiei și al Ministerului Finanțelor Publice.
(2) În cazul în care în execuția bugetului se
înregistrează depășiri sau nerealizări ale veniturilor totale
aprobate, nivelul cheltuielilor efectuate va fi proporțional cu
gradul de realizare a veniturilor.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.

*) Anexa se comunică Ministerului Agriculturii, Pădurilor și Dezvoltării Rurale.

8

MONITORUL OFICIAL AL ROMÂNIEI, PARTEA I, Nr. 370/3.V.2005

(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 4. — Contravenția prevăzută la art. 3 se constată
și amenda se aplică persoanelor vinovate de nerespectarea

prevederilor prezentei hotărâri de către organele de control
financiar ale statului, împuternicite potrivit legii.
Art. 5. — Ministerul Agriculturii, Pădurilor și Dezvoltării
Rurale va transmite bugetul de venituri și cheltuieli
Companiei Naționale de Administrare a Fondului Piscicol,
în vederea ducerii la îndeplinire a prevederilor acestuia.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 21 aprilie 2005.
Nr. 331.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îNormativ privind proiectarea liniilor și stațiilor
de cale ferată pentru viteze până la 200 km/h“, indicativ NP 109-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 12 din 14 octombrie 2004 al Comitetului tehnic de specialitate —
CTS 10 și Procesul-verbal de avizare nr. 41 din 15 octombrie 2004 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
privind proiectarea liniilor și stațiilor de cale ferată pentru
viteze până la 200 km/h“, indicativ NP 109-04, elaborată
de Autoritatea Feroviară Română — AFER, prevăzută în
anexa*) care face parte integrantă din prezenul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
orice dispoziție contrară se abrogă.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 169.
*) Anexa se publică ulterior în Monitorul Oficial al României, Partea I, nr. 370 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 370/3.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016231]
ISSN 1453—4495

