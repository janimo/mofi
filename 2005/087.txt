PARTEA

Anul 173 (XVII) — Nr. 87

I

LEGI, DECRETE, HOTĂRÂRI ȘI ALTE ACTE

Miercuri, 26 ianuarie 2005

SUMAR
Nr.

Pagina

Nr.
Normele metodologice de aplicare a Hotărârii

DECIZII ALE CURȚII CONSTITUȚIONALE
Decizia nr. 519 din 25 noiembrie 2004 referitoare la
excepția de neconstituționalitate a dispozițiilor
art. 5 lit. c) din Ordonanța de urgență a
Guvernului nr. 16/2001 privind gestionarea
deșeurilor industriale reciclabile................................

Guvernului

166/2004

pentru

aprobarea

deșeurilor de ambalaje PET postconsum în
1–4

614/2004. — Ordin al ministrului mediului și gospodăririi
apelor privind modificarea anexelor nr. 2 și 4 la

ALE

nr.

proiectului îDezvoltarea sistemului de colectare a
vederea reciclării“, aprobate prin Ordinul ministrului

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII

Pagina

CURȚII

mediului și gospodăririi apelor
39.

nr. 117/2004.........

4–5

— Ordin al ministrului finanțelor publice privind
constituirea și atribuțiile Comisiei fiscale centrale ......

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 519
din 25 noiembrie 2004

referitoare la excepția de neconstituționalitate a dispozițiilor art. 5 lit. c) din Ordonanța de urgență
a Guvernului nr. 16/2001 privind gestionarea deșeurilor industriale reciclabile
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 lit. c) din Ordonanța de urgență a

Guvernului nr. 16/2001 privind gestionarea deșeurilor
industriale reciclabile, excepție ridicată de Societatea
Comercială îGaramond Tipografie“ — S.R.L. în Dosarul
nr. 5.881/2004 al Judecătoriei Cluj-Napoca.
La apelul nominal răspunde autorul excepției, prin
avocat, lipsind cealaltă parte, față de care procedura de
citare a fost legal îndeplinită.
Reprezentantul autorului excepției de neconstituționalitate
solicită admiterea acesteia, deoarece dispozițiile criticate
contravin art. 45 și art. 135 alin. (1) și alin. (2) lit. a) din
Constituție.
Se apreciază că art. 5 lit. c) din Ordonanța de urgență
a Guvernului nr. 16/2001 este neconstituțional în măsura în

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 87/26.I.2005

care nu creează un cadru legal prin care să fie protejate
libera inițiativă și concurența în domeniul valorificării
deșeurilor industriale reciclabile. Aceste dispoziții legale nu
prevăd obligația agenților economici autorizați pentru
valorificare de a prelua efectiv deșeurile industriale.
Totodată se consideră că prevederile criticate nu
reglementează obligativitatea unei forme legale de
publicitate a agenților economici specializați și autorizați
pentru valorificarea deșeurilor industriale reciclabile.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece prevederile legale nu instituie un
monopol în domeniul valorificării deșeurilor industriale
reciclabile. Referitor la celelalte susțineri în legătură cu
unele deficiențe ale ordonanței de urgență criticate, se
arată că acestea sunt neîntemeiate.
C U R T E A,

având în vedere actele și lucrările dosarului, constată
următoarele:
Prin Încheierea din 24 mai 2004, pronunțată în Dosarul
nr. 5.881/2004, Judecătoria Cluj-Napoca a sesizat Curtea
Constituțională cu excepția de neconstituționalitate a
dispozițiilor art. 5 lit. c) din Ordonanța de urgență a
Guvernului nr. 16/2001 privind gestionarea deșeurilor
industriale reciclabile, excepție ridicată de Societatea
Comercială îGaramond Tipografie“ — S.R.L. într-un dosar
având ca obiect soluționarea unei plângeri formulate
împotriva unui proces-verbal de constatare și sancționare a
contravenției.
În motivarea excepției de neconstituționalitate autorul
acesteia susține că dispozițiile criticate contravin
prevederilor art. 135 alin. (1) și alin. (2) lit. a) din
Constituție. În acest sens se arată că prevederile legale
îinstituie un monopol privind activitățile agenților economici
specializați și autorizați pentru valorificarea deșeurilor
industriale reciclabile. Mai bine zis, numai agenții economici
autorizați conform art. 8 din Ordonanța de urgență a
Guvernului nr. 16/2001 au posibilitatea legală atât să preia,
cât și să valorifice aceste deșeuri industriale reciclabile“.
Deși art. 4 alin. (1) din Legea concurenței nr. 21/1996
prevede că îprețurile și tarifele practicate în cadrul unor
activități cu caracter de monopol se stabilesc și se
ajustează cu avizul Ministerului Finanțelor Publice, cu
excepția celor pentru care, prin legi speciale, sunt
prevăzute alte competențe“, agenților economici îspecializați
și autorizați pentru preluarea și valorificarea deșeurilor
industriale nu le este impusă, prin acte normative, obligația
de a practica anumite prețuri sau tarife maximale sau
minimale, aceștia având posibilitatea de a practica orice
prețuri“ care sunt impuse agenților economici producători și
deținători de deșeuri industriale. Se apreciază totodată că
dispozițiile Ordonanței de urgență a Guvernului nr. 16/2001
înu prevăd nici măcar obligația agenților economici
autorizați pentru valorificare de a prelua efectiv deșeurile
industriale de la agenții economici producători și deținători
ai acestor deșeuri, creându-se în acest fel o situație
aberantă și în contradicție cu normele constituționale care
generează abuzuri grave în desfășurarea în mod liber a
activităților economice, precum și în asigurarea cadrului
legal referitor la libertatea comerțului, precum și la protecția
concurenței loiale“. Autorul excepției de neconstituționalitate
arată în continuare că Ordonanța de urgență a Guvernului
nr. 16/2001 înu asigură o publicitate legală a agenților

economici specializați și autorizați pentru valorificare,
respectiv nu există nici un act normativ care să fie publicat
în Monitorul Oficial al României și care să nominalizeze
agenții economici autorizați în preluarea și valorificarea
deșeurilor industriale reciclabile“.
Judecătoria Cluj-Napoca, formulându-și opinia asupra
excepției de neconstituționalitate ridicate, consideră că
prevederile criticate înu sunt neconstituționale [...], întrucât
practic nu se instituie un monopol al agenților economici
autorizați pentru preluarea și valorificarea deșeurilor
reciclabile, deoarece, conform dispozițiilor aceluiași act
normativ, accesul agenților economici la procedura de
autorizare este liber și neîngrădit, iar această procedură
este dictată de importanța socială a materiei reglementate.
Celelalte aspecte privind carențe ale textului legal [...] sunt
de competența legiuitorului“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestei susțineri se
arată că actul normativ criticat prevede totodată și
procedura de autorizare a agenților economici specializați
în activitatea de valorificare a deșeurilor industriale
reciclabile, iar accesul la această procedură este liber și
neîngrădit. Astfel, îpotrivit art. 7 și 8 din ordonanța de
urgență mai sus menționată, agenții economici care
realizează activități de colectare a deșeurilor industriale
reciclabile, cei care dețin astfel de deșeuri și au spațiile și
dotările corespunzătoare, necesare activităților de colectare
și valorificare a deșeurilor, pot fi autorizați fără restricții, cu
respectarea prevederilor articolelor menționate, de a realiza
aceste activități. Astfel, sunt asigurate libertatea comerțului,
protecția concurenței loiale, crearea cadrului favorabil
tuturor factorilor de producție, în domeniul colectării și
valorificării deșeurilor industriale reciclabile“. Art. 5 lit. c) din
Ordonanța de urgență a Guvernului nr. 16/2001, arată
Guvernul în continuare, prevede posibilitatea de a presta
activitățile enumerate de către agenții economici specializați
pentru valorificarea deșeurilor reciclabile, fără a se institui
vreun monopol pentru aceștia, îavând în vedere importanța
socială a acestei activități, precum și necesitatea asigurării
gestionării eficiente a acestor deșeuri, în condiții de
protecție a mediului și sănătății populației“.
Cu privire la celelalte critici în legătură cu unele
deficiențe ale ordonanței de urgență criticate, Guvernul
apreciază că soluționarea acestora nu este de competența
Curții Constituționale.
Avocatul Poporului consideră că excepția de
neconstituționalitate este neîntemeiată.
Se apreciază că dispozițiile criticate nu încalcă art. 135
alin. (1) și (2) din Constituție. Astfel, îopțiunea legiuitorului
de a institui în sarcina persoanelor juridice obligația de
reutilizare a deșeurilor industriale reciclabile, în propriile
procese de producție, nu contravine principiilor consacrate
prin art. 135 din Constituție, ci se conformează acestor
principii. Se asigură, pe această cale, cadrul normativ
necesar gestionării eficiente a deșeurilor industriale
reciclabile, în concordanță cu interesul național de refacere
și ocrotire a mediului înconjurător, precum și de menținere
a echilibrului ecologic“. Totodată, se arată în continuare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 87/26.I.2005
Ordonanța de urgență a Guvernului nr. 16/2001, alături de
alte măsuri legislative, reglementează rolul statului în
garantarea dreptului fundamental la ocrotirea sănătății,
prevăzut de art. 34 din Constituție, și, respectiv, a celui la
un mediu sănătos, prevăzut de dispozițiile constituționale
ale art. 35.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile autorului excepției și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5 lit. c) din Ordonanța de urgență a
Guvernului nr.16/2001 privind gestionarea deșeurilor
industriale reciclabile, publicată în Monitorul Oficial al
României, Partea I, nr. 66 din 7 februarie 2001, aprobată
cu modificări și completări prin Legea nr. 465/2001,
publicată în Monitorul Oficial al României, Partea I, nr. 422
din 30 iulie 2001, și, ulterior, republicată în Monitorul
Oficial al României, Partea I, nr. 104 din 7 februarie 2002,
cu modificările ulterioare.
Dispozițiile legale criticate au următorul conținut:
— Art. 5: îDeținătorii de deșeuri industriale reciclabile,
persoane juridice, sunt obligați să asigure strângerea, sortarea
și depozitarea temporară a acestora, cu respectarea normelor
de protecție a mediului și a sănătății populației, precum și
reintroducerea lor în circuitul productiv prin: [...]
c) predarea către agenții economici specializați, autorizați
pentru valorificare, a deșeurilor industriale reciclabile, pe baza
documentelor de proveniență.“
În susținerea excepției de neconstituționalitate, astfel
cum a fost formulată la instanța de judecată, autorul
acesteia apreciază că dispozițiile legale criticate contravin
prevederilor art. 135 alin. (1) și alin. (2) lit. a) din
Constituție, care au următorul conținut:
— Art. 135: î(1) Economia României este economie de
piață, bazată pe libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție; [...]“.
Autorul excepției susține, în esență, că dispozițiile
criticate instituie un monopol privind activitățile agenților
economici specializați și autorizați pentru valorificarea
deșeurilor industriale reciclabile, fără să le fie impusă, prin
acte normative, și obligația de a practica anumite prețuri
sau tarife maximale sau minimale. Totodată se arată că
Ordonanța de urgență a Guvernului nr. 16/2001 nu
prevede obligația agenților economici autorizați pentru
valorificare de a prelua efectiv deșeurile industriale de la
agenții economici producători. De asemenea, se apreciază
că dispozițiile ordonanței de urgență respective creează un

3

climat favorabil pentru exercitarea unor practici
anticoncurențiale, contrare Legii nr. 21/1996.
Analizând Ordonanța de urgență a Guvernului
nr. 16/2001, Curtea reține că obiectul acesteia îl constituie
asigurarea gestionării eficiente a deșeurilor industriale
reciclabile în condiții de protecție a mediului și a sănătății
populației.
Între măsurile prevăzute de ordonanța de urgență în
acest scop se numără și cele menționate prin art. 5 lit. c),
care stabilesc obligația deținătorilor de deșeuri industriale
reciclabile, persoane juridice, de a asigura strângerea,
sortarea și depozitarea temporară a acestora, cu
respectarea normelor de protecție a mediului și sănătății
populației, precum și reintroducerea lor în circuitul
productiv, între altele, prin predarea către agenții economici
specializați, autorizați pentru valorificare, a deșeurilor
industriale reciclabile, pe baza documentelor de
proveniență.
În ceea ce privește obligația agenților economici
specializați pentru realizarea operațiilor de valorificare a
deșeurilor industriale reciclabile de a obține autorizație
pentru această activitate, ordonanța de urgență prevede
emiterea autorizației de către Comisia Națională pentru
Reciclarea Materialelor din subordinea Ministerului
Economiei și Comerțului, conform procedurii stabilite prin
norme de către această comisie, cu avizul Ministerului
Finanțelor Publice și al Ministerului Mediului și Gospodăririi
Apelor.
În consecință, Curtea constată că dispoziția criticată nu
este incompatibilă cu libertatea comerțului prevăzută de
art. 135 alin. (1) și alin. (2) lit. a) din Constituție.
Necesitatea autorizării este impusă de specificul
activității desfășurate de agenții economici respectivi,
ținându-se seama de natura specială a materialelor pe
care le valorifică, de pericolul pe care acestea îl prezintă
pentru sănătatea populației și menținerea unui mediu
sănătos, ca și de asigurarea provenienței licite a acestor
materiale.
Este evident, în consecință, că Ordonanța de urgență a
Guvernului nr. 16/2001, prin prevederea autorizării pentru
activitatea de valorificare a deșeurilor industriale reciclabile,
nu are ca obiectiv instituirea unui monopol în acest
domeniu, cum susține autorul excepției, ci garantarea
existenței unor condiții care să preîntâmpine eventualele
pericole asociate acestor activități.
Dispozițiile criticate, prin conținutul lor, nu au legătură
cu practicile anticoncurențiale sau cu concentrarea
economică, prevăzute de Legea concurenței nr. 21/1996,
susținerile autorului excepției că prin aplicarea acestor
dispoziții s-ar ajunge la restrângerea, înlăturarea sau
denaturarea semnificativă a concurenței pe piața
românească sau pe o parte a acesteia fiind și sub acest
aspect neîntemeiate.
În ceea ce privește susținerea că actul normativ criticat
nu prevede impunerea unor prețuri maximale sau minimale
pentru achiziționarea deșeurilor industriale reciclabile sau a
altor obligații pentru agenții economici autorizați, Curtea
reține că aceasta este lipsită de concludență, controlul de
constituționalitate neavând ca obiect completarea ori
modificarea legilor sau ordonanțelor Guvernului. Pe de altă
parte, stabilirea unor prețuri maximale sau minimale este
incompatibilă cu economia de piață, bazată pe libera
inițiativă și concurență, consacrată de art. 135 alin. (1) din
Constituție.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 87/26.I.2005

Cu privire la criticile referitoare la modalitatea valorificării
deșeurilor industriale reciclabile de către agenții economici
specializați, precum și sancționarea nerespectării acestor

activități, Curtea reține că acestea sunt, în special,
probleme de interpretare și aplicare a legii, de competența
instanțelor de judecată.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 lit. c) din Ordonanța de urgență a Guvernului
nr. 16/2001 privind gestionarea deșeurilor industriale reciclabile, excepție ridicată de Societatea Comercială îGaramond
Tipografie“ — S.R.L. în Dosarul nr. 5.881/2004 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 25 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind modificarea anexelor nr. 2 și 4 la Normele metodologice de aplicare a Hotărârii Guvernului
nr. 166/2004 pentru aprobarea proiectului îDezvoltarea sistemului de colectare a deșeurilor
de ambalaje PET postconsum în vederea reciclării“, aprobate prin Ordinul ministrului mediului
și gospodăririi apelor nr. 117/2004
În temeiul art. 7 din Hotărârea Guvernului nr. 166/2004 pentru aprobarea proiectului îDezvoltarea sistemului de
colectare a deșeurilor de ambalaje PET postconsum în vederea reciclării“, publicată în Monitorul Oficial al României,
Partea I, nr. 148 din 19 februarie 2004,
în baza art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, publicată în Monitorul Oficial al României, Partea I, nr. 285 din 31 martie 2004, cu
modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă modificarea anexelor nr. 2 și 4 la
Normele metodologice de aplicare a Hotărârii Guvernului
nr. 166/2004 pentru aprobarea proiectului îDezvoltarea
sistemului de colectare a deșeurilor de ambalaje PET
postconsum în vederea reciclării“, aprobate prin Ordinul
ministrului mediului și gospodăririi apelor nr. 117/2004,
publicat în Monitorul Oficial al României, Partea I, nr. 490
din 1 iunie 2004, cu modificările ulterioare, conform anexei
care face parte integrantă din prezentul ordin.

Art. 2. — Administrația Fondului pentru Mediu, aflată în
coordonarea Ministerului Mediului și Gospodăririi Apelor, va
duce la îndeplinire prevederile prezentului ordin.
Art. 3. — Ordinul ministrului mediului și gospodăririi
apelor nr. 117/2004, cu modificările ulterioare, precum și cu
cele aduse prin prezentul ordin, se va republica în
Monitorul Oficial al României, Partea I.

Ministrul mediului și gospodăririi apelor,
Speranța Maria Ianculescu
București, 20 octombrie 2004.
Nr. 614.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 87/26.I.2005

5
ANEXĂ

Anexele nr. 2 și 4 la Normele metodologice de aplicare
a Hotărârii Guvernului nr. 166/2004 pentru aprobarea
proiectului îDezvoltarea sistemului de colectare a
deșeurilor de ambalaje PET postconsum în vederea
reciclării“, aprobate prin Ordinul ministrului mediului și
gospodăririi apelor nr. 117/2004, publicat în Monitorul
Oficial al României, Partea I, nr. 490 din 1 iunie 2004, cu
modificările ulterioare, se modifică și se completează după
cum urmează:
I. La anexa nr. 2 îCerere de finanțare nerambursabilă
pentru agenții economici reciclatori“, literele alineatului 6
de la îFinanțare solicitată“ vor avea următorul cuprins:
îa) proces-verbal al adunării generale a acționarilor/
asociaților privind solicitarea de acordare și contractare a
finanțării, precum și persoana legal desemnată să
reprezinte solicitantul în relația cu Administrația Fondului
pentru Mediu;
b) copia autorizației de valorificare a deșeurilor de mase
plastice a solicitantului, emisă în baza Ordonanței de
urgență a Guvernului nr. 16/2001 privind gestionarea
deșeurilor industriale reciclabile, republicată, valabilă la data
depunerii cererii de finanțare, cu obligativitatea prelungirii
termenului de valabilitate, în cazul expirării acestuia pe
perioada finanțării;
c) copiile următoarelor documente ale solicitantului: actul
de înființare — statut, contract sau act constitutiv, hotărârea
judecătorească prin care a fost aprobată înființarea și toate
modificările aduse actului de înființare înregistrate la
autoritatea care a aprobat înființarea, certificatul de
înregistrare inclusiv anexele cu autorizațiile de funcționare
pentru sediul social și pentru toate punctele de lucru
declarate, și alte acte considerate relevante;
d) copii ale documentelor care dovedesc sediul social și
punctele de lucru ale solicitantului: contract de vânzarecumpărare, contract de închiriere, contract de leasing,
contract de comodat, după caz;
e) certificatul constatator, în original, emis de oficiul
registrului comerțului, nu mai vechi de 10 zile, din care să
rezulte: datele de identificare a solicitantului, capitalul
social, obiectul principal de activitate și celelalte activități
secundare — inclusiv cod CAEN 3720, recuperarea
deșeurilor și resturilor nemetalice reciclabile, punctele de
lucru declarate, acționarii/asociații, situația juridică, relația de
grup, fondul de comerț;
f) certificatele constatatoare ale societăților din grup,
dacă este cazul, în original, emise de oficiul registrului
comerțului, nu mai vechi de 10 zile, din care să rezulte:
datele de identificare, capitalul social, obiectul principal de
activitate și celelalte activități secundare, punctele de lucru
declarate, acționarii/asociații, situația juridică, relația de
grup, fondul de comerț;
g) formularele de bilanț contabil pe ultimii doi ani sau
pe o perioadă mai scurtă în funcție de data inființării,
vizate de organele teritoriale de specialitate ale Ministerului
Finanțelor Publice, în copie, cu balanțele de verificare
sintetice și analitice aferente acestora, semnate și
ștampilate, însoțite de raportul administratorilor și raportul
comisiei de cenzori sau raportul de audit, după caz;
h) copie de pe ultimul formular de raportare contabilă
semestrială, vizat de organele teritoriale de specialitate ale
Ministerului Finanțelor Publice, și balanța de verificare
sintetică și analitică aferentă acestuia, semnată și
ștampilată, după caz, în funcție de data înființării;

i) balanța de verificare sintetică și analitică aferentă lunii
precedente depunerii cererii, transpusă în formularul de
bilanț, semnate și ștampilate;
j) certificate de atestare fiscală, nu mai vechi de 10 zile,
în original, care dovedesc că solicitantul și societățile cu
care se află în grup nu au datorii la bugetul de stat,
bugetul asigurărilor sociale de stat, bugetul Fondului
național unic de sănătate, bugetul asigurărilor de șomaj,
bugetele locale și alte fonduri;
k) copii ale declarațiilor privind obligațiile de plată la
veniturile Fondului pentru mediu, în cazul în care
solicitantul și/sau societățile aferente grupului se încadrează
în prevederile art. 8 alin. (1) din Legea nr. 73/2000 privind
Fondul pentru mediu, republicată, cu modificările ulterioare;
l) adresă din partea agenției teritoriale de protecția
mediului, din care să rezulte că solicitantul nu se
încadrează în nici una dintre categoriile de contribuabili
prevăzute în art. 8 alin. (1) din Legea nr. 73/2000,
republicată, cu modificările ulterioare;
m) declarație notarială pe propria răspundere a
reprezentantului legal desemnat al solicitantului, conform
modelului prezentat în anexa nr. 2.3;
n) certificat de cazier fiscal al solicitantului, nu mai vechi
de 10 zile, în original, eliberat de organele de specialitate
teritoriale ale Ministerului Finanțelor Publice;
o) scrisoare de referință bancară a solicitantului, din
care să rezulte și următoarele elemente: verificarea
Centralei Riscurilor Bancare — CRB și a Fișierului Național
al Incidentelor de Plăți — CIP;
p) copiile contractelor de aprovizionare cu deșeuri de
ambalaje PET postconsum ale solicitantului;
q) planul de afaceri al solicitantului, însoțit de bugetul
de venituri și cheltuieli și fluxul de încasări și plăți în
numerar, conform anexelor nr. 2.4, 2.4.1 și 2.4.2;
r) notă de prezentare privind aspectele tehnice ale
solicitantului, din care să rezulte obligatoriu: fluxul
tehnologic și capacitatea liniei sau liniilor tehnologice,
descrierea utilajelor componente, instalațiile de tratare a
apelor uzate rezultate din procesul tehnologic, în cazul în
care există;
s) copii ale actelor de proprietate pentru utilajele din
dotare, copii ale contractelor de închiriere și/sau ale
contractelor de leasing, după caz;
t) copiile contractelor de desfacere pentru materia primă
secundară obținută de solicitant, copiile comenzilor și ale
documentelor justificative: facturi interne, facturi externe,
declarații vamale de export, acreditive, documente de
transport etc.;
u) copia autorizației de mediu, atât pentru sediul social,
cât și pentru punctele de lucru;
v) alte documente relevante ce pot fi solicitate de către
Administrația Fondului pentru Mediu.“
II. Anexa nr. 4 îCerere de tragere din finanțarea
nerambursabilă“ se modifică și se completează după cum
urmează:
— Coloana a 5-a și, respectiv, a 6-a din tabelul de la
litera b) vor avea următorul cuprins:
• coloana a 5-a: îSuma alocată din bugetul Fondului
pentru mediu pentru kilogramul de deșeuri de ambalaje
PET postconsum, introdus în procesul de producție,
prelucrat și transformat în materie primă secundară,
exclusiv T.V.A. (lei/kg)“;
• coloana a 6-a: îValoarea de încasat din bugetul
Fondului pentru mediu (col. 2 x col. 5) (lei)“.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 87/26.I.2005

MINISTERUL FINANȚELOR PUBLICE

ORDIN
privind constituirea și atribuțiile Comisiei fiscale centrale
În
Finanțelor
în
și ale art.

temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Publice și a Agenției Naționale de Administrare Fiscală, cu modificările ulterioare,
baza prevederilor art. 6 din Legea nr. 571/2003 privind Codul fiscal, cu modificările și completările ulterioare,
4, precum și ale art. 37 din Ordonanța Guvernului nr. 92/2003 privind Codul de procedură fiscală, republicată,

ministrul finanțelor publice emite următorul ordin:
Art. 1. — Pentru aplicarea unitară a prevederilor Legii
nr. 571/2003 privind Codul fiscal, cu modificările și
completările ulterioare, ale Ordonanței Guvernului
nr. 92/2003 privind Codul de procedură fiscală, republicată,
și a actelor normative care reglementau taxa pe valoarea
adăugată, impozitul pe profit, accizele, impunerea unor
venituri realizate din România de persoane fizice și juridice
nerezidente, impozitul pe venit, înainte de intrarea în
vigoare a Codului fiscal, se constituie Comisia fiscală
centrală la nivelul Ministerului Finanțelor Publice, denumită
în continuare Comisia.
Art. 2. — (1) Comisia emite decizii pentru:
a) problemele de natură fiscală și cele de procedură
fiscală, prin coroborarea legislației din domeniu cu legislația
conexă, după caz, pentru care se impune o soluționare
unitară în vederea eliminării interpretărilor diferite în
aplicarea legislației;
b) problemele ce privesc conflictele de competență ivite
între organele fiscale care nu sunt subordonate unui organ
ierarhic comun;
c) cazurile în care aplicarea scutirii de taxă pe valoarea
adăugată pentru bunurile și serviciile finanțate din fonduri
nerambursabile nu se poate realiza conform art. 8 din
anexa la Ordinul ministrului finanțelor publice nr. 141/2004.
(2) Comisia are competența de a emite și soluții fiscale
individuale anticipate, în condițiile art. 6 alin. (5)—(8) din
Legea nr. 571/2003 privind Codul fiscal, cu modificările și
completările ulterioare.
Art. 3. — (1) Deciziile Comisiei se publică în Monitorul
Oficial al României, Partea I, după aprobarea prin ordin al
ministrului finanțelor publice.
(2) Soluțiile fiscale individuale anticipate, adoptate de
Comisie, se semnează de președintele și vicepreședintele
Comisiei fiscale centrale și se comunică solicitantului.
Art. 4. — (1) Comisia este formată din 15 membri cu
drept de vot, în componența prevăzută în anexă. În cazul
absenței temeinic justificate a unuia dintre membrii
Comisiei, va participa înlocuitorul de drept al acestuia.
(2) Comisia este coordonată de secretarul de stat care
răspunde de politică și legislație fiscală, în calitate de
președinte, și de secretarul de stat, președintele Agenției
Naționale de Administrare Fiscală, în calitate de
vicepreședinte.

(3) În cazul în care Comisia a fost învestită cu o cerere
pentru emiterea unei soluții fiscale individuale anticipate,
aceasta se suplimentează cu un membru care va fi
directorul executiv adjunct care coordonează activitatea de
inspecție fiscală din cadrul Direcției generale de
administrare a marilor contribuabili.
(4) În cazul în care Comisia este sesizată în legătură
cu soluționarea unor conflicte de competență ce privesc
bugetele locale, secretariatul va solicita Asociației
Comunelor din România, Asociației Orașelor din România,
Asociației Municipiilor din România, Uniunii Naționale a
Consiliilor Județene din România, precum și Ministerului
Administrației și Internelor desemnarea câte unui
reprezentant în vederea completării Comisiei.
Art. 5. — (1) În cadrul Comisiei funcționează un
secretariat format din 4 persoane, dintre care două
persoane din cadrul Direcției de politici și legislație privind
veniturile bugetului general consolidat, o persoană din
cadrul Direcției generale juridice și o persoană din cadrul
proiectului îCodul de procedură fiscală“.
(2) În cazul în care Comisia este sesizată cu o cerere
pentru emiterea unei soluții fiscale individuale anticipate,
aceasta se repartizează, în vederea analizei, unui grup de
lucru constituit dintr-un reprezentant al Direcției generale de
politici și legislație privind veniturile bugetului general
consolidat, un reprezentant al Direcției generale de
inspecție financiar-fiscală din cadrul Administrației Naționale
de Administrare Fiscală, un reprezentant al Direcției
generale de administrare a marilor contribuabili, un
reprezentant al Direcției generale juridice și un reprezentant
al Direcției juridice din cadrul Administrației Naționale de
Administrare Fiscală.
(3) Reprezentanții vor fi desemnați de conducerile
direcțiilor menționate la alin. (2). Reprezentantul Direcției de
inspecție financiar-fiscală va fi coordonatorul grupului de
lucru.
(4) Grupul de lucru va întocmi o notă de prezentare ce
va conține sinteza problematicii expuse, precum și proiectul
soluției fiscale individuale anticipate, propusă a fi adoptată.
(5) Comisia poate solicita contribuabilului completarea
cererii, prezentarea unor înscrisuri sau orice alte informații
necesare soluționării cererii.
Art. 6. — (1) Directorii generali și/sau adjuncți în ale
căror atribuții se regăsește coordonarea impozitelor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 87/26.I.2005
prevăzute la art. 1, denumiți în continuare directori
coordonatori, respectiv șeful proiectului îCodul de procedură
fiscală“,
selectează
problematica
rezultată
din
corespondența primită care este de competența Comisiei.
(2) Ceilalți membri ai Comisiei, alții decât cei prevăzuți
la alin. (1), pot propune spre dezbatere, în vederea
adoptării unor soluții unitare, probleme din domeniul
legislației fiscale și procedurilor fiscale prevăzute la art. 1.
(3) Directorii coordonatori, pentru problematica selectată,
precum și ceilalți membri ai Comisiei, pentru problemele pe
care le supun spre dezbatere, asigură elaborarea notei de
prezentare și soluția propusă. Înscrierea pe ordinea de zi a
notelor de prezentare și a soluțiilor propuse se supune
aprobării președintelui Comisiei.
Art. 7. — (1) Comisia se întrunește cel puțin o dată pe
lună sau ori de câte ori este nevoie, după cum urmează:
a) Comisia se poate întruni și poate adopta
decizii/soluții fiscale individuale anticipate în prezența tuturor
membrilor acesteia;
b) în cazul soluționării unor conflicte de competență ce
privesc bugetele locale, Comisia se poate întruni și poate
adopta decizii în prezența tuturor membrilor acesteia și a
tuturor reprezentanților desemnați potrivit art. 4 alin. (3).
(2) Deciziile și soluțiile fiscale individuale anticipate se
adoptă cu votul a cel puțin 9 membri.
(3) La lucrările Comisiei pot fi invitați să participe fără
drept de vot specialiști din cadrul direcțiilor de specialitate,
precum și coordonatorul grupului de lucru, în cazul în care
Comisia analizează o cerere pentru emiterea unei soluții
fiscale individuale anticipate.
(4) Comisia analizează notele de prezentare și soluțiile
propuse, înscrise pe ordinea de zi, și adoptă prin decizii
soluții unitare de aplicare a prevederilor legale sau, după
caz, respinge soluțiile propuse, dacă acestea contravin
prevederilor legale ori dacă nu sunt de competența
Comisiei, în sensul art. 2 alin. (1).
(5) Comisia nu soluționează probleme punctuale care nu
presupun adoptarea unor soluții unitare general aplicabile
de către toți agenții economici, acestea rezolvându-se
potrivit atribuțiilor direcțiilor, prevăzute în Regulamentul de
organizare și funcționare a Ministerului Finanțelor Publice,
și potrivit legislației specifice.
(6) În cazul în care Comisia a fost învestită cu o
cerere pentru emiterea unei soluții fiscale individuale
anticipate, aceasta va analiza nota de prezentare și va
adopta soluția propusă de grupul de lucru sau va respinge
motivat cererea.

7

Art. 8. — (1) Secretariatul va ține câte un registru
pentru deciziile Comisiei și pentru soluțiile fiscale
individuale anticipate, în care se vor consemna:
— data ședinței;
— participanții (nominal);
— ordinea de zi;
— modul de votare a deciziilor/soluțiilor fiscale
individuale anticipate;
— numărul atribuit deciziei/soluțiilor fiscale individuale
anticipate.
(2) Cu cel puțin 3 zile înaintea ședinței, secretariatul
distribuie membrilor Comisiei și invitaților: nota de
prezentare a problemelor supuse dezbaterii și soluțiile
propuse, sub semnătura directorilor coordonatori, sau, după
caz, a celorlalți membri ai Comisiei. În cazul soluțiilor
fiscale individuale anticipate, nota de prezentare se
semnează de coordonatorul grupului de lucru.
(3) Procesul-verbal al ședinței Comisiei se redactează
de secretariat, va fi semnat de membrii Comisiei sau de
înlocuitorii de drept ai acestora.
(4) În termen de 3 zile de la data ședinței, secretariatul
Comisiei redactează decizia, care va conține numai soluțiile
aprobate de Comisie și proiectul de ordin pe care îl va
înainta spre aprobare ministrului finanțelor publice.
(5) Prin grija secretariatului și a directorilor coordonatori
decizia Comisiei se publică în Monitorul Oficial al
României, Partea I.
(6) Prin grija secretariatului și a coordonatorului grupului
de lucru soluția fiscală individuală anticipată se comunică
solicitantului și organului fiscal competent pentru
administrarea contribuabilului solicitant.
Art. 9. — La data intrării în vigoare a prezentului ordin
își încetează valabilitatea Ordinul ministrului finanțelor
publice nr. 1.033/2004, publicat în Monitorul Oficial al
României, Partea I, nr. 677 din 28 iulie 2004.
Art. 10. — (1) Soluțiile unitare adoptate prin decizii ale
Comisiei și aprobate prin ordin al ministrului finanțelor
publice sunt aplicabile de la data intrării în vigoare a
actului normativ în baza căruia au fost date.
(2) Soluțiile fiscale individuale anticipate, adoptate de
Comisie, sunt opozabile și obligatorii față de organul fiscal
de la data comunicării acestora, conform legii.
Art. 11. — Anexa*) face parte integrantă din prezentul
ordin.
Art. 12. — Prezentul ordin se publică în Monitorul
Oficial al României, Partea I.

Ministrul finanțelor publice,
Ionel Popescu
București, 17 ianuarie 2005.
Nr. 39.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 87/26.I.2005
ANEXĂ

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 87/26.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

