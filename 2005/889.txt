PARTEA

Anul 173 (XVII) — Nr. 889

I

LEGI, DECRETE, HOTĂRÂRI ȘI ALTE ACTE

Miercuri, 5 octombrie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 450 din 15 septembrie 2005 referitoare la
excepția de neconstituționalitate a dispozițiilor
art. 89 alin. (1) din Legea nr. 76/2002 privind
sistemul asigurărilor pentru șomaj și stimularea
ocupării forței de muncă...........................................
HOTĂRÂRI ALE GUVERNULUI ROMÂNIEI
1.134. — Hotărâre privind aprobarea finanțării proiectului
îBisericile de lemn din Maramureș — album de
artă“ din fondurile pentru promovarea imaginii
externe a României pe anul 2005 ..........................
1.137. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Hunedoara......................
1.138. — Hotărâre privind aprobarea finanțării unor
cheltuieli pentru reparația și amenajarea unor
unități de asistență socială.......................................

DECIZII

ALE

Nr.

Pagina
DECIZII ALE PRIMULUI-MINISTRU

461. — Decizie privind aprobarea componenței
nominale a Comisiei pentru managerii publici........
1–3

3

5–6

465. — Decizie privind eliberarea domnului Ion Agafiței
din funcția publică de secretar general al
Autorității Naționale Sanitare Veterinare și pentru
Siguranța Alimentelor ................................................

6

ACTE ALE COMISIEI DE SUPRAVEGHERE
A ASIGURĂRILOR

4

3.456. — Decizie privind retragerea autorizației de
funcționare a brokerului de asigurare Societatea
Comercială îSmart Asigurări“ — S.R.L. ..................

7–8

4–5

Rectificări ...............................................................................

8

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 450
din 15 septembrie 2005

referitoare la excepția de neconstituționalitate a dispozițiilor art. 89 alin. (1) din Legea nr. 76/2002
privind sistemul asigurărilor pentru șomaj și stimularea ocupării forței de muncă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 89 alin. (1) din Legea nr. 76/2002
privind sistemul asigurărilor pentru șomaj și stimularea
ocupării forței de muncă, excepție ridicată de Societatea
Comercială îUniversal Selena“ — S.R.L. din Dej în Dosarul
nr. C64/2005 al Judecătoriei Dej.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată, întrucât

2

MONITORUL OFICIAL AL ROMÂNIEI, PARTEA I, Nr. 889/5.X.2005

dispozițiile de lege criticate nu contravin prevederilor art. 44
alin. (8) și ale art. 135 alin. (2) lit. a) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 23 mai 2005, pronunțată în Dosarul
nr. C64/2005, Judecătoria Dej a sesizat Curtea
Constituțională cu excepția de neconstituționalitate a
dispozițiilor art. 89 alin. (1) din Legea nr. 76/2002 privind
sistemul asigurărilor pentru șomaj și stimularea ocupării
forței de muncă, excepție ridicată de Societatea
Comercială îUniversal Selena“ — S.R.L. din Dej într-o
cauză ce are ca obiect o contestație la executare silită
pentru penalități.
În motivarea excepției de neconstituționalitate autorul
acesteia susține că dispozițiile art. 89 alin.(1) din Legea
nr. 76/2002 îsunt neconstituționale în măsura în care prin
aceste dispoziții se prevede că penalitatea se plătește și
în situația în care creditul este rambursat în întregime, iar
dobânda aferentă acesteia este plătită“. Consideră că,
într-o astfel de interpretare, textul de lege criticat încalcă
prevederile art. 44 alin. (8) din Constituție, prevăzând în
realitate confiscarea averii dobândite în mod licit. Încalcă,
de asemenea, și prevederile art. 135 alin. (2) lit. a) din
Constituție, fiind contrare obligației statului de a asigura
libertatea comerțului, concurența loială și crearea condițiilor
favorabile pentru valorificarea tuturor factorilor de producție.
Judecătoria Dej
apreciază
că
excepția
de
neconstituționalitate ridicată este îprofund neîntemeiată“,
întrucât dispozițiile art. 89 alin. (1) din Legea nr. 76/2002
nu sunt de natură să îngrădească libertatea comerțului,
protecția concurenței loiale, crearea cadrului favorabil
pentru valorificarea tuturor factorilor de producție, iar aceste
dispoziții legale, reglementând sancțiuni pentru
nerespectarea condițiilor de acordare a creditului, nu au
nici o legătură cu prevederile art. 44 alin. (8) din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că penalitatea instituită de art. 89
alin. (1) din Legea nr. 76/2002 are natura juridică a unei
sancțiuni legale speciale aplicabile angajatorului în cazul
nerespectării uneia dintre condițiile esențiale în baza cărora
se acordă credite în condiții avantajoase, rațiunea acordării
unor asemenea credite fiind aceea de a stimula încadrarea
în muncă a șomerilor. Apreciază că penalitatea instituită nu
are natura unei confiscări, devenind aplicabilă în cazul
nerespectării unor obligații asumate de către beneficiarul
creditului la încheierea contractului.
Avocatul Poporului apreciază că dispozițiile legale
criticate sunt constituționale. Arată că aplicarea și
executarea unor sancțiuni pecuniare, fiind consecința unor
încălcări ale legii, nu sunt contrare dispozițiilor
constituționale privind ocrotirea proprietății private.
Consideră că aceste dispoziții legale fac parte din măsurile
adoptate de legiuitor pentru protecția persoanelor supuse
riscului de șomaj și pentru asigurarea unui nivel ridicat al
ocupării forței de muncă.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 89 alin. (1) din Legea nr. 76/2002 privind
sistemul asigurărilor pentru șomaj și stimularea ocupării
forței de muncă, publicată în Monitorul Oficial al României,
Partea I, nr. 103 din 6 februarie 2002, astfel cum a fost
modificată prin Legea nr. 107/2004, publicată în Monitorul
Oficial al României, Partea I, nr. 338 din 19 aprilie 2004.
Textul de lege criticat are următorul cuprins:
— Art. 89 alin. (1): îÎn cazul nerespectării condiției
prevăzute la art. 86 alin. (7) lit. c), angajatorul va suporta o
penalitate egală cu mărimea creditului acordat pentru fiecare
loc de muncă creat și neocupat.“
Dispozițiile art. 86 alin. (7) lit. c) din Legea nr. 76/2002,
la care face referire textul de lege criticat, au următorul
conținut:
— Art. 86 alin. (7) lit. c): îBeneficiarii de credite acordate
în condițiile prevăzute la alin. (2)—(4) trebuie să îndeplinească
următoarele condiții: [...]
c) pe cel puțin 50% din numărul locurilor de muncă noucreate prin înființarea sau dezvoltarea de întreprinderi mici și
mijlocii sau de unități cooperatiste să fie încadrat personal
provenind din rândul șomerilor înregistrați la agențiile pentru
ocuparea forței de muncă.“
Autorul excepției susține că dispozițiile legale criticate
încalcă prevederile art. 44 alin. (8) și ale art. 135 alin. (2)
lit. a) din Constituție, care au următorul conținut:
— Art. 44 alin. (8): îAverea dobândită licit nu poate fi
confiscată. Caracterul licit al dobândirii se prezumă.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează să fie respinsă pentru următoarele
considerente:
Obligația suportării penalităților prevăzute de art. 89
alin. (1) din Legea nr. 76/2002 intervine în cazul în care
angajatorul a beneficiat, în situațiile și pentru motivele
stabilite de art. 86 din aceeași lege, de credite în condiții
avantajoase din bugetul asigurărilor pentru șomaj, dar
ulterior nu a respectat condiția de a fi încadrat pe cel puțin
50% din locurile de muncă nou-create personal provenind
din rândul șomerilor înregistrați la agențiile pentru ocuparea
forței de muncă.
Rezultă, deci, că penalitatea reprezintă o sancțiune
contractuală pentru neîndeplinirea unei obligații legale, la
care angajatorul s-a supus de bunăvoie atunci când a
solicitat acordarea creditului. Restituirea creditului, chiar și a
dobânzilor stabilite în condiții avantajoase, nu-l absolvă de
răspunderea pentru neîndeplinirea condiției referitoare la
încadrarea în muncă a unui număr corespunzător de
șomeri.
Obligarea la plata unor sancțiuni pecuniare, la
despăgubiri civile, la penalități sau la majorări legale nu

MONITORUL OFICIAL AL ROMÂNIEI, PARTEA I, Nr. 889/5.X.2005
lezează în nici un fel principiul constituțional al garantării și
ocrotirii proprietății private. De asemenea, nu reprezintă
neîndeplinirea obligației statului de a asigura cadrul
favorabil pentru valorificarea tuturor factorilor de producție.

3

Creditul în condiții avantajoase a fost acordat în acest
scop, pe lângă cel de a contribui la o mai bună ocupare a
forței de muncă, angajatorul fiind, în speța de față, cel
care nu a respectat condițiile acordării creditului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 89 alin. (1) din Legea nr. 76/2002 privind sistemul
asigurărilor pentru șomaj și stimularea ocupării forței de muncă, excepție ridicată de Societatea Comercială îUniversal
Selena“ — S.R.L. din Dej în Dosarul nr. C64/2005 al Judecătoriei Dej.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea finanțării proiectului îBisericile de lemn din Maramureș — album de artă“
din fondurile pentru promovarea imaginii externe a României pe anul 2005
Având în vedere prevederile art. III alin. (11) lit. d) din Ordonanța de urgență a Guvernului nr. 163/2001 privind
reglementarea unor măsuri financiare, aprobată cu modificări și completări prin Legea nr. 364/2002, cu modificările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă finanțarea proiectului îBisericile de
lemn din Maramureș — album de artă“ realizat de
Episcopia Ortodoxă a Maramureșului și Sătmarului.
Art. 2. — Finanțarea proiectului prevăzut la art. 1,
aprobat prin Hotărârea Consiliului Interministerial pentru
imagine externă nr. 7 din 29 septembrie 2005, se asigură
prin suplimentarea bugetului Ministerului Culturii și Cultelor cu
suma de 300 mii lei (RON) și diminuarea corespunzătoare a
bugetului Secretariatului General al Guvernului, de la
capitolul 72.01 îAlte acțiuni“, subcapitolul 13 îPrograme de
informare și prezentare a imaginii României“, titlul
îTransferuri“.

Art. 3. — Cu sumele rămase neutilizate se diminuează
bugetul Ministerului Culturii și Cultelor și se suplimentează
bugetul Secretariatului General al Guvernului la
capitolul 72.01 îAlte acțiuni“, subcapitolul 13 îPrograme de
informare și prezentare a imaginii României“, titlul
îTransferuri“, până la data de 30 noiembrie 2005.
Art. 4. — Ministerul Finanțelor Publice este autorizat să
introducă, la propunerea ordonatorilor principali de credite,
modificările ce rezultă din aplicarea prevederilor prezentei
hotărâri în bugetele Secretariatului General al Guvernului și
Ministerului Culturii și Cultelor pe anul 2005.

PRIM-MINISTRU

CĂLIN POPESCU-TĂRICEANU

București, 29 septembrie 2005.
Nr. 1.134.

Contrasemnează:
p. Ministrul culturii și cultelor,
Ioan Onisei,
secretar de stat
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu

4

MONITORUL OFICIAL AL ROMÂNIEI, PARTEA I, Nr. 889/5.X.2005
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului, prevăzut în
bugetul de stat pe anul 2005, pentru județul Hunedoara
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările și completările ulterioare, și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
500 mii lei (RON) pentru județul Hunedoara, din Fondul de
rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului propriu al comunei Ghelari, județul Hunedoara,

pentru finalizarea lucrărilor de execuție la obiectivul de
investiții îAlimentarea gravitațională cu apă a comunei
Ghelari, județul Hunedoara“.
Art. 2. — Suma prevăzută la art. 1 se utilizează de către
ordonatorul principal de credite, potrivit dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.137.

GUVERNUL ROMÂNIEI

HOTĂRÂRE
privind aprobarea finanțării unor cheltuieli pentru reparația și amenajarea
unor unități de asistență socială
În temeiul art. 108 din Constituția României, republicată, al art. 5 alin. (1) lit. d) și alin. (2) din Ordonanța de
urgență a Guvernului nr. 118/1999 privind înființarea și utilizarea Fondului național de solidaritate, aprobată cu modificări
și completări prin Legea nr. 366/2001, cu modificările ulterioare,
Guvernul României adoptă prezenta hotărâre.
Art.1. — (1) Se aprobă acordarea sumei de 2.098.481 lei
(RON) în vederea finanțării unor cheltuieli pentru reparația
și amenajarea unor unități de asistență socială.
(2) Unitățile de asistență socială beneficiare și sumele
acordate acestora sunt prevăzute în anexa care face parte
integrantă din prezenta hotărâre.
Art. 2. — (1) Sumele prevăzute la art. 1 se asigură din
bugetul de stat, prin bugetul Ministerului Muncii, Solidarității
Sociale și Familiei, în limita creditelor bugetare alocate cu
această destinație și potrivit destinațiilor aprobate.

(2) Sumele se acordă în tranșe, pe baza documentelor
justificative întocmite de beneficiari, avizate și prezentate de
direcțiile de muncă, solidaritate socială și familie județene
la Ministerul Muncii, Solidarității Sociale și Familiei.
Art. 3. — Sarcina execuției bugetare și controlul modului
de utilizare a sumelor alocate revin direcțiilor de muncă,
solidaritate socială și familie județene în a căror rază
teritorială își au sediul unitățile de asistență socială.
Art. 4. — Respectarea legislației privind achizițiile
publice revine unităților de asistență socială beneficiare.

PRIM-MINISTRU

CĂLIN POPESCU-TĂRICEANU

București, 29 septembrie 2005.
Nr. 1.138.

Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

5

MONITORUL OFICIAL AL ROMÂNIEI, PARTEA I, Nr. 889/5.X.2005

ANEXĂ
LISTA

cuprinzând unitățile de asistență socială beneficiare, categoria lucrărilor finanțate și sumele acordate
Nr.
crt.

1.
2.
3.
4.
5.
6.
7.
8.

Beneficiarul

Unitatea de asistență socială

Categoria lucrărilor finanțate

Consiliul Local al Orașului Ștei,
județul Bihor
Consiliul Județean Iași

Centrul de zi pentru persoane
cu dizabilități — Ștei
Centrul de îngrijire și asistență —
Hârlău
Consiliul Local al Orașului Borșa,
Centrul multifuncțional pentru
județul Maramureș
persoane vârstnice — Borșa
Consiliul Local al Comunei Șuletea, Centrul de zi pentru copii din
județul Vaslui
familii dezavantajate — Șuletea
Consiliul Local al Orașului Băbeni,
Centrul de recuperare și
județul Vâlcea
reabilitare neuropsihiatrică —
Băbeni
Consiliul Local al Comunei Lungești, Centrul de îngrijire și asistență —
județul Vâlcea
Lungești
Consiliul Local al Comunei Măciuca, Centrul de recuperare și
județul Vâlcea
reabilitare neuropsihiatrică —
Măciuca
Consiliul Local al Comunei Zătreni, Centrul de îngrijire și asistență —
județul Vâlcea
Zătreni

Reparații și amenajări clădiri

485.700

Reparații și amenajări clădiri

510.000

Reparații și amenajări clădiri

407.600

Reparații și amenajări clădiri

160.342

Reparații și amenajări clădiri

56.583

Reparații și amenajări clădiri

237.074

Reparații și amenajări clădiri

124.934

Reparații și amenajări clădiri

116.248

TOTAL:

DECIZII

ALE

Suma
— RON —

2.098.481

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aprobarea componenței nominale a Comisiei pentru managerii publici
Având în vedere art. 3 alin. (3) și art. 21 alin. (2) din Ordonanța de urgență a Guvernului nr. 56/2004 privind
crearea statutului special al funcționarului public denumit manager public, aprobată cu modificări și completări prin Legea
nr. 452/2004, cu modificările și completările ulterioare, precum și art. 62 alin. (1) din Normele metodologice de aplicare
a Ordonanței de urgență a Guvernului nr. 56/2004 privind crearea statutului special al funcționarului public denumit
manager public, aprobate prin Hotărârea Guvernului nr. 783/2005,
ținând cont de propunerea Ministerului Administrației și Internelor transmisă prin Adresa nr. 17.005 din
26 septembrie 2005,
în temeiul art. 12 alin. (2) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, și al art. 2 alin. (4) din Normele metodologice de
aplicare a Ordonanței de urgență a Guvernului nr. 56/2004 privind crearea statutului special al funcționarului public
denumit manager public, aprobate prin Hotărârea Guvernului nr. 783/2005,
primul-ministru emite prezenta decizie.
Art. 1. — (1) Se aprobă componența nominală a
Comisiei pentru managerii publici prevăzută în anexa nr. 1.
(2) Pe durata derulării proiectelor din domeniul reformei
funcției publice din administrația publică, finanțate prin
programul PHARE, se aprobă completarea componenței
nominale prevăzute la alin. (1) cu 2 membri dintre cei
3 experți din state ale Uniunii Europene, prevăzuți în anexa
nr. 2, conform nominalizării făcute de echipa de asistență
tehnică a proiectului PHARE RO 551.03.01 îDezvoltarea
unui corp de manageri publici profesioniști“.

Art. 2. — Un membru al Comisiei pentru managerii
publici, aflat în imposibilitatea de a participa la una dintre
ședințele acesteia, situație de natură a încălca cvorumul
minim de ședință, poate da, în mod excepțional, mandat
personal de reprezentare unei alte persoane care îndeplinește
criteriile legale de eligibilitate și care are acordul persoanei
juridice care a nominalizat membrul în cauză.
Art. 3. — Anexele nr. 1 și 2 fac parte integrantă din
prezenta decizie.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 29 septembrie 2005.
Nr. 461.

6

MONITORUL OFICIAL AL ROMÂNIEI, PARTEA I, Nr. 889/5.X.2005
ANEXA Nr. 1
COMPONENȚA NOMINALĂ

a Comisiei pentru managerii publici
Nr.
crt.

Numele și prenumele

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Elena Ciocan
Sorin Ioniță
Mihaela Cristina Cerchez
Cristian Bitea
Adrian Gorun
Mirela Șițoiu
Ion Gibescu
Florentina Gheorghe
Armenia Androniceanu
Marta Maria Rotaru
Teodor Victor Alistar
Cristian Pârvulescu
Daniel Budurescu
Valer Suciu
Florian Costache
Marius Profiroiu
Răzvan Cornețeanu

Instituția/Structura pe care o reprezintă

Ministerul Administrației și Internelor
Unitatea Centrală pentru Reforma Administrației Publice
Agenția Națională a Funcționarilor Publici
Institutul Național de Administrație
Ministerul Educației și Cercetării
Ministerul Finanțelor Publice
Ministerul Muncii, Solidarității Sociale și Familiei
Ministerul Integrării Europene
Cancelaria Primului-Ministru
Secretariatul General al Guvernului
Asociația Română pentru Transparență îTransparency International Romania“
Asociația Pro Democrația
Federația Autorităților Locale din România
Federația Națională a Sindicatelor din Administrația Publică Locală
Patronatul Național Român
Asociația Școlilor și Institutelor de Administrație Publică
Ringier România — S.R.L.
ANEXA Nr. 2
TABEL

cu experții din state ale Uniunii Europene, nominalizați pentru a face parte
din Comisia pentru managerii publici
Nr.
crt.

Numele și prenumele

1.

Yvon Ollivier

2.
3.

Margaret Prythergch
Alastair Nicolson

Statut/Instituția sau structura pe care o reprezintă

Inspectoratul General de Finanțe — Ministerul Economiei, Finanțelor și Industriei,
Franța
Consiliul de selecție pentru funcția publică, Marea Britanie
Consultant independent pentru funcția publică, Marea Britanie
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Ion Agafiței din funcția publică de secretar general
al Autorității Naționale Sanitare Veterinare și pentru Siguranța Alimentelor
Având în vedere art. 67 din Ordonanța Guvernului nr. 42/2004 privind organizarea activității sanitar-veterinare și pentru
siguranța alimentelor, aprobată cu modificări și completări prin Legea nr. 215/2004, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii,
domnul Ion Agafiței se eliberează din funcția publică de
secretar general al Autorității Naționale Sanitare Veterinare

și pentru Siguranța Alimentelor, deținută temporar în temeiul
Deciziei primului-ministru nr. 378/2005, publicată în Monitorul
Oficial al României, Partea I, nr. 561 din 30 iunie 2005.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 4 octombrie 2005.
Nr. 465.

MONITORUL OFICIAL AL ROMÂNIEI, PARTEA I, Nr. 889/5.X.2005

7

ACTE ALE COMISIEI DE SUPRAVEGHERE A ASIGURĂRILOR
DECIZIE
privind retragerea autorizației de funcționare a brokerului de asigurare Societatea Comercială
îSmart Asigurări“ — S.R.L.
Comisia de Supraveghere a Asigurărilor, cu sediul social în municipiul București, str. amiral Constantin Bălescu
nr. 18, sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul
art. 4 alin. (19), precum și al art. 39 alin. (5) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din data de 18 august
2005, conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în
cadrul căreia a fost analizată documentația aferentă Notei nr. 15.701 din 28 iulie 2005, s-a hotărât retragerea autorizației
de funcționare a Societății Comerciale îSmart Asigurări“ — S.R.L., cu sediul în municipiul București, Str. Județului nr. 17,
bl. 20, sc. B, ap. 38, sectorul 3, înregistrată la Oficiul registrului comerțului cu nr. J40/6.206/2001, cod unic de
înregistrare nr. 14005814, reprezentată legal de domnul Gheorghe Kovacs, în calitate de administrator,
avându-se în vedere următoarele motive de drept și de fapt:
Prin Decizia nr. 3.369 din 20 mai 2005 s-a dispus efectuarea unui control de fond asupra activității desfășurate
de brokerul de asigurare în perioada 9 noiembrie 2001 — 20 mai 2005, conform Tematicii de control de fond nr. 14.380
din 31 martie 2005. Astfel, echipa de control a procedat la verificarea activității societății la sediul social al Societății
Comerciale îTeaha Management Consulting“ — S.R.L. din București, bd. Octavian Goga nr. 21, bl. M103, et. 6, ap. 58,
sectorul 3; verificarea a avut la bază documentele și situațiile prezentate și întocmite sub responsabilitatea reprezentanților
societății, constatându-se următoarele:
1. Conform prevederilor art. 2 lit. b) coroborate cu prevederile art. 6 lit. a) din Normele privind autorizarea
brokerilor de asigurare și/sau de reasigurare, puse în aplicare prin Ordinul președintelui Comisiei de Supraveghere a
Asigurărilor nr. 3.110/2004, brokerii de asigurare și/sau de reasigurare autorizați la data intrării în vigoare a prezentelor
norme aveau obligația ca până la data de 30 iunie 2005 să aibă un capital social vărsat în formă bănească, a cărui
valoare nu poate fi mai mică de 250 milioane lei.
Brokerul de asigurare nu s-a conformat prevederilor legale în vigoare, în sensul că până la data de 30 iunie
2005 nu a majorat capitalul social vărsat în limita minimă, încălcând astfel prevederile art. 16 coroborate cu prevederile
art. 39 alin. (2) lit. g) din Legea nr. 32/2000, cu modificările și completările ulterioare, precum și prevederile art. 2 lit. b)
coroborate cu art. 6 lit. a) din Normele privind autorizarea brokerilor de asigurare și/sau de reasigurare puse în aplicare
prin Ordinul președintelui Comisiei de Supraveghere a Asigurărilor nr. 3.110/2004.
2. Societatea nu a avut în vigoare polițe de răspundere civilă profesională pentru perioadele 18 septembrie 2002 —
22 ianuarie 2003, 22 ianuarie 2004 — 2 iunie 2004 și 30 martie 2005 — 20 mai 2005, încălcându-se astfel dispozițiile
art. 35 alin. (5) lit. c) și f) din Legea nr. 32/2000, cu modificările și completările ulterioare, coroborate cu dispozițiile
art. 2 lit. c) din Normele puse în aplicare prin Ordinul nr. 4/2001, modificat și completat prin Ordinul președintelui Comisiei de
Supraveghere a Asigurărilor nr. 3.108/2003 (în vigoare la data săvârșirii faptei) și ale art. 2 pct. c) din Normele privind
autorizarea brokerilor de asigurare și/sau de reasigurare puse în aplicare prin Ordinul nr. 3.110/2004.
3. În perioada 1 ianuarie 2005 — 20 mai 2005 societatea nu a desfășurat activitate de brokeraj, iar contractele
încheiate cu societăți de asigurare, în vigoare la data controlului, au fost reziliate.
4. Societatea nu a respectat prevederile art. 237 alin. (1) lit. c) din Legea nr. 31/1990, republicată, în sensul că
începând cu data de 31 ianuarie 2004 aceasta nu mai deține sediu social.
5. Începând cu data de 1 decembrie 2004 societatea nu mai are conducere executivă.
6. Societatea nu a respectat prevederile art. 158 alin. (1) și (3) din Legea nr. 31/1990, republicată, în sensul că
în perioada 2001—2004 activul net a fost în permanență sub 50% din valoarea capitalului social subscris și vărsat.
Pentru aceste motive, în temeiul art. 4 alin. (1) și al art. 8 alin. (2) lit. a) coroborat cu art. 39 alin. (1) și alin. (3)
lit. e) din Legea nr. 32/2000, cu modificările și completările ulterioare, emite următoarea decizie:
Art. 1. — În conformitate cu prevederile art. 39 alin. (3)
lit. e) din Legea nr. 32/2000, cu modificările și completările
ulterioare, se retrage autorizația de funcționare a brokerului
de asigurare Societatea Comercială îSmart Asigurări“ —
S.R.L., cu sediul în municipiul București, Str. Județului
nr. 17, bl. 20, sc. B, ap. 38, sectorul 3, înregistrată la
Oficiul registrului comerțului cu nr. J40/6.206/2001, cod unic
de înregistrare nr. 14005814, reprezentată legal de domnul
Gheorghe Kovacs, în calitate de administrator, ca urmare a
săvârșirii faptelor prevăzute în prezenta decizie, conform
prevederilor art. 39 alin. (1) și (3) din Legea nr. 32/2000,

cu modificările și completările ulterioare, precum și la
cererea acestuia.
Art. 2. — Societății Comerciale îSmart Asigurări“ — S.R.L.
i se interzice, de la data primirii prezentei decizii, desfășurarea
activității de broker de asigurare în România, conform
prevederilor Legii nr. 32/2000, cu modificările și completările
ulterioare, și ale normelor date în aplicarea acesteia.
Art. 3. — Brokerul de asigurare are obligația să își
notifice clienții, în termen de 3 zile de la data primirii
prezentei decizii, în vederea efectuării plății ratelor scadente
la contractele în curs de derulare direct la asiguratori,

8

MONITORUL OFICIAL AL ROMÂNIEI, PARTEA I, Nr. 889/5.X.2005

rămânând direct răspunzător pentru îndeplinirea obligațiilor
asumate prin contractele în vigoare, la data emiterii
prezentei decizii.
Art. 4. — (1) Împotriva prezentei decizii, Societatea
Comercială îSmart Asigurări“ — S.R.L. poate face plângere
la curtea de apel, în termen de 30 de zile de la
comunicarea acesteia, conform art. 40 din Legea
nr. 32/2000 privind societățile de asigurare și
supravegherea asigurărilor.

(2) În conformitate cu art. 40 alin. (2) din Legea
nr. 32/2000, plângerea adresată curții de apel nu suspendă
pe timpul soluționării acesteia executarea deciziei emise de
Comisia de Supraveghere a Asigurărilor.
Art. 5. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 30 august 2005.
Nr. 3.456.

RECTIFICĂRI

În anexa la Hotărârea Guvernului nr. 1.045/2005 privind transmiterea unui imobil, aflat în domeniul
public al statului, din administrarea Ministerului Apărării Naționale în administrarea Ministerului Culturii și
Cultelor, pentru Arhiepiscopia Craiovei, publicată în Monitorul Oficial al României, Partea I, nr. 836 din
15 septembrie 2005, se face următoarea rectificare (care aparține Redacției îMonitorul Oficial“, Partea I):
— în coloana întâi, în loc de: îLocalitatea Gâlta,...“ se va citi: îLocalitatea Bâlta,...“.

În Regulamentul Băncii Naționale a României nr. 12/2005 privind piața secundară a titlurilor de stat
administrată de Banca Națională a României, publicat în Monitorul Oficial al României, Partea I, nr. 882 din
30 septembrie 2005, se face următoarea rectificare (care aparține Redacției îMonitorul Oficial“, Partea I):
— la art. 21 alin. (2), în loc de: î... Banca Națională a României poate atrage calitatea de intermediar...” se
va citi: î... Banca Națională a României poate retrage calitatea de intermediar...”.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 889/5.X.2005 conține 8 pagini.

Prețul: 0,55 lei noi/5.500 lei vechi

&JUYDGY|048744]
ISSN 1453—4495

