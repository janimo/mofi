PARTEA

Anul 173 (XVII) — Nr. 576

I

LEGI, DECRETE, HOTĂRÂRI ȘI ALTE ACTE

Marți, 5 iulie 2005

SUMAR

Nr.

Pagina

Nr.

Pagina

HOTĂRÂRI ALE CAMEREI DEPUTAȚILOR
21.
22.

ACTE ALE CONSILIULUI SUPERIOR

— Hotărâre cu privire la validarea unui mandat de
deputat .......................................................................

1

— Hotărâre privind demisia unui deputat ...............

2

ORDONANȚE ALE GUVERNULUI ROMÂNIEI
65.

ALE

230.

— Hotărâre pentru modificarea Regulamentului
privind procedura de evaluare a activității

— Ordonanță de urgență privind modificarea și
completarea Legii nr. 53/2003 — Codul muncii ...

HOTĂRÂRI

AL MAGISTRATURII

2–7

profesionale a magistraților.......................................

CAMEREI

8

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
cu privire la validarea unui mandat de deputat
În temeiul prevederilor art. 70 alin. (1) din Constituția României, republicată, și ale art. 91 alin. (10) din Legea
nr. 373/2004 pentru alegerea Camerei Deputaților și a Senatului, cu modificările și completările ulterioare, și având în
vedere Raportul Comisiei de validare,
Camera Deputaților adoptă prezenta hotărâre.
Articol unic. — Se validează mandatul de deputat al
doamnei Monica-Mihaela Știrbu, declarată supleant la
alegerile din 28 noiembrie 2004 în Circumscripția

electorală nr. 16 Dâmbovița, mandat devenit vacant ca
urmare a demisiei domnului deputat Octavian Claudiu
Radu.

Această hotărâre a fost adoptată de Camera Deputaților în ședința din data de 29 iunie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

DAN RADU RUȘANU
București, 29 iunie 2005.
Nr. 21.

2

MONITORUL OFICIAL AL ROMÂNIEI, PARTEA I, Nr. 576/5.VII.2005
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind demisia unui deputat
În temeiul prevederilor art. 70 alin. (2) din Constituția României, republicată, și ale art. 199 din Regulamentul
Camerei Deputaților, republicat în Monitorul Oficial al României, Partea I, nr. 1.030 din 8 noiembrie 2004, cu modificările
și completările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de cererea de
demisie, începând cu data de 29 iunie 2005, prezentată de
doamna Dorina Teodora Mihăilescu, aleasă deputat în

Circumscripția electorală nr. 31 Prahova, aparținând
Grupului parlamentar al Partidului Social Democrat, și
declară vacant locul de deputat deținut de aceasta.

Această hotărâre a fost adoptată de Camera Deputaților în ședința din data de 29 iunie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

DAN RADU RUȘANU
București, 29 iunie 2005.
Nr. 22.

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind modificarea și completarea Legii nr. 53/2003 — Codul muncii
Urgența adoptării prezentului act normativ rezultă din necesitatea îndeplinirii angajamentelor asumate de România în
cadrul negocierilor privind Capitolul 13 îOcupare și politici sociale“, de armonizare a legislației naționale cu acquis-ul comunitar.
Modificarea și completarea Legii nr. 53/2003 — Codul muncii se numără printre măsurile cuprinse în Programul
legislativ prioritar pentru integrarea în Uniunea Europeană, program care stabilește adoptarea actului normativ pentru
modificarea Codului muncii până la data de 30 iunie 2005.
Necesitatea urgentării modificării Codului muncii decurge și din angajamentul stabilit de Guvernul României cu
Banca Mondială, prin Programul de ajustare (PAL2), încă din anul 2003. De asemenea, România s-a angajat să
revizuiască prevederile Codului muncii până la data de 1 iulie 2005, drept criteriu de performanță structurală, și prin
Aranjamentul stand-by de tip preventiv dintre România și Fondul Monetar Internațional, ratificat prin Legea nr. 468/2004.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 53/2003 — Codul muncii, publicată
în Monitorul Oficial al României, Partea I, nr. 72 din
5 februarie 2005, cu modificările ulterioare, se modifică și
se completează după cum urmează:
1. La articolul 2, litera b) va avea următorul cuprins:
îb) cetățenilor români încadrați cu contract individual de
muncă și care prestează activitatea în străinătate, în baza
unor contracte încheiate cu un angajator român, cu
excepția cazului în care legislația statului pe al cărui
teritoriu se execută contractul individual de muncă este mai
favorabilă;“.

2. Alineatul (3) al articolului 14 va avea următorul cuprins:
î(3) Persoana fizică dobândește capacitatea de a
încheia contracte individuale de muncă în calitate de
angajator, din momentul dobândirii capacității depline de
exercițiu.“
3. Alineatul (1) al articolului 16 va avea următorul cuprins:
îArt. 16. — (1) Contractul individual de muncă se
încheie în baza consimțământului părților, în formă scrisă,
în limba română. Obligația de încheiere a contractului
individual de muncă în formă scrisă revine angajatorului.
Angajatorul persoană juridică, persoana fizică autorizată să
desfășoare o activitate independentă, precum și asociația
familială au obligația de a încheia, în formă scrisă,

MONITORUL OFICIAL AL ROMÂNIEI, PARTEA I, Nr. 576/5.VII.2005
contractul individual de muncă anterior începerii raporturilor
de muncă.“
4. Alineatul (1) al articolului 17 va avea următorul cuprins:
îArt. 17. — (1) Anterior încheierii sau modificării
contractului individual de muncă, angajatorul are obligația
de a informa persoana selectată în vederea angajării ori,
după caz, salariatul cu privire la clauzele generale pe care
intenționează să le înscrie în contract sau să le modifice.“
5. După alineatul (1) al articolului 17 se introduce un
nou alineat, alineatul (11), cu următorul cuprins:
î(11) Obligația de informare a persoanei selectate în
vederea angajării sau a salariatului se consideră îndeplinită
de către angajator la momentul comunicării ofertei sale
privind conținutul contractului individual de muncă sau al
actului adițional, după caz.“
6. La articolul 17 alineatul (2), partea introductivă va
avea următorul cuprins:
î(2) Persoana selectată în vederea angajării ori, după
caz, salariatul va fi informat cu privire la cel puțin
următoarele elemente:“.
7. La articolul 17 alineatul (2), literele d) și m) vor avea
următorul cuprins:
îd) funcția/ocupația conform specificației Clasificării
ocupațiilor din România sau altor acte normative și
atribuțiile postului;
...........................................................................................
m) durata perioadei de probă, după caz;“.
8. După alineatul (4) al articolului 17 se introduce un
nou alineat, alineatul (41), cu următorul cuprins:
î(4 1 ) La negocierea, încheierea sau modificarea
contractului individual de muncă, oricare dintre părți poate
fi asistată de către terți, conform propriei opțiuni, cu
respectarea confidențialității prevăzute la alin. (5).“
9. La articolul 18 alineatul (1), partea introductivă va
avea următorul cuprins:
îArt. 18. — (1) În cazul în care salariatul urmează să
își desfășoare activitatea în străinătate, angajatorul are
obligația de a-i comunica în timp util informațiile prevăzute
la art. 17 alin. (2), precum și informații referitoarte la:“.
10. După alineatul (1) al articolului 18 se introduce un
nou alineat, alineatul (11), cu următorul cuprins:
î(11) Informațiile prevăzute la alin. (1) lit. a), b) și c)
trebuie să fie înscrise și în conținutul contractului individual
de muncă.“
11. Articolul 19 va avea următorul cuprins:
îArt. 19. — În situația în care angajatorul nu își execută
obligația de informare prevăzută la art. 17 și 18, salariatul
este în drept să sesizeze, în termen de 30 de zile de la
data neîndeplinirii acestei obligații, instanța judecătorească
competentă și să solicite despăgubiri corespunzătoare
prejudiciului pe care l-a suferit ca urmare a neexecutării de
către angajator a obligației de informare.“
12. Articolul 21 va avea următorul cuprins:
îArt. 21. — (1) La încheierea contractului individual de
muncă sau pe parcursul executării acestuia, părțile pot

3

negocia și cuprinde în contract o clauză de neconcurență
prin care salariatul să fie obligat ca după încetarea
contractului să nu presteze, în interesul său propriu sau al
unui terț, o activitate care se află în concurență cu cea
prestată la angajatorul său, în schimbul unei indemnizații
de neconcurență lunare pe care angajatorul se obligă să o
plătească pe toată perioada de neconcurență.
(2) Clauza de neconcurență își produce efectele numai
dacă în cuprinsul contractului individual de muncă sunt
prevăzute în mod concret activitățile ce sunt interzise
salariatului la data încetării contractului, cuantumul
indemnizației de neconcurență lunare, perioada pentru care
își produce efectele clauza de neconcurență, terții în
favoarea cărora se interzice prestarea activității, precum și
aria geografică unde salariatul poate fi în reală competiție
cu angajatorul.
(3) Indemnizația de neconcurență lunară datorată
salariatului nu este de natură salarială, se negociază și
este de cel puțin 50% din media veniturilor salariale brute
ale salariatului din ultimele 6 luni anterioare datei încetării
contractului individual de muncă sau, în cazul în care
durata contractului individual de muncă a fost mai mică de
6 luni, din media veniturilor salariale lunare brute cuvenite
acestuia pe durata contractului.
(4) Indemnizația de neconcurență reprezintă o cheltuială
efectuată de angajator, este deductibilă la calculul profitului
impozabil și se impozitează la persoana fizică beneficiară,
potrivit legii.“
13. Articolul 22 va avea următorul cuprins:
îArt. 22. — (1) Clauza de neconcurență își poate
produce efectele pentru o perioadă de maximum 2 ani de
la data încetării contractului individual de muncă.
(2) Prevederile alin. (1) nu sunt aplicabile în cazurile în
care încetarea contractului individual de muncă s-a produs
de drept, cu excepția cazurilor prevăzute la art. 56 lit. d),
f), g), h) și j), ori a intervenit din inițiativa angajatorului
pentru motive care nu țin de persoana salariatului.“
14. La articolul 28, litera b) va avea următorul cuprins:
îb) în cazul detașării sau trecerii în alt loc de muncă
ori în altă activitate, dacă se schimbă condițiile de muncă;“.
15. Alineatul (4) al articolului 31 va avea următorul
cuprins:
î(4) Absolvenții instituțiilor de învățământ se încadrează,
la debutul lor în profesie, pe baza unei perioade de probă
de cel mult 6 luni.“
16. După alineatul (4) al articolului 31 se introduce un
nou alineat, alineatul (41), cu următorul cuprins:
î(4 1) Pe durata sau la sfârșitul perioadei de probă,
contractul individual de muncă poate înceta, printr-o
notificare scrisă, la inițiativa oricăreia dintre părți.“
17. Alineatul (3) al articolului 34 va avea următorul
cuprins:
î(3) Registrul general de evidență a salariaților se
completează în ordinea angajării și cuprinde elementele de
identificare ale tuturor salariaților, data angajării,

4

MONITORUL OFICIAL AL ROMÂNIEI, PARTEA I, Nr. 576/5.VII.2005

funcția/ocupația conform specificației Clasificării ocupațiilor
din România sau altor acte normative, tipul contractului
individual de muncă și data încetării contractului individual
de muncă.“
18. La articolul 40 alineatul (1), litera b) va avea
următorul cuprins:
îb) să stabilească atribuțiile corespunzătoare pentru
fiecare salariat, în condițiile legii și/sau în condițiile
contractului colectiv de muncă încheiat la nivel național sau
la nivel de ramură de activitate aplicabil;“.
19. La articolul 40 alineatul (2), litera d) va avea
următorul cuprins:
îd) să comunice periodic salariaților situația economică
și financiară a unității. Periodicitatea comunicărilor se
stabilește prin negociere în contractul colectiv de muncă
aplicabil;“.
20. La articolul 49, alineatul (3) va avea următorul
cuprins:
î(3) Pe durata suspendării pot continua să existe alte
drepturi și obligații ale părților decât cele prevăzute la
alin. (2), dacă acestea sunt prevăzute prin legi speciale,
prin contractul colectiv de muncă aplicabil, prin contracte
individuale de muncă sau prin regulamente interne.“
21. La articolul 51, litera g) se abrogă.
22. La articolul 51 se introduce un nou alineat,
alineatul (2), cu următorul cuprins:
î(2) Contractul individual de muncă poate fi suspendat
în situația absențelor nemotivate ale salariatului, în
condițiile stabilite prin contractul colectiv de muncă
aplicabil, contractul individual de muncă, precum și prin
regulamentul intern.“
23. Alineatul (2) al articolului 52 va avea următorul
cuprins:
î(2) În cazurile prevăzute la alin. (1) lit. a), b) și c),
dacă se constată nevinovăția celui în cauză, salariatul își
reia activitatea avută anterior și i se va plăti, în temeiul
normelor și principiilor răspunderii civile contractuale, o
despăgubire egală cu salariul și celelalte drepturi de care a
fost lipsit pe perioada suspendării contractului.“
24. La articolul 56, literele d) și g) vor avea următorul
cuprins:
îd) la data comunicării deciziei de pensionare pentru
limită de vârstă, pensionare anticipată, pensionare
anticipată parțială sau pensionare pentru invaliditate a
salariatului, potrivit legii;
...........................................................................................
g) ca urmare a condamnării penale la executarea unei
pedepse privative de libertate, de la data rămânerii
definitive a hotărârii judecătorești;“.
25. La articolul 61, litera b) va avea următorul cuprins:
îb) în cazul în care salariatul este arestat preventiv
pentru o perioadă mai mare de 30 de zile, în condițiile
Codului de procedură penală;“.

26. După litera d) a articolului 61 se introduce o nouă
literă, litera e), cu următorul cuprins:
îe) în cazul în care salariatul îndeplinește condițiile de
vârstă standard și stagiul de cotizare și nu a solicitat
pensionarea în condițiile legii.“
27. După alineatul (1) al articolului 62 se introduce un
nou alineat, alineatul (11), cu următorul cuprins:
î(1 1 ) În cazul în care concedierea intervine pentru
motivul prevăzut la art. 61 lit. a), angajatorul poate emite
decizia de concediere numai cu respectarea dispozițiilor
art. 263—268.“
28. Alineatul (2) al articolului 63 va avea următorul
cuprins:
î(2) Concedierea salariatului pentru motivul prevăzut la
art. 61 lit. d) poate fi dispusă numai după evaluarea
prealabilă a salariatului, conform procedurii de evaluare
stabilite prin contractul colectiv de muncă încheiat la nivel
național sau la nivel de ramură de activitate aplicabil,
precum și prin regulamentul intern.“
29. Alineatele (2), (3) și (4) ale articolului 64 vor avea
următorul cuprins:
î(2) În situația în care angajatorul nu dispune de locuri
de muncă vacante potrivit alin. (1), acesta are obligația de
a solicita sprijinul agenției teritoriale de ocupare a forței de
muncă în vederea redistribuirii salariatului, corespunzător
pregătirii profesionale sau, după caz, capacității de muncă
stabilite de medicul de medicină a muncii.
(3) Salariatul are la dispoziție un termen de 3 zile
lucrătoare de la comunicarea angajatorului conform
prevederilor alin. (1) pentru a-și manifesta expres
consimțământul cu privire la noul loc de muncă oferit.
(4) În cazul în care salariatul nu își manifestă expres
consimțământul în termenul prevăzut la alin. (3), precum și
după notificarea cazului către agenția teritorială de ocupare
a forței de muncă conform alin. (2), angajatorul poate
dispune concedierea salariatului.“
30. La articolul 68, litera a) va avea următorul cuprins:
îa) cel puțin 10 salariați, dacă angajatorul care
disponibilizează are încadrați mai mult de 20 de salariați și
mai puțin de 100 de salariați;“.
31. Articolul 69 va avea următorul cuprins:
îArt. 69. — În cazul concedierilor colective, angajatorului
îi revin următoarele obligații:
a) să inițieze, în scopul punerii de acord, consultări cu
sindicatul sau, după caz, cu reprezentanții salariaților,
referitoare la metodele și mijloacele de evitare a
concedierilor colective sau de reducere a numărului de
salariați afectați și de atenuare a consecințelor prin
recurgerea la măsuri sociale ce vizează în special sprijinul
pentru recalificare sau reconversie profesională a salariaților
concediați;
b) să pună la dispoziție sindicatului care are membri în
unitate sau, după caz, reprezentanților salariaților toate

MONITORUL OFICIAL AL ROMÂNIEI, PARTEA I, Nr. 576/5.VII.2005
informațiile relevante în legătură cu concedierea colectivă,
în vederea formulării propunerilor din partea acestora.“
32. Alineatul (1) al articolului 70 va avea următorul
cuprins:
îArt. 70. — (1) Angajatorul are obligația să notifice în
scris sindicatului sau, după caz, reprezentanților salariaților
intenția de concediere colectivă, cu cel puțin 30 de zile
calendaristice anterioare emiterii deciziilor de concediere.“
33. La articolul 70 alineatul (2), partea introductivă va
avea următorul cuprins:
î(2) Notificarea intenției de concediere colectivă trebuie
să cuprindă:“.
34. La articolul 70 alineatul (2), litera f) va avea
următorul cuprins:
îf) măsurile pentru atenuarea consecințelor concedierii și
compensațiile ce urmează să fie acordate salariaților supuși
concedierii, conform dispozițiilor legale și/sau contractului
colectiv de muncă aplicabil;“.
35. Alineatul (3) al articolului 70 va avea următorul
cuprins:
î(3) Angajatorul are obligația să comunice notificarea
prevăzută la alin. (2) inspectoratului teritorial de muncă și
agenției teritoriale de ocupare a forței de muncă la aceeași
dată la care a comunicat-o sindicatului sau, după caz,
reprezentanților salariaților.“
36. Articolul 71 va avea următorul cuprins:
îArt. 71. — (1) Sindicatul sau, după caz, reprezentanții
salariaților pot propune angajatorului măsuri în vederea
evitării concedierilor ori diminuării numărului salariaților
concediați, într-un termen de 15 zile calendaristice de la
data primirii notificării.
(2) Angajatorul are obligația de a răspunde în scris și
motivat la propunerile formulate potrivit prevederilor alin. (1),
în termen de 5 zile calendaristice de la primirea acestora.
(3) La solicitarea oricăreia dintre părți, inspectoratul
teritorial de muncă poate dispune amânarea momentului
emiterii deciziei de concediere cu maximum 10 zile
calendaristice, în cazul în care aspectele legate de
concedierea colectivă avută în vedere nu pot fi soluționate
în termenul stabilit la art. 70 alin. (1).“
37. Articolul 72 va avea următorul cuprins:
îArt. 72. — (1) Angajatorul care a dispus concedieri
colective nu poate face noi angajări pe locurile de muncă
ale salariaților concediați pe o perioadă de 9 luni de la
data concedierii acestora.
(2) În cazul în care în această perioadă angajatorul reia
activitățile a căror încetare a condus la concedieri colective,
acesta are obligația de a transmite salariaților care au fost
concediați o comunicare scrisă în acest sens și de a-i
reangaja pe aceleași locuri de muncă pe care le-au ocupat
anterior, fără examen sau concurs ori perioadă de probă.
(3) Salariații au la dispoziție un termen de maximum
10 zile lucrătoare de la data comunicării angajatorului,
prevăzută la alin. (2), pentru a-și manifesta expres
consimțământul cu privire la locul de muncă oferit.

5

(4) În situația în care salariații care au dreptul de a fi
reangajați potrivit alin. (2) nu își manifestă expres
consimțământul în termenul prevăzut la alin. (3) sau refuză
locul de muncă oferit, angajatorul poate face noi angajări
pe locurile de muncă rămase vacante.“
38. După alineatul (2) al articolului 73 se introduce un
nou alineat, alineatul (3), cu următorul cuprins:
î(3) În situația în care în perioada de preaviz contractul
individual de muncă este suspendat, termenul de preaviz
va fi suspendat corespunzător, cu excepția cazului prevăzut
la art. 51 alin. (2).“
39. La articolul 74 alineatul (1), litera c) va avea
următorul cuprins:
îc) criteriile de stabilire a ordinii de priorități, conform
art. 70 alin. (2) lit. d), numai în cazul concedierilor
colective;“.
40. Alineatul (2) al articolului 74 se abrogă.
41. După alineatul (3) al articolului 80 se introduc două
alineate noi, alineatele (4) și (5), cu următorul cuprins:
î(4) Între aceleași părți se pot încheia cel mult
3 contracte individuale de muncă pe durată determinată
succesive, dar numai înăuntrul termenului prevăzut la
art. 82.
(5) Contractele individuale de muncă pe durată
determinată încheiate în termen de 3 luni de la încetarea
unui contract de muncă pe durată determinată, anterior,
sunt considerate contracte succesive.“
42. La articolul 81, după litera d) se introduc trei noi
litere, literele d1)—d3), cu următorul cuprins:
îd1) angajarea unei persoane aflate în căutarea unui loc
de muncă, care în termen de 5 ani de la data angajării
îndeplinește condițiile de pensionare pentru limită de
vârstă;
d2) ocuparea unei funcții eligibile în cadrul organizațiilor
sindicale, patronale sau al organizațiilor neguvernamentale,
pe perioada mandatului;
d3) angajarea pensionarilor care, în condițiile legii, pot
cumula pensia cu salariul;“.
43. La articolul 81, litera e) va avea următorul cuprins:
îe) în alte cazuri prevăzute expres de legi speciale ori
pentru desfășurarea unor lucrări, proiecte, programe, în
condițiile stabilite prin contractul colectiv de muncă încheiat
la nivel național și/sau la nivel de ramură.“
44. Alineatul (1) al articolului 82 va avea următorul
cuprins:
îArt. 82. — (1) Contractul individual de muncă pe
durată determinată nu poate fi încheiat pe o perioadă mai
mare de 24 de luni.“
45. Alineatul (1) al articolului 84 va avea următorul
cuprins:
îArt. 84. — (1) La încetarea celui de-al treilea contract
individual de muncă pe durată determinată succesiv,
prevăzut la art. 80 alin. (4), sau la expirarea termenului
prevăzut la art. 82 alin. (1), pe postul respectiv va fi

6

MONITORUL OFICIAL AL ROMÂNIEI, PARTEA I, Nr. 576/5.VII.2005

angajat un salariat cu contract individual de muncă pe
durată nedeterminată.“
46. Alineatul (3) al articolului 103 se abrogă.
47. Alineatul (2) al articolului 111 va avea următorul
cuprins:
î(2) Prin excepție, durata timpului de muncă poate fi
prelungită peste 48 de ore pe săptămână, care includ și
orele suplimentare, cu condiția ca media orelor de muncă,
calculată pe o perioadă de referință de o lună
calendaristică, să nu depășească 48 de ore pe
săptămână.“
48. După alineatul (2) al articolului 111 se introduc
două alineate noi, alineatele (2 1 ) și (2 2 ), cu următorul
cuprins:
î(21) Pentru anumite sectoare de activitate, unități sau
profesii stabilite prin contractul colectiv de muncă unic la
nivel național, se pot negocia, prin contractul colectiv de
muncă la nivel de ramură de activitate aplicabil, perioade
de referință mai mari de o lună, dar care să nu depășească
12 luni.
(22) La stabilirea perioadelor de referință prevăzute la
alin. (2) și (21) nu se iau în calcul durata concediului de
odihnă anual și situațiile de suspendare a contractului
individual de muncă.“
49. Alineatul (3) al articolului 111 va avea următorul
cuprins:
î(3) Prevederile alin. (1), (2) și (21) nu se aplică tinerilor
care nu au împlinit vârsta de 18 ani.
50. Articolul 118 va avea următorul cuprins:
îArt. 118. — (1) La solicitarea angajatorului salariații pot
efectua muncă suplimentară, cu respectarea prevederilor
art. 111 sau 112, după caz.
(2) Efectuarea muncii suplimentare peste limita stabilită
potrivit prevederilor art. 111 sau 112, după caz, este
interzisă, cu excepția cazului de forță majoră sau pentru
alte lucrări urgente destinate prevenirii producerii unor
accidente ori înlăturării consecințelor unui accident.“
51. Alineatul (1) al articolului 129 va avea următorul
cuprins:
îArt. 129. — (1) Normele de muncă se elaborează de
către angajator, conform normativelor în vigoare, sau, în
cazul în care nu există normative, normele de muncă se
elaborează de către angajator cu acordul sindicatului ori,
după caz, al reprezentanților salariaților.“
52. După alineatul (1) al articolului 129 se introduce un
nou alineat, alineatul (11), cu următorul cuprins:
î(11) În cazul unui dezacord cu privire la normele de
muncă, părțile vor apela la arbitrajul unui terț ales de
comun acord.“
53. Alineatul (4) al articolului 140 se abrogă.
54. Alineatele (1) și (2) ale articolului 145 vor avea
următorul cuprins:
îArt. 145. — (1) Pentru perioada concediului de odihnă
salariatul beneficiază de o indemnizație de concediu, care
nu poate fi mai mică decât salariul de bază, indemnizațiile
și sporurile cu caracter permanent cuvenite pentru perioada
respectivă, prevăzute în contractul individual de muncă.

(2) Indemnizația de concediu de odihnă reprezintă
media zilnică a drepturilor salariale prevăzute la alin. (1)
din ultimele 3 luni anterioare celei în care este efectuat
concediul, multiplicată cu numărul de zile de concediu.“
55. Alineatul (1) al articolului 152 va avea următorul
cuprins:
îArt. 152. — (1) În cazul în care angajatorul nu și-a
respectat obligația de a asigura pe cheltuiala sa
participarea unui salariat la formare profesională în
condițiile prevăzute de lege, salariatul are dreptul la un
concediu pentru formare profesională, plătit de angajator,
de până la 10 zile lucrătoare sau de până la 80 de ore.“
56. La titlul IV — Salarizarea —, denumirea capitolului II
va avea următorul cuprins:
îSalariul de bază minim brut pe țară garantat în plată“
57. Articolul 167 va avea următorul cuprins:
îArt. 167. — Constituirea și utilizarea fondului de
garantare pentru plata creanțelor salariale se vor
reglementa prin lege specială.“
58. Articolul 168 se abrogă.
59. Alineatul (1) al articolului 171 se abrogă.
60. Articolul 190 va avea următorul cuprins:
îArt. 190. — (1) Angajatorii au obligația de a asigura
participarea la programe de formare profesională pentru toți
salariații, după cum urmează:
a) cel puțin o dată la 2 ani, dacă au cel puțin 21 de
salariați;
b) cel puțin o dată la 3 ani, dacă au sub 21 de
salariați.
(2) Cheltuielile cu participarea la programele de formare
profesională, asigurată în condițiile alin. (1), se suportă de
către angajatori.“
61. Alineatele (1) și (2) ale articolului 191 vor avea
următorul cuprins:
îArt. 191. — (1) Angajatorul persoană juridică care are
mai mult de 20 de salariați elaborează anual și aplică
planuri de formare profesională, cu consultarea sindicatului
sau, după caz, a reprezentanților salariaților.
(2) Planul de formare profesională elaborat conform
prevederilor alin. (1) devine anexă la contractul colectiv de
muncă încheiat la nivel de unitate.“
62. Articolul 192 se abrogă.
63. Articolul 193 va avea următorul cuprins:
îArt. 193. — (1) Participarea la formare profesională
poate avea loc la inițiativa angajatorului sau la inițiativa
salariatului.
(2) Modalitatea concretă de formare profesională,
drepturile și obligațiile părților, durata formării profesionale,
precum și orice alte aspecte legate de formarea
profesională, inclusiv obligațiile contractuale ale salariatului
în raport cu angajatorul care a suportat cheltuielile
ocazionate de formarea profesională, se stabilesc prin
acordul părților și fac obiectul unor acte adiționale la
contractele individuale de muncă.“

MONITORUL OFICIAL AL ROMÂNIEI, PARTEA I, Nr. 576/5.VII.2005
64. Articolul 205 va avea următorul cuprins:
îArt. 205. — (1) Ucenicia la locul de muncă se
organizează în baza contractului de ucenicie.
(2) Contractul de ucenicie la locul de muncă este
contractul individual de muncă de tip particular, în temeiul
căruia:
a) angajatorul persoană juridică sau persoană fizică se
obligă ca, în afara plății unui salariu, să asigure formarea
profesională a ucenicului într-o meserie potrivit domeniului
său de activitate;
b) ucenicul se obligă să se formeze profesional și să
muncească în subordinea angajatorului respectiv.
(3) Contractul de ucenicie la locul de muncă se încheie
pe durată determinată.“
65. Articolul 206 se abrogă.
66. Articolul 207 va avea următorul cuprins:
îArt. 207. — (1) Persoana încadrată în muncă în baza
unui contract de ucenicie are statut de ucenic.
(2) Ucenicul beneficiază de dispozițiile aplicabile
celorlalți salariați, în măsura în care ele nu sunt contrare
celor specifice statutului său.“
67. Articolul 208 se abrogă.
68. Articolul 209 se abrogă.
69. Articolul 210 se abrogă.
70. Articolul 211 se abrogă.
71. Articolul 212 se abrogă.
72. Articolul 213 va avea următorul cuprins:
îArt. 213. — Organizarea, desfășurarea și controlul
activității de ucenicie se reglementează prin lege specială.“
73. La articolul 276 alineatul (1), literele d) și e) vor avea
următorul cuprins:
îd) stipularea în contractul individual de muncă a unor
clauze contrare dispozițiilor legale, cu amendă de la
20.000.000 lei la 50.000.000 lei;
e) primirea la muncă a persoanelor fără încheierea unui
contract individual de muncă potrivit art. 16 alin. (1), cu
amendă de la 15.000.000 lei la 20.000.000 lei pentru
fiecare persoană identificată, fără a depăși valoarea
cumulată de 1 miliard lei.“
74. La articolul 276 alineatul (1), după litera g) se
introduc patru noi litere, literele h)—k), cu următorul cuprins:

îh) nerespectarea dispozițiilor privind munca
suplimentară, cu amendă de la 15.000.000 lei
la
30.000.000 lei;
i) nerespectarea prevederilor legale privind acordarea
repausului săptămânal, cu amendă de la 15.000.000 lei la
30.000.000 lei;
j) neacordarea indemnizației prevăzute la art. 53
alin. (1), în cazul în care angajatorul își întrerupe temporar
activitatea cu menținerea raporturilor de muncă, cu amendă
de la 15.000.000 lei la 50.000.000 lei;
k) încălcarea prevederilor legale referitoare la munca de
noapte, cu amendă de la 15.000.000 lei la 30.000.000 lei.“
75. După articolul 280 se introduce un nou articol,
articolul 2801, cu următorul cuprins:
îArt. 280 1 . — Încadrarea în muncă a minorilor cu
nerespectarea condițiilor legale de vârstă sau folosirea
acestora pentru prestarea unor activități cu încălcarea
prevederilor legale referitoare la regimul de muncă al
minorilor constituie infracțiune și se pedepsește cu
închisoare de la 1 la 3 ani.“
Art. II. — (1) Până la data stabilirii în contractul colectiv
de muncă, încheiat la nivel național sau la nivel de ramură
de activitate aplicabil, a procedurii de evaluare prevăzute la
art. 63 alin. (2) din Legea nr. 53/2003 — Codul muncii se
aplică în continuare dispozițiile acestui articol în forma sa
nemodificată.
(2) Dacă în termen de un an de la intrarea în vigoare
a prezentei ordonanțe de urgență nu se stabilește
procedura de evaluare în condițiile alin. (1), angajatorul va
stabili această procedură prin regulamentul intern, în
condițiile legii.
(3) Prevederile regulamentului intern referitoare la
procedura de evaluare se aplică până la data stabilirii
acesteia în contractul colectiv de muncă încheiat la nivel
național sau la nivel de ramură de activitate aplicabil.
Art. III. — Legea nr. 53/2003 — Codul muncii, cu
modificările ulterioare, precum și cu modificările și
completările aduse prin prezenta ordonanță de urgență, va
fi republicată în Monitorul Oficial al României, Partea I,
după aprobarea acesteia prin lege, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 29 iunie 2005.
Nr. 65.

7

8

MONITORUL OFICIAL AL ROMÂNIEI, PARTEA I, Nr. 576/5.VII.2005

ACTE ALE CONSILIULUI SUPERIOR AL MAGISTRATURII
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului
privind procedura de evaluare a activității profesionale a magistraților
În temeiul dispozițiilor art. 133 alin. (5) și (7) din Constituția României, republicată, ale art. 24 alin. (1) și ale
art. 39 alin. (1) din Legea nr. 317/2004 privind Consiliul Superior al Magistraturii,
având în vedere dispozițiile art. 37 alin. (5) din Legea nr. 303/2004 privind statutul magistraților,
Plenul Consiliului Superior al Magistraturii

h o t ă r ă ș t e:

Art. I. — Regulamentul privind procedura de evaluare a
activității profesionale a magistraților, aprobat prin Hotărârea
Consiliului Superior al Magistraturii nr. 163/2004, publicată
în Monitorul Oficial al României, Partea I, nr. 880 din
27 septembrie 2004, se modifică și se completează după
cum urmează:
1. După alineatul (1) al articolului 6 se introduc trei
alineate noi, alineatele (11)—(13), cu următorul cuprins:
î(11) Magistrații detașați la alte instanțe sau parchete
vor fi evaluați de comisiile constituite, potrivit legii, în cadrul
instanțelor ori parchetelor la care au funcționat în ultima
perioadă supusă evaluării.
(12) Evaluarea activității directorului Institutului Național
al Magistraturii, a directorului Școlii Naționale de Grefieri și
a magistraților detașați la aceste instituții se face de o
comisie formată din 3 membri desemnați de Plenul
Consiliului Superior al Magistraturii.

(13) Evaluarea activității directorilor adjuncți ai Institutului
Național al Magistraturii și ai Școlii Naționale de Grefieri,
precum și a personalului din aceste instituții se face de o
comisie, constituită prin hotărâre a Plenului Consiliului
Superior al Magistraturii, formată din directorul Institutului
Național al Magistraturii, respectiv directorul Școlii Naționale
de Grefieri, și 2 magistrați din Consiliul științific sau din
Consiliul de conducere, după caz.“
2. Alineatul (2) al articolului 6 va avea următorul
cuprins:
î(2) Evaluarea magistraților detașați la alte instituții decât
instanțe sau parchete se face de instituția la care aceștia
funcționează, potrivit specificului activității desfășurate și
reglementărilor existente la acele instituții.“
Art. II. — Prezenta hotărâre se va publica în Monitorul
Oficial al României, Partea I.

Președintele Consiliului Superior al Magistraturii,
judecător dr. Dan Lupașcu

București, 15 iunie 2005.
Nr. 230.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 576/5.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033016]
ISSN 1453—4495

