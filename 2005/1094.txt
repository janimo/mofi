Anul 173 (XVII) — Nr. 1.094

PARTEA

I

LEGI, DECRETE, HOTĂRÂRI ȘI ALTE ACTE

Luni, 5 decembrie 2005

SUMAR

Nr.

Pagina
LEGI ȘI DECRETE

337. — Lege pentru modificarea și completarea Legii
nr. 16/1995 privind protecția topografiilor circuitelor
integrate .....................................................................

1–5

1.154. — Decret privind promulgarea Legii pentru
modificarea și completarea Legii nr. 16/1995
privind protecția topografiilor circuitelor integrate....

5

HOTĂRÂRI ALE GUVERNULUI ROMÂNIEI
1.448. — Hotărâre privind premierea colectivelor de
cercetare științifică din cadrul unităților de
cercetare-dezvoltare, cu realizări deosebite în
domeniul științei și tehnologiei în anul 2005 ..........

LEGI

6

ȘI

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.712. — Ordin al ministrului finanțelor publice pentru
publicarea Addendumului la Memorandumul de
finanțare dintre Guvernul României și Comisia
Europeană referitor la Programul PHARE 2002 de
cooperare transfrontalieră dintre România și
Ungaria, semnat la București la 7 octombrie 2005
1.760. — Ordin al ministrului finanțelor publice pentru
publicarea Addendumului la Memorandumul de
finanțare dintre Guvernul României și Comisia
Europeană referitor la Programul PHARE 2001 de
cooperare transfrontalieră dintre România și
Ungaria — RO 0102, semnat la București la
7 octombrie 2005 ......................................................

6–7

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 16/1995 privind protecția topografiilor
circuitelor integrate
Parlamentul României adoptă prezenta lege.
Art. I. — Legea nr. 16/1995 privind protecția topografiilor
circuitelor integrate, publicată în Monitorul Oficial al
României, Partea I, nr. 45 din 9 martie 1995, cu
modificările ulterioare, se modifică și se completează după
cum urmează:
1. Titlul legii va avea următorul cuprins:
îLEGE
privind protecția topografiilor produselor
semiconductoare“

2. Articolul 1 va avea următorul cuprins:
îArt. 1. — Topografiile produselor semiconductoare sunt
protejate pe teritoriul României, prin înregistrarea la Oficiul
de Stat pentru Invenții și Mărci, în condițiile prevăzute prin
prezenta lege.“
3. Articolul 2 va avea următorul cuprins:
îArt. 2. — În înțelesul prezentei legi, termenii și
expresiile de mai jos se definesc după cum urmează:

2

MONITORUL OFICIAL AL ROMÂNIEI, PARTEA I, Nr. 1.094/5.XII.2005

a) B.O.P.I. — Buletinul Oficial de Proprietate Industrială —
Secțiunea Topografii;
b) produs semiconductor — forma finală sau
intermediară a oricărui produs:
— compus dintr-un substrat ce comportă un strat de
material semiconductor; și
— constituit din unul sau mai multe straturi de materiale
conductoare, izolante ori semiconductoare, straturile fiind
dispuse conform unei configurații tridimensionale
prestabilite; și
— destinat să îndeplinească, în mod exclusiv sau nu, o
funcție electronică;
c) topografie a unui produs semiconductor — o serie de
imagini legate între ele, indiferent de modalitatea în care
acestea sunt fixate sau codate, reprezentând configurația
tridimensională a straturilor care compun un produs
semiconductor și în care fiecare imagine reproduce desenul
sau o parte din desenul unei suprafețe a produsului
semiconductor, în orice stadiu al fabricației sale;
d) exploatare comercială — vânzarea, închirierea,
leasingul sau orice altă metodă de distribuire comercială ori
ofertă făcută în aceste scopuri. Cu toate acestea
exploatarea comercială nu include exploatarea în condiții
de confidențialitate; se aplică sub condiția ca nici o
distribuire către terți să nu aibă loc în afară de situația în
care exploatarea topografiei se efectuează în condițiile de
confidențialitate cerute de măsurile necesare în vederea
protecției intereselor esențiale pentru siguranța națională.“
4. La articolul 3, alineatul 1 va avea următorul cuprins:
îArt. 3. — Sunt protejate, în condițiile prezentei legi,
topografiile originale. Sunt originale topografiile care
constituie rezultatul efortului intelectual al creatorilor lor și
care, la data când au fost create, nu erau uzuale pentru
creatorii de topografii și pentru fabricanții de produse
semiconductoare.“
5. Articolul 4 va avea următorul cuprins:
îArt. 4. — Drepturile titularului unei topografii protejate
asupra produsului semiconductor nu sunt condiționate de
faptul că acesta este sau nu încorporat într-un produs.“
6. Articolul 5 va avea următorul cuprins:
îArt. 5. — Protecția acordată, potrivit art. 3, se aplică
numai topografiei propriu-zise, cu excluderea oricărui
concept, procedeu, sistem, oricărei tehnici sau informații
codate încorporate în această topografie.“
7. Articolul 6 va avea următorul cuprins:
îArt. 6. — Pot beneficia de protecția oferită prin
prezenta lege:
a) persoanele fizice care sunt resortisante ale unui stat
membru al Uniunii Europene sau al Organizației Mondiale
a Comerțului ori care au reședința obișnuită pe teritoriul
unui astfel de stat;
b) societățile sau alte persoane juridice care desfășoară
o activitate industrială ori comercială, reală și efectivă, pe
teritoriul României sau al unui stat membru al Uniunii
Europene ori al Organizației Mondiale a Comerțului.
În cazul negocierii unor acorduri internaționale cu state
terțe sau al adoptării de dispoziții interne, prin care se
intenționează extinderea protecției acordate prin prezenta
lege altor persoane decât cele prevăzute la alin. 1,
Comisia Europeană va fi informată cu 30 de zile în avans.

Încheierea acordurilor sau adoptarea dispozițiilor
prevăzute la alin. 2 nu poate avea loc mai devreme de
două luni de la data informării Comisiei Europene, în cazul
în care aceasta comunică statului român, în termenul
prevăzut la alineatul precedent, intenția de a prezenta
Consiliului European o propunere în sensul extinderii
protecției de către toate statele membre în ceea ce
privește persoanele sau statele terțe respective.
Dacă în această perioadă de două luni Comisia
Europeană prezintă Consiliului European o astfel de
propunere, încheierea acordurilor sau adoptarea dispozițiilor
prevăzute la alin. 2 nu poate avea loc mai devreme de
4 luni de la data prezentării propunerii.
În lipsa unei comunicări din partea Comisiei Europene
în termenul prevăzut la alin. 3 sau a prezentării unei
propuneri ori a adoptării unei decizii a Consiliului European
în termenele prevăzute la alin. 4, statul român poate
încheia acordurile sau poate adopta dispozițiile prevăzute
la alin. 2.
Decizia Consiliului European, adoptată în baza
propunerii Comisiei Europene, nu împiedică încheierea
acordurilor sau adoptarea dispozițiilor prevăzute la alin. 2,
cu excepția cazului în care Consiliul decide în sens
contrar, cu majoritate calificată.“
8. Articolul 8 va avea următorul cuprins:
îArt. 8. — Dreptul la protecția topografiei unui produs
semiconductor aparține creatorului topografiei sau
succesorului în drepturi al acestuia. În cazul în care sunt
mai mulți creatori, coautori, drepturile aparțin acestora în
comun.
Dreptul la protecție este acordat și persoanelor
prevăzute la art. 6, care:
a) procedează la o primă exploatare comercială a unei
topografii, în România sau în Uniunea Europeană, ce nu a
mai făcut obiectul nici unei exploatări în lume; și
b) au primit din partea unei persoane în drept să
dispună de topografie autorizația exclusivă de a exploata
comercial această topografie pe teritoriul României sau în
Uniunea Europeană.“
9. La articolul 12, alineatul 1 va avea următorul cuprins:
îArt. 12. — Înregistrarea unei topografii de produs
semiconductor este condiționată de constituirea la Oficiul
de Stat pentru Investiții și Mărci a unui depozit reglementar
al cererii de înregistrare.“
10. La articolul 13, alineatul 1 va avea următorul
cuprins:
îArt. 13. — Depozitul cererii de înregistrare a unei
topografii este reglementar constituit dacă se depun
următoarele:
a) o cerere scrisă prin care se solicită înregistrarea
topografiei și care trebuie să evidențieze cel puțin:
— numele, prenumele și domiciliul creatorului/creatorilor
topografiei;
— numele și prenumele sau denumirea și adresa
solicitantului, dacă acesta este altul decât creatorul
topografiei;
— indicații privind dreptul solicitantului de a înregistra
topografia;
— denumirea și destinația produsului semiconductor
realizabil pe baza topografiei;
— data fixării sau a primei codări a topografiei;
— data primei exploatări comerciale a topografiei, când
este cazul;

MONITORUL OFICIAL AL ROMÂNIEI, PARTEA I, Nr. 1.094/5.XII.2005
— numele și prenumele sau denumirea și adresa
mandatarului, când este cazul;
— semnătura solicitantului sau, după caz, a
mandatarului;
b) o documentație tehnică, constituită din materiale
grafice și texte, care să conțină informații suficiente pentru
a permite identificarea topografiei și pentru a evidenția
funcțiunea electronică a produsului semiconductor care
încorporează topografia;
c) două exemplare ale produsului semiconductor, dacă
acesta a fost realizat și exploatat comercial;
d) împuternicirea de reprezentare a mandatarului, după caz;
e) dovada de plată a textelor prevăzute de lege.“
11. Articolul 14 va avea următorul cuprins:
îArt. 14. — Oficiul de Stat pentru Invenții și Mărci
examinează cererile de înregistrare a topografiilor din punct
de vedere al îndeplinirii cerințelor legale pentru constituirea
depozitului reglementar și, dacă constată îndeplinirea
acestora, efectuează înregistrarea topografiei în Registrul
național al topografiilor, publică înregistrarea topografiei în
condițiile prevăzute la art. 17 și eliberează persoanei
îndreptățite un certificat de înregistrare a topografiei, în
termen de 3 luni de la data publicării.
Data depozitului reglementar este data înregistrării
cererii de protecție.“
12. La articolul 15, alineatul 3 va avea următorul
cuprins:
îData depozitului reglementar va fi, în acest caz, data
la care s-au primit toate completările și rectificările
necesare.“
13. Articolul 16 va avea următorul cuprins:
îArt. 16. — Hotărârile privind cererile de înregistrare a
topografiilor pot fi contestate pe cale administrativă, în scris
și motivat, la Oficiul de Stat pentru Invenții și Mărci, în
termen de 3 luni de la comunicare.
Contestația va fi examinată, în termen de 3 luni de la
înregistrarea acesteia, de către Comisia de reexaminare din
cadrul Departamentului de apeluri al Oficiului de Stat
pentru Invenții și Mărci.
Hotărârea motivată a Comisiei de reexaminare se
comunică părților în termen de 15 zile de la pronunțare și
poate fi atacată cu apel la Tribunalul București, în termen
de 3 luni de la comunicare.
Hotărârea Tribunalului București poate fi atacată cu
recurs la Curtea de Apel București, în termen de 15 zile
de la comunicare.
Hotărârile Comisiei de reexaminare rămase definitive și
irevocabile se publică în B.O.P.I., în termen de 60 de zile.“
14. Articolul 17 va avea următorul cuprins:
îArt. 17. — Înregistrarea topografiilor se publică în
B.O.P.I., în termen de două luni de la data înregistrării.
Titularul este obligat să comunice, în cel mai scurt
termen, Oficiului de Stat pentru Invenții și Mărci orice
modificări survenite în ceea ce privește numele sau
denumirea titularului ori a mandatarului acestuia. Oficiul de
Stat pentru Invenții și Mărci operează modificările în
Registrul național al topografiilor și le publică în B.O.P.I.,
în termen de 3 luni de la primirea comunicării.“
15. După articolul 18 se introduce un nou articol,
articolul 181, cu următorul cuprins:
îArt. 181. — Orice persoană interesată are dreptul să
formuleze în scris și motivat la Oficiul de Stat pentru
Invenții și Mărci o cerere de revocare împotriva hotărârilor
privind cererile de înregistrare a topografiilor produselor

3

semiconductoare, în termen de 3 luni de la publicarea
acestora, dacă hotărârile au fost luate cu nerespectarea
art. 13.
Cererea de revocare va fi soluționată, în termen de
3 luni de la înregistrarea acesteia la Oficiul de Stat pentru
Invenții și Mărci, de către Comisia de reexaminare din
cadrul Departamentului de apeluri al oficiului.
Hotărârea motivată a Comisiei de reexaminare se
comunică părților în termen de 15 zile de la pronunțare și
va fi supusă căilor de atac prevăzute la art. 16 alin. 3 și 4.
Hotărârile privind revocarea, definitive și irevocabile, se
publică în B.O.P.I., în termen de 60 de zile.“
16. Articolul 19 va avea următorul cuprins:
îArt. 19. — Drepturile exclusive se sting la 10 ani de la
prima dintre următoarele date:
a) sfârșitul anului în care topografia a făcut obiectul
unei exploatări comerciale pentru prima dată în lume;
b) sfârșitul anului în care s-a constituit depozitul
reglementar.“
17. Articolul 20 va avea următorul cuprins:
îArt. 20. — Titularul unei topografii înregistrate are, pe
toată durata de protecție, dreptul exclusiv de exploatare a
topografiei, precum și dreptul exclusiv de a autoriza sau de
a interzice următoarele acte:
a) reproducerea acelei topografii, în măsura în care
este protejată conform art. 3 alin. 1;
b) exploatarea comercială sau importul în acest scop al
unei topografii sau al unui produs semiconductor fabricat
cu ajutorul acestei topografii.
Se exceptează de la dispozițiile alin. 1:
a) reproducerea unei topografii cu titlu privat în scopuri
necomerciale;
b) reproducerea în scop de analiză, evaluare sau
învățământ privind concepte, procedee, sisteme ori tehnici
încorporate în topografie sau privind topografia însăși;
c) actele privind o topografie protejată și care a fost
creată plecând de la o analiză și o evaluare a unei alte
topografii, efectuate potrivit lit. b).
Dreptul exclusiv de a autoriza sau de a interzice actele
prevăzute la alin. 1 lit. b) nu este aplicabil actelor săvârșite
după ce topografia sau produsul semiconductor a fost pus
pe piață în România sau în Uniunea Europeană, de către
titular sau cu consimțământul acestuia.“
18. După articolul 20 se introduce un nou articol,
articolul 201, cu următorul cuprins:
îArt. 201. — Drepturile exclusive prevăzute la art. 20 se
nasc:
a) la data depozitului reglementar;
b) la data la care topografia a făcut obiectul unei
exploatări comerciale pentru prima dată, oriunde în lume,
dacă aceasta este anterioară datei prevăzute la lit. a).“
19. Articolul 21 va avea următorul cuprins:
îArt. 21. — Titularul are dreptul să marcheze produsele
semiconductoare fabricate pe baza topografiei protejate, cu
majuscula T.“
20. Articolele 22, 25 și 26 se abrogă.
21. Articolul 27 va avea următorul cuprins:
îArt. 27. — Nu constituie o încălcare a drepturilor
titularului unei topografii protejate exploatarea topografiei de
către persoana care a achiziționat cu bună-credință
produsul semiconductor, fără să aibă posibilitatea de a ști
că produsul semiconductor respectiv încorporează o
topografie protejată, reprodusă ilegal. Începând de la data
la care persoana în cauză a luat cunoștință că topografia

4

MONITORUL OFICIAL AL ROMÂNIEI, PARTEA I, Nr. 1.094/5.XII.2005

este protejată, ea nu mai are dreptul de a achiziționa, fără
autorizația titularului, produse semiconductoare similare, dar
poate continua exploatarea comercială a produselor
semiconductoare, achiziționate sau contractate anterior
acestei date, cu condiția plății către titular a unei
despăgubiri echitabile.
Dispozițiile alin. 1 sunt aplicabile și succesorilor în
drepturi ai titularului topografiei protejate.“
22. Articolul 28 se abrogă.
23. Articolul 29 va avea următorul cuprins:
îArt. 29. — Pentru perioada anterioară nașterii
drepturilor exclusive, în conformitate cu prevederile art. 201,
persoana care are dreptul la protecție în temeiul prezentei
legi și care poate dovedi că un terț a reprodus în mod
fraudulos sau a exploatat comercial ori a importat în
aceste scopuri topografia poate solicita daune potrivit
dreptului comun.“
24. Articolul 32 va avea următorul cuprins:
îArt. 32. — Transmiterea drepturilor prevăzute la art. 30
și 31 produce efecte față de terți numai începând cu data
publicării în B.O.P.I. a mențiunii transmiterii înregistrate la
Oficiul de Stat pentru Invenții și Mărci.“
25. Articolul 33 va avea următorul cuprins:
îArt. 33. — Tribunalul București poate acorda o licență
obligatorie de exploatare unor persoane care, cu toate
eforturile depuse, nu au reușit să obțină autorizația
titularului de a exploata o topografie protejată, dacă:
a) acordarea licenței este necesară în situații de urgență
care privesc apărarea și siguranța națională, prevenirea
sau lichidarea efectelor unor calamități naturale, încălcarea
Legii concurenței nr. 21/1996, republicată, ori nerespectarea
standardelor naționale privind poluarea atmosferei;
b) au trecut cel puțin 4 ani de la începerea perioadei
de protecție și topografia nu a fost exploatată comercial pe
teritoriul României.
Licențele obligatorii sunt neexclusive și nu pot fi
transmise decât împreună cu patrimoniul afectat aplicării
lor.
Licențele obligatorii acordate se comunică Oficiului de
Stat pentru Invenții și Mărci, care le înscrie în Registrul
național al topografiilor.
Beneficiarul licenței obligatorii datorează titularului o
remunerație echitabilă.
Întinderea și durata licențelor obligatorii vor fi limitate la
scopurile pentru care acestea au fost acordate.
Beneficiari ai licenței obligatorii pot fi inclusiv Guvernul
sau terții autorizați de acesta.“
26. Articolul 34 va avea următorul cuprins:
îArt. 34. — La solicitarea motivată prezentată de
persoana interesată, Tribunalul București poate retrage
licența obligatorie atunci când circumstanțele care au
condus la acordarea acesteia au încetat să mai existe, cu
condiția ca interesele legitime ale persoanei care a
dobândit-o să fie protejate într-o manieră corespunzătoare.
Licența nu va fi retrasă dacă există iminența repetării
circumstanțelor care au determinat acordarea acesteia.
Hotărârile Tribunalului București privind acordarea unei
licențe obligatorii, precum și cele privind retragerea
acesteia vor putea fi atacate la Curtea de Apel București,
în termen de 15 zile de la comunicare.
Hotărârile judecătorești definitive și irevocabile privind
acordarea sau, după caz, retragerea licenței obligatorii se
comunică de persoana interesată Oficiului de Stat pentru
Invenții și Mărci, care le înregistrează în Registrul național

al topografiilor și publică mențiunea acestor hotărâri în
B.O.P.I., în termen de 30 de zile de la comunicare.“
27. Articolul 35 va avea următorul cuprins:
îArt. 35. — Oficiul de Stat pentru Invenții și Mărci
publică în B.O.P.I. toate cesiunile și licențele înregistrate cu
privire la topografiile protejate, precum și modificările
survenite în legătură cu acestea, în termen de 3 luni de la
înregistrarea lor.“
28. Articolul 37 va avea următorul cuprins:
îArt. 37. — Titularul poate renunța la protecția unei
topografii înregistrate oricând în cursul duratei de protecție;
renunțarea are ca efect stingerea drepturilor titularului cu
toate consecințele prevăzute la art. 36 alin. 1, începând de
la data publicării cererii de renunțare în B.O.P.I.“
29. Articolul 38 va avea următorul cuprins:
îArt. 38. — Orice persoană interesată poate cere
Tribunalului București anularea în tot sau în parte a
înregistrării unei topografii, în cazul în care se constată că
nu au fost îndeplinite condițiile legale pentru acordarea
protecției. Cererea de anulare poate fi formulată pe
întreaga perioadă de protecție a topografiei.
Hotărârile Tribunalului București pot fi atacate cu apel la
Curtea de Apel București, în termen de 30 de zile de la
comunicare.
Hotărârile Curții de Apel București pot fi atacate cu
recurs la Înalta Curte de Casație și Justiție, în termen de
30 de zile de la comunicare.“
30. Articolul 39 va avea următorul cuprins:
îArt. 39. — Oficiul de Stat pentru Invenții și Mărci
înscrie în Registrul național al topografiilor și publică în
B.O.P.I. toate modificările privind protecția topografiilor
survenite ca urmare a aplicării dispozițiilor art. 36—38.“
31. Articolul 40 va avea următorul cuprins:
îArt. 40. — Constituie infracțiune de contrafacere, în
sensul prezentei legi, exploatarea comercială sau
producerea fără drept a unei topografii protejate ori a unui
produs semiconductor în care este încorporată o topografie
protejată sau a unui element de circuit care încorporează
un astfel de produs semiconductor, în măsura în care
acest element continuă să conțină o topografie.
Acțiunile prevăzute la alin. 1 sunt calificate contrafacere
dacă au fost săvârșite după data publicării înregistrării
topografiei în Registrul național al topografiilor și se
pedepsesc cu închisoare de la 3 luni la 2 ani sau cu
amendă de la 10.000 lei la 30.000 lei.
Acțiunea penală se pune în mișcare la plângerea
prealabilă a persoanei vătămate sau din oficiu.
Pentru prejudiciile cauzate, titularul are dreptul la
despăgubiri, potrivit dreptului comun, și poate solicita
instanței judecătorești competente să dispună măsura
confiscării sau, după caz, a distrugerii produselor
contrafăcute; aceste dispoziții se aplică și echipamentelor
care au servit nemijlocit la săvârșirea infracțiunii de
contrafacere.“
32. Articolul 42 va avea următorul cuprins:
îArt. 42. — În cazul în care, prin hotărâre
judecătorească definitivă și irevocabilă, se constată că o
altă persoană decât titularul certificatului de înregistrare
este îndreptățită la obținerea protecției topografiei, Oficiul
de Stat pentru Invenții și Mărci eliberează certificatul de
înregistrare persoanei îndreptățite, înscrie în Registrul
național al topografiilor modificarea de titular și o publică în
B.O.P.I.“

MONITORUL OFICIAL AL ROMÂNIEI, PARTEA I, Nr. 1.094/5.XII.2005
33. Articolul 43 va avea următorul cuprins:
îArt. 43. — În situația în care drepturile asupra unei
topografii înregistrate au încetat pentru o perioadă de timp
ca urmare a renunțării la protecție, a decăderii din drepturi
sau a anulării înregistrării, despăgubirile și celelalte drepturi
patrimoniale dobândite de titular, corespunzător perioadei
menționate, se restituie de către acesta persoanelor de la
care au fost dobândite.“
34. După articolul 43 se introduc două noi articole,
articolele 431 și 432, cu următorul cuprins:
îArt. 431. — La cererea instanței judecătorești, Oficiul
de Stat pentru Invenții și Mărci este obligat să înainteze
actele, documentele și informațiile necesare judecării cauzei
cu care a fost învestită, acestea restituindu-se la încetarea
procesului. Citarea în instanță se va face numai în acest
scop.
Art. 432. — Procedurile privind cererile și certificatele de
înregistrare a topografiilor produselor semiconductoare sunt
supuse taxelor, în cuantumul și la termenele stabilite
conform legii. Taxele se plătesc în contul Oficiului de Stat
pentru Invenții și Mărci.
Taxele datorate de persoanele fizice și persoanele
juridice cu domiciliul sau, după caz, cu sediul în străinătate
se plătesc în valută în contul Oficiului de Stat pentru
Invenții și Mărci.

5

Neplata taxelor la termenele legale prevăzute atrage
neefectuarea procedurii respective.“
35. Articolul 48 se abrogă.
Art. II. — Prezenta lege intră în vigoare la 3 luni de la
data publicării în Monitorul Oficial al României, Partea I.
În termen de 3 luni de la publicarea prezentei legi,
Oficiul de Stat pentru Invenții și Mărci va adopta norme de
aplicare a Legii nr. 16/1995 privind protecția topografiilor
circuitelor integrate, cu modificările ulterioare, precum și cu
modificările și completările aduse prin prezenta lege, care
se vor publica în Monitorul Oficial al României, Partea I.
La data intrării în vigoare a normelor prevăzute la
alin. 2 se abrogă Hotărârea Guvernului nr. 535/1996 pentru
aprobarea Regulamentului privind înregistrarea topografiilor
circuitelor integrate, publicată în Monitorul Oficial al
României, Partea I, nr. 172 din 1 august 1996.
Art. III. — Legea nr. 16/1995, cu modificările ulterioare,
precum și cu modificările și completările aduse prin
prezenta lege va fi republicată în Monitorul Oficial al
României, Partea I, dându-se textelor o nouă numerotare.
Prezenta lege transpune Directiva Consiliului nr. 87/54/CEE
din 16 decembrie 1986 privind protecția juridică a topografiilor
produselor semiconductoare, publicată în Jurnalul Oficial al
Comunităților Europene nr. L 024 din 27 ianuarie 1987.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 noiembrie 2005.
Nr. 337.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 16/1995 privind protecția topografiilor circuitelor
integrate
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 16/1995 privind protecția topografiilor circuitelor integrate și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 noiembrie 2005.
Nr. 1.154.

6

MONITORUL OFICIAL AL ROMÂNIEI, PARTEA I, Nr. 1.094/5.XII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind premierea colectivelor de cercetare științifică din cadrul unităților de cercetare-dezvoltare,
cu realizări deosebite în domeniul științei și tehnologiei în anul 2005
În temeiul art. 108 din Constituția României, republicată, și al art. 58 alin. (3) lit. c) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă premierea colectivelor de cercetare
științifică din cadrul unităților de cercetare-dezvoltare
prezente la expoziția îSalonul cercetării — 2005“, cu
realizări deosebite în domeniul științei și tehnologiei în
anul 2005.
Art. 2. — (1) Premiile care se acordă pentru realizări
deosebite colectivelor de cercetare științifică prevăzute la
art. 1 sunt următoarele:
a) 17.000 lei (RON) pentru fiecare premiu I, care se
acordă, câte unul pentru rezultatele obținute în cadrul
fiecărui tip de proiecte din cadrul Planului național pentru
cercetare-dezvoltare și inovare, și anume: proiecte de
cercetare fundamentală — PF, proiecte experimentaldemonstrative — PED, proiecte cu dezvoltare tehnologică —
PDT, proiecte cu transfer la agenții economici — PA,
proiecte cu valorificare la agenții economici — PV; proiecte
privind infrastructura calității;
b) 14.000 lei (RON) pentru fiecare premiu II, care se
acordă câte unul pentru rezultatele obținute în cadrul
fiecărui tip de proiecte prevăzute la lit. a);

c) 11.000 lei (RON) pentru fiecare premiu III, care se
acordă câte unul pentru rezultatele obținute în cadrul
fiecărui tip de proiecte prevăzute la lit. a).
(2) La competiția pe tipurile de proiecte prevăzute la
alin. (1) pot participa și proiecte din Programul nucleu,
Planul sectorial și Programul de granturi.
(3) Se acordă câte un premiu de 9.000 lei (RON)
pentru rezultatele obținute în cadrul fiecăruia dintre cele
14 programe din Planul național pentru cercetare-dezvoltare
și inovare.
Art. 3. — Se acordă premiul în valoare de 9.000 lei
(RON) pentru îCel mai tânăr cercetător“, autor/coautor al
unuia sau mai multor articole publicate în reviste cotate
ISI sau autor/coautor al unui brevet de invenție european.
Art. 4. — Se acordă premiul în valoare de 13.000 lei
(RON) pentru o publicație românească din domeniul
cercetării științifice, cotată ISI, cu factor mare de impact.
Art. 5. — Suma de 400.000 lei (RON), necesară
acordării premiilor prevăzute la art. 2—4, se asigură din
bugetul Ministerului Educației și Cercetării pe anul 2005, de
la capitolul 71.01 îCercetare științifică“, titlul 20 îCheltuieli
materiale și servicii“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.448.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
pentru publicarea Addendumului la Memorandumul de finanțare dintre Guvernul României
și Comisia Europeană referitor la Programul PHARE 2002 de cooperare transfrontalieră
dintre România și Ungaria, semnat la București la 7 octombrie 2005
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în conformitate cu dispozițiile art. 28 alin. (2) din Legea nr. 590/2003 privind tratatele,

7

MONITORUL OFICIAL AL ROMÂNIEI, PARTEA I, Nr. 1.094/5.XII.2005
ministrul finanțelor publice emite următorul ordin:

Art. 1. — Se aprobă publicarea Addendumului, semnat Guvernului nr. 51/2003, publicată în Monitorul Oficial al
la București la 7 octombrie 2005, la Memorandumul de României, Partea I, nr. 595 din 21 august 2003, aprobată
finanțare dintre Guvernul României și Comisia Europeană prin Legea nr. 435/2003, cuprins în anexa care face parte
referitor la Programul PHARE 2002 de cooperare integrantă din prezentul ordin.
transfrontalieră dintre România și Ungaria, semnat la
Art. 2. — Prezentul ordin se publică în Monitorul Oficial
București la 11 decembrie 2002, ratificat prin Ordonanța al României, Partea I.
Ministrul finanțelor publice,
Sebastian Teodor Gheorghe Vlădescu
București, 14 noiembrie 2005.
Nr. 1.712.
ANEXĂ

A D D E N D U M*)
la Memorandumul de finanțare dintre Guvernul României și Comisia Europeană referitor la Programul PHARE 2002
de cooperare transfrontalieră dintre România și Ungaria
În cadrul asistenței PHARE pentru România, addendumul de mai jos a fost întocmit pe baza bugetului PHARE 2002
al Programului de cooperare transfrontalieră dintre România și Ungaria.
ARTICOLUL 1

ARTICOLUL 2

Natura și obiectul

Toate celelalte prevederi și condiții ale Memorandumului
de finanțare 2002/000—628 rămân neschimbate.

Memorandumul de finanțare 2002/000—628, semnat la
11 decembrie 2002, cu modificările ulterioare, ultima din
9 noiembrie 2004, se modifică după cum urmează:
Perioada de efectuare a plăților se extinde cu 12 luni,
până la data de 30 noiembrie 2007, pentru următoarele
subcomponente:
2002/000—628.01.03
Construcția
pasajului
și
echipamente conexe (lucrări);
2002/000—628.01.04
Asistență
tehnică
pentru
supravegherea lucrărilor (servicii).
Pentru beneficiar,
Istvan Jakab,
secretar de stat la Ministerul Finanțelor Publice,
coordonator național al asistenței

ARTICOLUL 3

Addendumul la Memorandumul de finanțare 2002/000—
628 este întocmit în două exemplare, în limba engleză.
ARTICOLUL 4
Intrarea în vigoare

Addendumul la Memorandumul de finanțare 2002/000—
628 va intra în vigoare la data semnării lui de către
ambele părți.
București, 7 octombrie 2005.
Pentru Comunitatea Europeană,
Jonathan Scheele,
șeful Delegației Comisiei Europene în România

MINISTERUL FINANȚELOR PUBLICE

ORDIN
pentru publicarea Addendumului la Memorandumul de finanțare dintre Guvernul României
și Comisia Europeană referitor la Programul PHARE 2001 de cooperare transfrontalieră
dintre România și Ungaria — RO 0102, semnat la București la 7 octombrie 2005
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Addendumului, semnat
la București la 7 octombrie 2005, la Memorandumul de
finanțare dintre Guvernul României și Comisia Europeană
referitor la Programul PHARE 2001 de cooperare
transfrontalieră dintre România și Ungaria — RO 0102,
semnat la București la 4 decembrie 2001, ratificat prin

Ordonanța Guvernului nr. 49/2002, publicată în Monitorul
Oficial al României, Partea I, nr. 620 din 22 august 2002,
aprobată prin Legea nr. 608/2002, cuprins în anexa care
face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 21 noiembrie 2005.
Nr. 1.760.
*) Traducere.

8

MONITORUL OFICIAL AL ROMÂNIEI, PARTEA I, Nr. 1.094/5.XII.2005
ANEXĂ

A D D E N D U M*)
la Memorandumul de finanțare dintre Guvernul României și Comisia Europeană referitor la Programul PHARE 2001
de cooperare transfrontalieră dintre România și Ungaria — RO 0102
În cadrul asistenței PHARE pentru România, addendumul de mai jos a fost întocmit pe baza bugetului PHARE
2001 al Programului de cooperare transfrontalieră dintre România și Ungaria.
ARTICOLUL 1

ARTICOLUL 2

Natura și obiectul

Toate celelalte prevederi și condiții ale Memorandumului
de finanțare RO 0102 rămân neschimbate.

Memorandumul de finanțare RO 0102, semnat la
4 decembrie 2001, cu modificările ulterioare, ultima din
9 noiembrie 2004, se modifică după cum urmează:
Perioada de efectuare a plăților se extinde cu 12 luni,
până la data de 30 noiembrie 2006, pentru subcomponenta
programului:
RO 0102.02 Protecția și promovarea luncii râului Mureș.
Pentru beneficiar,
Istvan Jakab,
secretar de stat la Ministerul Finanțelor Publice,
coordonator național al asistenței

ARTICOLUL 3

Addendumul la Memorandumul de finanțare RO 0102
este întocmit în două exemplare, în limba engleză.
ARTICOLUL 4
Intrarea în vigoare

Addendumul la Memorandumul de finanțare RO 0102 va
intra în vigoare la data semnării lui de către ambele părți.
București, 7 octombrie 2005.
Pentru Comunitatea Europeană,
Jonathan Scheele,
șeful Delegației Comisiei Europene în România

*) Traducere.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.094/5.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|065062]
ISSN 1453—4495

