PARTEA

Anul 173 (XVII) — Nr. 497

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 224 din 21 aprilie 2005 referitoare la excepția
de neconstituționalitate a dispozițiilor art. 327
alin. 3 din Codul de procedură penală...................
Decizia nr. 241 din 10 mai 2005 referitoare la excepția
de neconstituționalitate a dispozițiilor art. 7 și 10
din Legea nr. 87/1994 pentru combaterea
evaziunii fiscale .........................................................
Decizia nr. 259 din 12 mai 2005 referitoare la excepția
de neconstituționalitate a dispozițiilor art. 361
alin. 1 lit. a) din Codul de procedură penală ........

DECIZII

ALE

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–3

3–5

5–7

CURȚII

361.

— Ordin al ministrului agriculturii, pădurilor și
dezvoltării rurale pentru aprobarea conținutului
minim al Protocolului de transmitere fără plată a
dreptului de proprietate asupra infrastructurii de
irigații aparținând domeniului privat al statului în
proprietatea organizațiilor utilizatorilor de apă
pentru irigații, situată pe teritoriul organizației ........

7–16

CONSTITUȚIONALE

CURTEA CONSTITUȚIONALĂ

D E C I Z I A Nr. 224
din 21 aprilie 2005

referitoare la excepția de neconstituționalitate a dispozițiilor art. 327 alin. 3
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 327 alin. 3 din Codul de
procedură penală, excepție ridicată de Traian Curta în
Dosarul nr. 10.722/2003 al Judecătoriei Arad.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 497/13.VI.2005
C U R T E A,

având în vedere actele și lucrările dosarului, reține
următoarele:
Prin Încheierea din 25 noiembrie 2004, pronunțată în
Dosarul nr. 10.722/2003, Judecătoria Arad a sesizat Curtea
Constituțională cu excepția de neconstituționalitate a
dispozițiilor art. 327 alin. 3 din Codul de procedură penală,
excepție ridicată de Traian Curta, care a fost trimis în
judecată pentru săvârșirea infracțiunii de gestiune
frauduloasă, prevăzută și pedepsită de art. 214 alin. 2 din
Codul penal.
În motivarea excepției de neconstituționalitate se
susține că dispoziția legală criticată contravine prevederilor
art. 24 alin. (1) din Constituție, referitoare la dreptul la
apărare, deoarece procedura de audiere a martorilor în
faza de urmărire penală nu este publică, orală și nici
contradictorie, participarea la audiere fiind limitată în
conformitate cu dispozițiile din Codul de procedură penală.
Se arată că inculpatul, în faza de urmărire penală, nu este
prezent niciodată la administrarea probei, respectiv
audierea martorilor, Codul de procedură penală nefăcând
nici o referire la existența unui astfel de drept, în
consecință acesta nu-și poate exercita dreptul la apărare
prin a pune întrebări și a cere explicații martorilor. Se
susține, de asemenea, că textul de lege criticat încalcă și
dispozițiile art. 21 alin. (1)—(3) din Legea fundamentală,
respectiv accesul liber la justiție, fără ca nici o lege să
poată îngrădi acest drept, precum și dreptul la un proces
echitabil, deoarece îdacă inculpatul nu poate fi prezent la
administrarea unei probe, față de care are o poziție
contrară, și nici nu își poate exprima poziția, procesul nu
este echitabil“.
Judecătoria Arad apreciază că dispozițiile art. 327
alin. 3 din Codul de procedură penală raportate la art. 21
alin. (1)—(3) și la art. 24 alin. (1) din Legea fundamentală
sunt constituționale și opinează pentru respingerea
excepției de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră excepția de neconstituționalitate ca
fiind neîntemeiată, invocând în acest sens jurisprudența în
materie a Curții Constituționale.
Avocatul Poporului apreciază, în esență, că excepția
este neîntemeiată, întrucât dispozițiile art. 327 alin. 3 din
Codul de procedură penală nu opresc părțile interesate de
a apela la instanțele judecătorești, de a fi apărate și de a
se prevala de toate garanțiile procesuale care
condiționează într-o societate democratică desfășurarea
unui proces echitabil.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 327 alin. 3 din Codul de procedură penală,
care au următorul cuprins: îDacă ascultarea vreunuia dintre
martori nu mai este posibilă, instanța dispune citirea depoziției
date de acesta în cursul urmăririi penale și va ține seama de ea
la judecarea cauzei.“
Autorul excepției susține, în esență, că aceste dispoziții
încalcă prevederile constituționale ale art. 21 alin. (1)—(3),
care reglementează accesul liber la justiție și dreptul
părților la un proces echitabil, precum și pe cele ale
art. 24 alin. (1), care garantează dreptul la apărare,
deoarece îl lipsesc pe inculpat de dreptul la o confruntare
directă cu martorul și de posibilitatea de a-i pune întrebări
și de a-i cere explicații.
Examinând această critică de neconstituționalitate, se
constată că dispozițiile art. 327 alin. 3 din Codul de
procedură penală nu sunt contrare nici prevederilor
constituționale referitoare la dreptul la apărare și nici celor
privind accesul liber la justiție și dreptul la un proces
echitabil. În situația în care martorul nu se mai poate
prezenta pentru a fi audiat în instanță, punerea în discuție
și valorificarea declarației date de acesta în cursul urmăririi
penale, cu respectarea dispozițiilor legale, nu poate afecta
dreptul la apărare al inculpatului, deoarece acesta a avut
posibilitatea să cunoască această declarație în cursul
urmăririi penale fie prin apărătorul său, care are dreptul să
asiste la audierea martorului, fie cu prilejul prezentării
materialului de urmărire penală, având posibilitatea de a
cere confruntarea cu acesta, iar dacă se consideră
prejudiciat poate folosi împotriva hotărârii judecătorești căile
de atac prevăzute de lege. Legea prevede, așadar, toate
garanțiile procesuale pentru realizarea accesului liber la
justiție, a dreptului la un proces echitabil și a dreptului la
apărare al inculpatului, iar dispozițiile legale criticate nu
numai că nu contravin, dar contribuie la realizarea acestor
drepturi.
De altfel, Curtea Constituțională s-a mai pronunțat
asupra constituționalității dispozițiilor art. 327 alin. 3 din
Codul de procedură penală prin Decizia nr. 275 din
26 iunie 2003, publicată în Monitorul Oficial al României,
Partea I, nr. 565 din 6 august 2003, și prin Decizia
nr. 386 din 16 octombrie 2003, publicată în Monitorul
Oficial al României, Partea I, nr. 841 din 26 noiembrie
2003. Prin aceste decizii Curtea, respingând excepția de
neconstituționalitate, a subliniat că este în interesul aflării
adevărului citirea și punerea în discuția părților a depoziției
date în cursul urmăririi penale de către martorul care, din
cauze obiective, nu s-a putut prezenta în fața instanței
pentru a da o nouă declarație.
Atât soluțiile, cât și considerentele cuprinse în aceste
decizii își păstrează valabilitatea și în prezenta cauză,
neintervenind elemente noi, de natură să determine
reconsiderarea jurisprudenței Curții.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005

3

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție
ridicată de Traian Curta în Dosarul nr. 10.722/2003 al Judecătoriei Arad.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

CURTEA CONSTITUȚIONALĂ

D E C I Z I A Nr. 241
din 10 mai 2005

referitoare la excepția de neconstituționalitate a dispozițiilor art. 7 și 10 din Legea nr. 87/1994
pentru combaterea evaziunii fiscale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Marinela Mincă
— procuror
Marieta Safta
— magistrat-asistent
Pe rol se află soluționarea excepției de neconstituționalitate a dispozițiilor art. 7 și 10 din Legea nr. 87/1994
pentru combaterea evaziunii fiscale, excepție ridicată de
Adrian Almășan în Dosarul nr. 3.464/2004 al Tribunalului
Satu Mare.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent referă Curții că autorul excepției a
depus la dosar o notă de ședință, prin care solicită
admiterea excepției de neconstituționalitate, astfel cum a
fost formulată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că dispozițiile legale criticate nu
încalcă dispozițiile constituționale invocate de autorul
excepției.
C U R T E A,

având în vedere actele și lucrările dosarului, reține
următoarele:
Prin Încheierea din 9 decembrie 2004, pronunțată în
Dosarul nr. 3.464/2004, Tribunalul Satu Mare a sesizat
Curtea Constituțională cu excepția de neconstituționalitate
a dispozițiilor art. 7 și 10 din Legea nr. 87/1994 pentru
combaterea evaziunii fiscale, ridicată de Adrian Almășan
în dosarul menționat.
În motivarea excepției de neconstituționalitate se
susține că prevederile criticate sunt incomplete și neclare,

iar îutilizarea unor norme juridice incomplete de trimitere în
materie penală generează o mare imprecizie în definirea
infracțiunilor și transferă anumite competențe din sfera
puterii legislative în sfera puterii executive și judecătorești“.
Se susține, totodată, că textele criticate încalcă dreptul la
apărare și prezumția de nevinovăție, întrucât îacuzatul are
de înfruntat o sarcină a probei aproape insurmontabilă
atunci când susține că evaziunea fiscală nu a avut loc“.
Autorul excepției arată că îdreptul român operează cu o
prezumție [...] imposibil de răsturnat“, câtă vreme punctul
de vedere al autorităților fiscale și al instanțelor este că
inexactitățile în stabilirea impozitelor nu sunt scuzabile,
ceea ce este în contradicție cu principiul proporționalității
stabilit de art. 6 pct. 2 din Convenția pentru apărarea
drepturilor omului și a libertăților fundamentale. Se mai
precizează că scopul excepției invocate este acela de a
îclarifica «limitele» controlului exercitat de către instanțe în
soluționarea infracțiunilor prevăzute de art. 10 din Legea
nr. 87/1994“, instanțe care, îprofitând de caracterul lacunar
al legii, ar putea proceda la emiterea unei sentințe cu
nesocotirea dreptului, perpetuând astfel încălcarea
principiului unui stat de drept“.
Tribunalul Satu Mare, exprimându-și opinia asupra
excepției de neconstituționalitate invocate, consideră că
aceasta este neîntemeiată. Astfel, în ceea ce privește
art. 7 din Legea nr. 87/1994 se arată că înu constituie o
incriminare penală, nu definește conținutul unei infracțiuni,
deci nu se poate spune că ar încălca principiul legalității
incriminării“ și, totodată, îfiind rezultatul voinței membrilor
Parlamentului care au adoptat legea [...], nu se poate vorbi
de o încălcare a principiului separației puterilor în stat“.
Art. 10 din Legea nr. 87/1994 nu încalcă — în opinia
instanței — dreptul la apărare, prezumția de nevinovăție și
nici principiul legalității incriminării, susținerile autorului
excepției fiind neîntemeiate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 497/13.VI.2005

Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Arată în acest sens că dispozițiile art. 7
din Legea nr. 87/1994 înu definesc conținutul unei
infracțiuni, astfel încât nu încalcă principiul legalității
incriminării“ și, de asemenea, nu încalcă principiul
separației puterilor în stat, îîntrucât au fost adoptate prin
lege, de către Parlament“. Referitor la dispozițiile art. 10
din Legea nr. 87/1994, se arată că nu încalcă prezumția
de nevinovăție sau dreptul la apărare, îîntrucât organele
judiciare au obligația de a face dovada scopului special
prevăzut de norma de incriminare, și anume acela al
împiedicării verificărilor financiar-contabile“.
Avocatul Poporului apreciază că incriminarea, prin
textele criticate, a faptelor care constituie evaziune fiscală
nu este de natură să încalce sub nici un aspect dreptul la
apărare al învinuitului sau inculpatului, care are posibilitatea
ca, în tot cursul procesului penal, să fie asistat de un
avocat, ales sau numit din oficiu. Totodată, arată că
art. 10 din Legea nr. 87/1994 reprezintă chiar consacrarea
regulii constituționale potrivit căreia nici o pedeapsă nu
poate fi stabilită sau aplicată decât în condițiile și în
temeiul legii, astfel încât nu poate fi reținută critica acestuia
în raport de art. 23 alin. (12) din Constituție. În ceea ce
privește dispozițiile constituționale ale art. 1 alin. (4) și
art. 23 alin. (11) din Constituție, invocate de asemenea în
motivarea excepției, se arată că nu au incidență în cauză.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiile art. 146 lit. d) din Constituție, precum și ale
art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 7 și 10 din Legea nr. 87/1994 pentru
combaterea evaziunii fiscale, republicată în Monitorul Oficial
al României, Partea I, nr. 545 din 29 iulie 2003, având
următorul conținut:
— Art. 7: îNerespectarea reglementărilor fiscale în
domeniul vamal, prin declararea inexactă, sub orice formă, a
valorilor sau prin sustragerea bunurilor de la operațiunile de
vămuire, în scopul neachitării taxelor vamale sau al diminuării
acestora ori a altor obligații fiscale, se sancționează potrivit
legii.“;
— Art. 10: îConstituie infracțiune și se pedepsește cu
închisoare de la 6 luni la 5 ani și interzicerea unor drepturi sau
cu amendă neîntocmirea, întocmirea incompletă sau
necorespunzătoare a documentelor primare ori acceptarea de
astfel de documente în scopul împiedicării verificărilor
financiar-contabile, dacă fapta a avut drept consecință
diminuarea veniturilor sau surselor impozabile.
Cu pedeapsa prevăzută la alin. 1 se sancționează și
punerea în circulație, în orice mod, fără drept, sau deținerea în
vederea punerii în circulație, fără drept, a documentelor
financiare și fiscale.“

Textele constituționale invocate în motivarea excepției
au următorul conținut:
— Art. 1 alin. (3), (4) și (5): î(3) România este stat de
drept, democratic și social, în care demnitatea omului,
drepturile și libertățile cetățenilor, libera dezvoltare a
personalității umane, dreptatea și pluralismul politic reprezintă
valori supreme, în spiritul tradițiilor democratice ale poporului
român și idealurilor Revoluției din decembrie 1989, și sunt
garantate.
(4) Statul se organizeză potrivit principiului separației și
echilibrului puterilor — legislativă, executivă și judecătorească —
în cadrul democrației constituționale.
(5) În România, respectarea Constituției, a supremației sale
și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“ ;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 23 alin. (11): îPână la rămânerea definitivă a
hotărârii judecătorești de condamnare, persoana este
considerată nevinovată.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 124 alin. (1) și (2): î(1) Justiția se înfăptuiește în
numele legii.
(2) Justiția este unică, imparțială și egală pentru toți.“;
— Art. 131 alin. (1): îÎn activitatea judiciară, Ministerul
Public reprezintă interesele generale ale societății și apără
ordinea de drept, precum și drepturile și libertățile cetățenilor.“
Se invocă, totodată, art. 6 din Convenția pentru
apărarea drepturilor omului și a libertăților fundamentale,
privind dreptul la un proces echitabil, și art. 7 din
convenție, privind legalitatea incriminării.
Examinând excepția de neconstituționalitate formulată,
Curtea constată că, în realitate, autorul său este
nemulțumit de soluția legislativă consacrată de textele de
lege criticate, pe care le consideră incomplete și neclare.
Acesta solicită, de altfel, îclarificarea“ de către Curtea
Constituțională a limitelor controlului exercitat de către
instanțe în soluționarea cauzelor în care au fost sesizate
cu săvârșirea infracțiunilor prevăzute de art. 10 din Legea
nr. 87/1994, demers necesar în opinia autorului excepției
având în vedere caracterul lacunar al normelor criticate,
care ar putea conduce la pronunțarea unor soluții nelegale.
Or, potrivit competenței sale, așa cum este prevăzută în
art. 2 alin. (3) din Legea nr. 47/1992 și respectând
principiul constituțional al separației puterilor, Curtea
Constituțională nu se poate pronunța decât asupra
constituționalității actelor cu privire la care a fost sesizată,
fără a putea completa sau modifica prevederea legală
supusă controlului.
În ceea ce privește limitele îcontrolului“ realizat de
instanța învestită cu soluționarea cauzei, a cărei îclarificare“
se solicită, Curtea reține că acesta corespunde atribuțiilor
constituționale ale instanțelor judecătorești și vizează
stabilirea, pe baza probelor administrate în cauză, a
faptului dacă sunt întrunite în speță elementele constitutive
ale infracțiunii de evaziune fiscală, astfel cum sunt acestea
reglementate de prevederile legii în materie. Potrivit

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005
art. 124 alin. (3) din Constituție, în activitatea de înfăptuire a
justiției judecătorii se supun numai legii, a cărei interpretare
se realizează în mod necesar în procesul soluționării
cauzelor, întrucât interpretarea este o fază indispensabilă
aplicării legii. În acest sens este și jurisprundența Curții
Europene a Drepturilor Omului, care a reținut, în cauza
C.R. împotriva Regatului Unit (1995), că îoricât de clar ar fi

5

textul unei dispoziții legale, în orice sistem juridic există, în
mod inevitabil, un element de interpretare judiciară [...]“.
Așa fiind, prin interpretarea și aplicarea de către instanță a
textelor de lege nu se realizează un îtransfer“ de
competență din sfera puterii legislative în sfera puterii
executive și judecătorești, în sensul celor arătate în
motivarea excepției.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 7 și 10 din Legea nr. 87/1994
pentru combaterea evaziunii fiscale, excepție ridicată de Adrian Almășan în Dosarul nr. 3.464/2004 al Tribunalului Satu-Mare.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 259
din 12 mai 2005

referitoare la excepția de neconstituționalitate a dispozițiilor art. 361 alin. 1 lit. a)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 361 alin. 1 lit. a) din Codul
de procedură penală, excepție ridicată de Marin
Stănciulescu în Dosarul nr. 1.912/P/2004 al Tribunalului
Argeș — Secția penală.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent referă Curții că partea Mariana
Laurenția Nicolae a depus la dosar concluzii scrise prin
care
se
solicită
respingerea
excepției
de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, făcând referire la jurisprudența Curții
Constituționale în materie.

C U R T E A,

având în vedere actele și lucrările dosarului, reține
următoarele:
Prin Încheierea din 6 decembrie 2004, pronunțată în
Dosarul nr. 1.912/P/2004, Tribunalul Argeș — Secția
penală a sesizat Curtea Constituțională cu excepția de
neconstituționalitate a dispozițiilor art. 361 alin. 1 lit. a) din
Codul de procedură penală, excepție ridicată de Marin
Stănciulescu în dosarul menționat.
În motivarea excepției de neconstituționalitate se
susține că prevederile legale criticate, care exclud calea de
atac a apelului pentru infracțiunile menționate în text,
contravin atât dispozițiilor constituționale cuprinse în art. 16,
referitoare la egalitatea în drepturi, cât și celor cuprinse în
art. 129, privind folosirea căilor de atac, întrucât îanumite
sentințe emise de instanțele de judecată pot fi atacate
numai cu recurs, nedându-se posibilitatea reexaminării
fondului cauzei și în calea de atac — apelul — ceea ce
duce la apariția multor erori judiciare [...]“. Se apreciază că
îse impune declararea ca neconstituționale a prevederilor
art. 361 lit. a) Cod procedură penală, dând posibilitatea
tuturor persoanelor interesate să parcurgă toate căile de
atac împotriva hotărârilor judecătorești considerate a fi
nelegale“.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 497/13.VI.2005

Tribunalul Argeș — Secția penală apreciază că excepția
de neconstituționalitate este neîntemeiată, întrucât instituirea
căilor de atac este atributul exclusiv al legiuitorului, care,
în considerarea naturii infracțiunilor ce constituie obiectul
procesului penal, poate institui reguli speciale de
procedură, fără ca prin aceasta să creeze vreun privilegiu
ori vreo discriminare între cetățeni.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Se arată că soluția legislativă
consacrată prin textul de lege criticat nu creează nici un
privilegiu sau discriminare între cetățeni, fiind în
concordanță cu principiul egalității în drepturi, care
presupune un tratament egal pentru situații care, în funcție
de scopul urmărit, nu sunt diferite. Totodată, Guvernul
arată că îdrepturile procesuale sunt garantate, iar un
control judiciar corespunzător se exercită și în cazurile în
care se poate uza de o singură cale ordinară de atac, cea
a recursului“.
Avocatul Poporului apreciază că dispozițiile legale
criticate nu încalcă prevederile constituționale care
reglementează egalitatea în drepturi, întrucât nu este
contrară principiului egalității instituirea unor reguli speciale,
inclusiv în ceea ce privește calea de atac a apelului, atât
timp cât se asigură egalitatea juridică a cetățenilor în
utilizarea lor. Se arată, totodată, că art. 361 alin. 1 lit. a)
din Codul de procedură penală este în deplin acord cu
art. 129 din Legea fundamentală, care încredințează
legiuitorului dreptul de a stabili căile de atac și condițiile
exercitării acestora.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 361 alin. 1 lit. a) din Codul de procedură
penală, potrivit cărora îSentințele pot fi atacate cu apel. Nu
pot fi atacate cu apel:

a) sentințele pronunțate de judecătorii privind infracțiunile
menționate în art. 279 alin. 2 lit. a).“
Autorul excepției susține că textul de lege criticat
încalcă dispozițiile constituționale cuprinse în art. 16 privind
egalitatea în drepturi și cele cuprinse în art. 128 (devenit,
urmare a revizuirii Constituției, art. 129) referitoare la
folosirea căilor de atac.
Examinând excepția de neconstituționalitate ridicată,
Curtea reține că dispozițiile legale criticate, prin care se
instituie excepții de la regula triplului grad de jurisdicție,
sunt în concordanță cu prevederile art. 126 alin. (2) și ale
art. 129 din Constituție, care dau în competența exclusivă
a legiuitorului stabilirea competenței, a procedurii de
judecată și a căilor de atac împotriva hotărârilor
judecătorești.
Contrar susținerilor autorului excepției, chiar și în situația
în care sentința instanței de fond nu poate fi atacată cu
apel, este asigurată posibilitatea îreexaminării fondului
cauzei“, întrucât, potrivit dispozițiilor art. 3856 alin. 3 din
Codul de procedură penală, îRecursul declarat împotriva
unei hotărâri care, potrivit legii, nu poate fi atacată cu apel, nu
este limitat la motivele de casare prevăzute în art. 3859, iar
instanța este obligată ca, în afara temeiurilor invocate și
cererilor formulate de recurent, să examineze întreaga cauză
sub toate aspectele“.
Textul de lege criticat nu contravine, de asemenea,
prevederilor art. 16 din Constituție referitoare la egalitatea
în drepturi, deoarece acesta se aplică în mod egal tuturor
persoanelor aflate în ipoteza normei criticate, fără privilegii
sau discriminări. În acest sens, Curtea a statuat în
jurisprudența sa, de exemplu în Decizia nr. 1/1994,
publicată în Monitorul Oficial al României, Partea I, nr. 69
din 16 martie 1994, faptul că nu este contrară principiului
egalității instituirea unor reguli speciale, inclusiv în ceea ce
privește căile de atac, atât timp cât ele asigură egalitatea
juridică a cetățenilor în utilizarea lor, principiul egalității în
fața legii presupunând instituirea unui tratament egal pentru
situații care, în funcție de scopul urmărit, nu sunt diferite.
În considerentele aceleiași decizii Curtea a mai reținut că
accesul liber la justiție nu presupune ca acesta să fie
asigurat la toate structurile judecătorești — judecătorii,
tribunale, curți de apel, Curtea Supremă de Justiție — și la
toate căile de atac prevăzute de lege, deoarece
competența și procedura de judecată sunt stabilite de
legiuitor, iar acesta, asigurând posibilitatea de a ajunge în
fața instanțelor judecătorești în condiții de egalitate, poate
stabili reguli deosebite.
De altfel, Curtea Constituțională s-a mai pronunțat
asupra excepției de neconstituționalitate a dispozițiilor
art. 361 alin. 1 lit. a) din Codul de procedură penală, de
exemplu prin Decizia nr. 159 din 21 septembrie 2000,
publicată în Monitorul Oficial al României, Partea I, nr. 642
din 8 decembrie 2000. Prin această decizie, Curtea a
respins excepția de neconstituționalitate ca fiind
neîntemeiată, iar soluția adoptată atunci, precum și
considerentele pe care se întemeiază își păstrează
valabilitatea și în cauza de față, întrucât nu au intervenit
elemente noi, de natură să determine schimbarea
jurisprudenței Curții.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005

7

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 361 alin. 1 lit. a) din Codul de
procedură penală, excepție ridicată de Marin Stănciulescu în Dosarul nr. 1.912/P/2004 al Tribunalului Argeș —
Secția penală.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea conținutului minim al Protocolului de transmitere fără plată
a dreptului de proprietate asupra infrastructurii de irigații aparținând domeniului privat al statului
în proprietatea organizațiilor utilizatorilor de apă pentru irigații, situată pe teritoriul organizației
Având în vedere prevederile art. 75 alin. (2) din Normele metodologice de aplicare a Legii îmbunătățirilor funciare
nr. 138/2004, aprobate prin Hotărârea Guvernului nr. 1.897/2004,
văzând Referatul de aprobare nr. 96.265 din 6 mai 2005 al Direcției consolidarea proprietății, reforma structurilor
de exploatare și conservarea solurilor privind aprobarea conținutului minim al protocolului de transmitere a dreptului de
proprietate asupra infrastructurii de irigații din domeniul privat al statului în proprietatea organizațiilor utilizatorilor de apă
pentru irigații, situată pe teritoriul organizației,
în temeiul prevederilor Hotărârii Guvernului nr. 155/2005 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă conținutul minim al Protocolului de
transmitere fără plată a dreptului de proprietate asupra
infrastructurii de irigații aparținând domeniului privat al
statului în proprietatea organizațiilor utilizatorilor de apă
pentru irigații, situată pe teritoriul organizației, prevăzut în
anexa care face parte integrantă din prezentul ordin,
inclusiv conținutul anexelor nr. 1a), 1b), 1c), 1d), 1e), 2*),
3**) și 4 la acesta.

Art. 2. — Administratorii infrastructurii de irigații din
domeniul privat al statului, organizațiile de utilizatori de apă
pentru irigații și direcțiile implicate din Ministerul Agriculturii,
Pădurilor și Dezvoltării Rurale vor aduce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 19 mai 2005.
Nr. 361.

*) Anexele nr. 1a), 1b), 1c), 1d), 1e) și 2 sunt reproduse în facsimil.
**) Anexa nr. 3 se pune la dispoziție organizațiilor utilizatorilor de apă pentru irigații de către Administrația Națională a Îmbunătățirilor Funciare.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 497/13.VI.2005
ANEXĂ
SE APROBĂ,

Consiliul de administrație al Administrației
Naționale a Îmbunătățirilor Funciare (ANIF)
la data de .....................................
PROTOCOL
de transmitere fără plată a dreptului de proprietate asupra infrastructurii de irigații,
aparținând domeniului privat al statului, în proprietatea organizațiilor utilizatorilor de apă
pentru irigații, situată pe teritoriul Organizației utilizatorilor de apă pentru irigații ....................,
încheiat la data de .....................
În conformitate cu prevederile art. 26 alin. (1) din Legea îmbunătățirilor funciare
nr. 138/2004, cu modificările ulterioare, și ale art. 75 din Normele metodologice de aplicare a
Legii îmbunătățirilor funciare nr. 138/2004, aprobate prin Hotărârea Guvernului nr. 1.897/2004,
având în vedere hotărârea adunării generale a Organizației utilizatorilor de apă pentru irigații
................................. din data de ..............................,
se încheie prezentul protocol de transmitere a dreptului de proprietate asupra infrastructurii
de îmbunătățiri funciare din domeniul privat al statului între Administrația Națională a
Îmbunătățirilor Funciare reprezentată prin (domnul/doamna) ......................................, director general
și (domnul/doamna) .........................................................., director economic, cu sediul
în ......................................., județul ....................... cod ...................., cont (trezorerie, bancă)
............................., în calitate de predător, și Organizația utilizatorilor de apă pentru irigații
............................, reprezentată prin (domnul/doamna) ..............................., președinte, și
(domnul/doamna) ......................................., contabil, cu sediul în .........................., județul
.........................., cod ......................, cont (trezorerie, bancă) ............................, în calitate de primitor.
Prin prezentul protocol proprietatea asupra infrastructurii de irigații, constituită din mijloace
fixe și obiecte de inventar înscrise în anexele nr. 1a), 1b), 1c) și 1d), aferentă întregului teritoriu
al organizației, se transmite, la cerere, fără plată, în condițiile legii, de la Ministerul Agriculturii,
Pădurilor și Dezvoltării Rurale la Organizația utilizatorilor de apă pentru irigații ...............................
Teritoriul Organizației, în suprafață brută totală de ......... ha, din care netă ...... ha, este situat
în amenajarea ....................................de pe raza teritorială a localităților .........................................,
județul ........................., în ploturile .........................., având următoarele vecinătăți:
— la Nord .....................................................................................................................................;
— la Sud ......................................................................................................................................;
— la Est .........................................................................................................................................;
— la Vest ...................................................................................................................................... .
Predarea-preluarea se face pe baza următoarelor documente anexate:
— inventarul fizic și valoric al canalelor și jgheaburilor de distribuție a apei și construcțiile
hidrotehnice aferente din amenajările interioare de irigații [anexa nr. 1a)];
— inventarul fizic și valoric al conductelor îngropate sub presiune, cămine de vizitare,
accesorii și dispozitive de protecție aferente din amenajările interioare de irigații [anexa nr. 1b)];
— inventarul fizic și valoric al stațiilor de pompare de punere sub presiune, împreună cu
liniile electrice și posturile de transformare aferente [anexa nr. 1c)];
— inventarul instalațiilor de udare ce urmează a fi transferate [anexa nr. 1d)];
— inventarul fizic și valoric al obiectelor de inventar din dotarea infrastructurii preluate
[anexa nr. 1e)];
— inventarul infrastructurii de irigații care se preia de Organizația utilizatorilor de apă pentru
irigații după executarea de către Administrația Națională a Îmbunătățirilor Funciare a lucrărilor de
reparații pentru punerea în funcțiune [anexa nr. 2];
— Regulamentul de exploatare și întreținere a infrastructurii amenajărilor de irigații de pe
teritoriul Organizației utilizatorilor de apă pentru irigații [anexa nr. 3];
— lista planurilor și planșelor, cu caracteristicile tehnice ale infrastructurii de irigații preluate
[anexa nr. 4].
Infrastructura de irigații care necesită lucrări de reparații, la data semnării protocolului, se
preia de organizație de la Administrația Națională a Îmbunătățirilor Funciare, pe bază de procesverbal de predare-preluare, după recepția lucrărilor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005

9

Potrivit prezentului protocol, părților le revin următoarele obligații:
a) pentru predător:
— să predea bunurile ale cărui drept de proprietate se transmite prin prezentul protocol,
potrivit prevederilor acestuia și anexelor;
— să mențină în stare de funcțiune rețeaua de alimentare și distribuție a apei până la
punctele de livrare a apei, în concordanță cu normele tehnice de exploatare;
b) pentru primitor:
— să preia, să gestioneze, să întrețină, să repare și să exploateze în conformitate cu
prevederile art. 26 alin. (1) din Legea nr. 138/2004 și ale art. 17 alin. 1 și 2, ale art. 75 și ale
art. 76 din Normele metodologice de aplicare a Legii nr. 138/2004, aprobate prin Hotărârea
Guvernului nr. 1.897/2004, în interesul public al tuturor beneficiarilor deținători de terenuri situate
pe teritoriul organizației, infrastructura preluată conform anexelor nr. 1a)—1e);
— să mențină infrastructura preluată în stare de funcțiune, potrivit prevederilor normelor
tehnice și regulamentului de exploatare și întreținere din anexa nr. 3;
— să exploateze infrastructura preluată, cu respectarea prevederilor legislației muncii și de
protecție a muncii, normelor tehnice și regulamentului de exploatare și întreținere din anexa nr. 3;
— să pună la dispoziție datele solicitate de către sucursala teritorială a Administrației
Naționale a Îmbunătățirilor Funciare pentru întocmirea balanței de apă;
— să permită montarea echipamentelor de măsurare a debitelor și a volumelor de apă și
citirea acestora pentru stabilirea volumelor de apă preluate.
Pe baza prezentului protocol valoarea domeniului privat al statului aflat în administrarea
Administrației Naționale a Îmbunătățirilor Funciare se diminuează cu valoarea prevăzută în anexele
nr. 1a)—1e), iar cu aceeași valoare se majorează patrimoniul organizației.
Prezentul protocol s-a întocmit în 3 exemplare, dintre care un exemplar pentru predător, unul
pentru primitor și unul pentru Ministerul Agriculturii, Pădurilor și Dezvoltării Rurale, și intră în
vigoare la data semnării lui.
Anexele nr. 1a), 1b), 1c), 1d), 1e), 2, 3 și 4, precum și planurile cerute conform listei din
anexa nr. 4 fac parte integrantă din prezentul protocol.

Predător,
Administrația Națională a Îmbunătățirilor
Funciare
Președinte,
........................................
(numele, prenumele, semnătura și ștampila)
Director general,
........................................
(numele, prenumele, semnătura și ștampila)

Primitor,
Organizația utilizatorilor de apă pentru irigații
.........................................................................
Președinte,
........................................
(numele, prenumele, semnătura și ștampila)
Contabil,
........................................
(numele, prenumele și semnătura)

Directorul sucursalei,
....................................................,
(numele, prenumele, semnătura și ștampila)
N O T Ă:

Pentru transmiterea dreptului de proprietate asupra infrastructurii de irigații aparținând
domeniului privat al statului, aflată în folosința altei instituții decât Administrația Națională a
Îmbunătățirilor Funciare, conform prevederilor art. 75 alin. (1) din Normele metodologice de aplicare
a Legii nr. 138/2004, aprobate prin Hotărârea Guvernului nr. 1.897/2004, prezentul protocol se
adaptează corespunzător.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005

ANEXA Nr. 1a)
la protocol

10

PDF compression, OCR, web-optimization with CVISION's PdfCompressor

11

ANEXA Nr. 1b)
la protocol

MONITORUL OFICIAL AL ROMÂNIEI, PARTEA I, Nr. 497/13.VI.2005

PDF compression, OCR, web-optimization with CVISION's PdfCompressor

în corelare cu registrul de mijloace fixe.

NOTA: Se vor înscrie toate părțile componente ale stației de pompare pe tipodimensiuni,

ANEXA Nr. 1c)
la protocol

12
MONITORUL OFICIAL AL ROMÂNIEI, PARTEA I, Nr. 497/13.VI.2005

PDF compression, OCR, web-optimization with CVISION's PdfCompressor

13

ANEXA Nr. 1d)
la protocol

MONITORUL OFICIAL AL ROMÂNIEI, PARTEA I, Nr. 497/13.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 497/13.VI.2005

ANEXA Nr. 1e)
la protocol

14

PDF compression, OCR, web-optimization with CVISION's PdfCompressor

15

ANEXA Nr. 2
la protocol

MONITORUL OFICIAL AL ROMÂNIEI, PARTEA I, Nr. 497/13.VI.2005

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 497/13.VI.2005
ANEXA Nr. 4
la protocol

Administrația Națională a Îmbunătățirilor
Funciare
Sucursala ...............................................

Organizația utilizatorilor de apă
pentru irigații ........................................

LISTA

planurilor și planșelor, cu caracteristicile tehnice ale infrastructurii de irigații
Planșa 1 — Plan de ansamblu al amenajării cu rețeaua de irigații (scara 1:50.000)
Planșa 2 — Plan sau planurile teritoriului aparținând O.U.A.I., pe ploturi, cu reprezentarea
infrastructurii de irigații la scara 1:10.000, cu caracteristicile tehnice ale
amenajărilor interioare și stațiile de punere sub presiune, cu liniile electrice de
alimentare aferente.
Predător,

Primitor,
Asociația utilizatorilor de apă pentru irigații

Ministerul Agriculturii, Alimentației și Pădurilor —
Administrația Națională a Îmbunătățirilor Funciare
Sucursala .............................................................

...........................................................................

Director,
...........................................................

Președinte,
...........................................................

(numele, prenumele, semnătura și ștampila)

(numele, prenumele, semnătura și ștampila)

Director economic,
...........................................................

Contabil,

(numele, prenumele, semnătura și ștampila)

...........................................................
(numele, prenumele și semnătura)

Consilier juridic,
...........................................................
(numele, prenumele, semnătura)
N O T Ă:

Planurile de la pozițiile 1 și 2 din listă, ce se vor prezenta la protocolul de transfer, trebuie
să poarte în mod obligatoriu semnăturile de mai sus.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 497/13.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|017504]
ISSN 1453—4495

PDF compression, OCR, web-optimization with CVISION's PdfCompressor

