Anul 173 (XVII) — Nr. 1.099

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 decembrie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 563 din 25 octombrie 2005 referitoare la
excepția de neconstituționalitate a dispozițiilor
art. 269 alin. 1 din Codul de procedură civilă.......
Decizia nr. 577 din 3 noiembrie 2005 referitoare la
excepția de neconstituționalitate a dispozițiilor
art. 13 alin. (1) din Legea nr. 570/2004 privind
unele măsuri pentru privatizarea societăților
comerciale filiale de distribuție și furnizare a
energiei electrice îElectrica Dobrogea“ — S.A. și
îElectrica Banat“ — S.A., precum și unele măsuri
pentru reglementarea activităților societăților
comerciale din domeniul distribuției de energie
electrică ......................................................................
Decizia nr. 590 din 8 noiembrie 2005 referitoare la
excepția de neconstituționalitate a dispozițiilor
art. 167 alin. 1 din Codul de procedură civilă și
ale art. 29 alin. (6) din Legea nr. 47/1992 privind
organizarea și funcționarea Curții Constituționale...

Nr.
Decizia nr. 627 din 17 noiembrie 2005 referitoare la
excepția de neconstituționalitate a dispozițiilor
art. 160 2 alin. 1 teza a doua din Codul de
procedură penală.......................................................

Pagina

9–10

2–3

3–6

HOTĂRÂRI ALE GUVERNULUI ROMÂNIEI
1.510. — Hotărâre privind organizarea Reuniunii
miniștrilor transporturilor din statele membre ale
Organizației Cooperării Economice a Mării Negre
(OCEMN) (București, 15 martie 2006), precedată
de reuniunea grupului de lucru pentru transporturi
al organizației (București, 13—14 martie 2006) .....
1.511. — Hotărâre privind aprobarea Regulamentului
pentru organizarea și funcționarea consiliilor de
onoare ale ordinelor naționale Steaua României,
Serviciul Credincios și Pentru Merit ..........................

12–13

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
660. — Ordin al ministrului economiei și comerțului
privind aprobarea Ghidului de identificare a
elementelor de infrastructură critică din economie......

14–16

11

2

MONITORUL OFICIAL AL ROMÂNIEI, PARTEA I, Nr. 1.099/6.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 563
din 25 octombrie 2005

referitoare la excepția de neconstituționalitate a dispozițiilor art. 269 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 269 alin. 1 din Codul de
procedură civilă, excepție ridicată de Constantin Crețu în
Dosarul nr. 1.232/C/2005 al Tribunalului Timiș — Secția
civilă.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, arătând că autorul nu motivează contrarietatea
dintre dispoziția criticată și Legea fundamentală, fapt ce
contravine dispozițiilor art. 10 alin. (2) din Legea
nr. 47/1992 privind organizarea și funcționarea Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 13 iunie 2005, pronunțată în Dosarul
nr. 1.232/C/2005, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 269 alin. 1 din Codul de procedură civilă,
excepție ridicată de Constantin Crețu.
În susținerea excepției de neconstituționalitate autorul
acesteia indică prevederile constituționale considerate a fi
încălcate de către textul de lege criticat, fără a motiva în
ce măsură acesta nesocotește Constituția.
Tribunalul Timiș — Secția civilă apreciază că excepția
de neconstituționalitate este neîntemeiată, art. 269 alin. 1
din Codul de procedură civilă respectând principiul
separației și echilibrul puterilor în stat, precum și dispozițiile
constituționale ce reglementează rolul Președintelui. Norma
criticată constituie temeiul juridic prin care șeful statului
solicită autorităților publice competente să pună în aplicare
o hotărâre judecătorească pronunțată de o instanță
independentă.
Pe de altă parte, instanța arată că textul de lege criticat
nu are legătură cu soluționarea cauzei, art. 269 alin. 1
devenind incident ulterior pronunțării hotărârii judecătorești
și dezînvestirii instanței.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că dispozițiile art. 269 alin. 1 din
Codul de procedură civilă nu au legătură cu soluționarea
cauzei, respectiv cu soluționarea recursului împotriva unei
sentințe care are ca obiect o contestație la executare,
astfel încât, potrivit art. 29 alin. (1) și (6) din Legea
nr. 47/1992, excepția de neconstituționalitate este
inadmisibilă.
Avocatul Poporului apreciază că excepția de
neconstituționalitate este neîntemeiată, formula executorie
prevăzută de art. 269 alin. 1 din Codul de procedură civilă
fiind un ordin dat în numele Președintelui României
organelor de executare, agenților executivi și procurorilor
ca, după caz, să procedeze la executarea hotărârii sau să
sprijine această executare. O asemenea atribuție a
Președintelui are semnificația colaborării puterilor statului la
aplicarea Constituției și a legilor, în deplină concordanță cu
principiul separației și echilibrului puterilor în stat.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum a
fost reținut de instanța judecătorească, îl constituie
dispozițiile art. 269 alin. 1 din Codul de procedură civilă,
dispoziții care au următorul conținut: îHotărârile vor fi
învestite cu formula executorie, după cum urmează:
«Noi, Președintele României»
(Aici urmează cuprinsul hotărârii).
«Dăm împuternicire și ordonăm agenților administrativi și ai
forței publice să execute această (hotărâre); procurorilor să
stăruie pentru aducerea ei la îndeplinire. Spre credință,
prezenta (hotărâre) s-a semnat de ......................................
(urmează semnătura președintelui și a grefierului).»“

MONITORUL OFICIAL AL ROMÂNIEI, PARTEA I, Nr. 1.099/6.XII.2005
Autorul excepției susține că dispozițiile legale criticate
încalcă prevederile constituționale cuprinse în:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 80 alin. (2): îPreședintele României veghează la
respectarea Constituției și la buna funcționare a autorităților
publice. În acest scop, Președintele exercită funcția de mediere
între puterile statului, precum și între stat și societate.“;
— Art. 84 alin. (1) teza finală: îÎn timpul mandatului,
Președintele României nu poate fi membru al unui partid și nu
poate îndeplini nici o altă funcție publică sau privată.“;
— Art. 85: î(1) Președintele României desemnează un
candidat pentru funcția de prim-ministru și numește Guvernul
pe baza votului de încredere acordat de Parlament.
(2) În caz de remaniere guvernamentală sau de vacanță a
postului, Președintele revocă și numește, la propunerea
primului-ministru, pe unii membri ai Guvernului.
(3) Dacă prin propunerea de remaniere se schimbă
structura sau compoziția politică a Guvernului, Președintele
României va putea exercita atribuția prevăzută la alineatul (2)
numai pe baza aprobării Parlamentului, acordată la propunerea
primului-ministru.“;

3

— Art. 94: îPreședintele României îndeplinește și
următoarele atribuții:
a) conferă decorații și titluri de onoare;
b) acordă gradele de mareșal, de general și de amiral;
c) numește în funcții publice, în condițiile prevăzute de lege;
d) acordă grațierea individuală.“
Examinând excepția de neconstituționalitate, Curtea
constată că aceasta este inadmisibilă, deoarece autorul
excepției se limitează la a menționa textele constituționale
care în opinia sa sunt încălcate prin reglementarea legală
dedusă controlului, fără a preciza în ce constă încălcarea,
deci, fără a evidenția pretinsa relație de contrarietate care
ar fi de natură să confere caracter neconstituțional textului
de lege criticat.
Într-o atare situație, simpla invocare a prevederilor din
Constituție pretins a fi nesocotite nu echivalează cu
motivarea criticii și, prin urmare, excepția nu satisface
exigența prevăzută de art. 10 alin. (2) din Legea
nr. 47/1992, potrivit căreia îSesizările trebuie făcute în formă
scrisă și motivate“, ceea ce o califică drept inadmisibilă. În
realitate, procedând ca atare, autorul excepției nu face
decât să lase pe seama Curții Constituționale motivarea
stricto sensu a excepției constând în evidențierea
eventualelor contradicții între textul legal criticat și textul
constituțional de referință considerat a fi încălcat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 269 alin. 1 din Codul de procedură civilă, excepție
ridicată de Constantin Crețu în Dosarul nr. 1.232/C/2005 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 577
din 3 noiembrie 2005

referitoare la excepția de neconstituționalitate a dispozițiilor art. 13 alin. (1) din Legea nr. 570/2004
privind unele măsuri pentru privatizarea societăților comerciale filiale de distribuție și furnizare
a energiei electrice îElectrica Dobrogea“ — S.A. și îElectrica Banat“ — S.A.,
precum și unele măsuri pentru reglementarea activităților societăților comerciale
din domeniul distribuției de energie electrică
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 13 alin. (1) din Legea
nr. 570/2004 privind unele măsuri pentru privatizarea
societăților comerciale filiale de distribuție și furnizare a
energiei electrice îElectrica Dobrogea“ — S.A. și îElectrica
Banat“ — S.A., precum și unele măsuri pentru
reglementarea activităților societăților comerciale din
domeniul distribuției de energie electrică, excepție ridicată
de Municipiul Medgidia, prin primar, în Dosarul

4

MONITORUL OFICIAL AL ROMÂNIEI, PARTEA I, Nr. 1.099/6.XII.2005

nr. 279/COM/2005 al Tribunalului Constanța — Secția
comercială.
La apelul nominal răspunde consilier juridic Ramona
Roman pentru autorul excepției, lipsă fiind cealaltă parte,
față de care procedura de citare este legal îndeplinită.
Cauza fiind în stare de judecată, reprezentantul
autorului excepției solicită admiterea excepției de
neconstituționalitate pentru motivele invocate în fața
Tribunalului Constanța — Secția comercială.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens, arată că în realitate critica
autorului excepției vizează contradicția dintre art. 13
alin. (1) din Legea nr. 570/2004 și art. 3 din Ordonanța
Guvernului nr. 42/2003, iar nu contrarietatea textului de
lege supus controlului de constituționalitate față de Legea
fundamentală.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2005, pronunțată în Dosarul
nr. 279/COM/2005, Tribunalul Constanța — Secția
comercială a sesizat Curtea Constituțională cu excepția de
neconstituționalitate a dispozițiilor art. 13 alin. (1) din
Legea nr. 570/2004 privind unele măsuri pentru
privatizarea societăților comerciale filiale de distribuție și
furnizare a energiei electrice îElectrica Dobrogea“ — S.A.
și îElectrica Banat“ — S.A., precum și unele măsuri pentru
reglementarea activităților societăților comerciale din
domeniul distribuției de energie electrică, excepție ridicată
de Municipiul Medgidia, prin primar, cu prilejul soluționării
unei acțiuni în constatare a dreptului de proprietate.
În motivarea excepției de neconstituționalitate autorul
acesteia susține, în esență, că dispozițiile legale criticate
contravin dreptului de proprietate protejat de art. 44 și
art. 136 alin. (2) și (4) din Constituție. În motivarea acestei
susțineri arată că, potrivit dispozițiilor art. 3 alin. (1)—(3)
din Ordonanța Guvernului nr. 42/2003, sistemele de
iluminat public aparțin proprietății publice a unităților
administrativ-teritoriale. Or, art. 13 alin. (1) din Legea
nr. 570/2004, care prevede că îbunurile aferente
infrastructurii tehnico-edilitare afectate activității de iluminat
public, înregistrate în patrimoniul societăților comerciale filiale
de distribuție și furnizare a energiei electrice, sunt proprietatea
acestora“, realizează, în fapt, un transfer abuziv al dreptului
de proprietate. În sprijinul acestor susțineri invocă
prevederile art. 21 lit. d) și f) din Ordonanța Guvernului
nr. 42/2003, coroborate cu cele ale art. 30 alin. (2) lit. c)
din același act normativ, prevederi care consacră dreptul
autorităților publice locale de a adopta hotărâri sau de a
emite dispoziții cu privire la gestionarea serviciului public,
precum și de a adopta hotărâri de aprobare a
Regulamentelor de organizare și funcționare a serviciilor de
iluminat public. Aceasta dovedește, în opinia sa, faptul că
textul de lege criticat înesocotește dispozițiile aflate în
vigoare la apariția sa, întrucât consiliile locale nu ar putea
dispune, prin adoptarea de hotărâri, de bunuri ce nu i-ar
aparține, anume serviciul de iluminat public“.

Tribunalul Constanța — Secția comercială apreciază că
excepția ridicată nu este întemeiată. În acest sens, arată
că art. 3 din Ordonanța Guvernului nr. 42/2003 și art. 13
alin. (1) din Legea nr. 570/2004 reglementează distinct
două categorii de bunuri aferente infrastructurii tehnice
edilitare publice: unele înscrise în patrimoniul societăților
comerciale, iar altele făcând parte din patrimoniul public al
unităților administrativ-teritoriale. Astfel, amintește că însuși
art. 3 din Ordonanța Guvernului nr. 42/2003 prevede
excepții de la norma pe care o instituie, iar textul de lege
supus controlului de constituționalitate constituie o astfel de
excepție. În sprijinul acestei concluzii consideră că sunt și
prevederile alin. (2) al art. 13 din Legea nr. 570/2004,
potrivit cărora îbunurile aferente infrastructurii tehnico-edilitare
afectate activității de iluminat public, altele decât cele
prevăzute la alin. (1), urmează regimul proprietății stabilit la
art. 3 alin. (3) din Ordonanța Guvernului nr. 42/2004“. Așa
fiind, cele două texte legale respectă atât garantarea
proprietății private a societăților comerciale, cât și a
proprietății publice a unităților administrativ-teritoriale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că textul de lege criticat nu
contravine prevederilor constituționale invocate de autorul
excepției. Astfel, coroborând prevederile art. 13 din Legea
nr. 570/2004 cu cele ale art. 3 alin. (3) din Ordonanța
Guvernului nr. 42/2003, arată că îbunurile aferente
infrastructurii tehnico-edilitare afectate activității de iluminat
public constituie proprietate publică a unităților administrativteritoriale, mai puțin bunurile care sunt exceptate potrivit
legii, și anume cele care sunt înregistrate în patrimoniul
societăților comerciale filiale de distribuție și furnizare a
energiei electrice, care sunt proprietatea acestora“.
Avocatul Poporului consideră că dispozițiile art. 13
alin. (1) din Legea nr. 570/2004 sunt constituționale. Astfel,
raportându-se la prevederile art. 44 din Constituție,
amintește că alin. (1) al acestui articol dă legiuitorului
dreptul de a stabili conținutul și limitele dreptului de
proprietate. Acesta poate stabili cadrul juridic pentru
exercitarea atributelor dreptului de proprietate, în așa fel
încât să nu vină în coliziune cu interesele generale sau cu
interesele particulare legitime ale altor subiecte de drept.
Prin urmare, legiuitorul va putea institui limitări rezonabile
în valorificarea acestui drept subiectiv. Art. 13 alin. (1) din
Legea nr. 570/2004 nu a făcut decât să dea expresie
acestor imperative, în limitele stabilite de Legea
fundamentală. Cât privește critica de neconstituționalitate
raportată la art. 136 alin. (2) și (4) din Constituție, arată
că textul de lege criticat nu conține norme contrare acestor
dispoziții constituționale.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

MONITORUL OFICIAL AL ROMÂNIEI, PARTEA I, Nr. 1.099/6.XII.2005
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 13 alin. (1) din Legea nr. 570/2004 privind
unele măsuri pentru privatizarea societăților comerciale
filiale de distribuție și furnizare a energiei electrice
îElectrica Dobrogea“ — S.A. și îElectrica Banat“ — S.A.,
precum și unele măsuri pentru reglementarea activităților
societăților comerciale din domeniul distribuției de energie
electrică, publicată în Monitorul Oficial al României, Partea I,
nr. 1.198 din 15 decembrie 2004, dispoziții potrivit cărora:
îBunurile aferente infrastructurii tehnico-edilitare afectate
activității de iluminat public, înregistrate în patrimoniul
societăților comerciale filiale de distribuție și furnizare a
energiei electrice, sunt proprietatea acestora. Folosința acestor
bunuri de către un operator autorizat să desfășoare serviciul de
iluminat public la nivelul unei unități administrativ-teritoriale se
va face prin delimitare patrimonial-contabilă, în scopul
determinării tarifelor stabilite prin regulamentele Autorității
Naționale de Reglementare pentru Serviciile Publice de
Gospodărie Comunală, în termenii și în condițiile negociate
direct de către operatorul autorizat cu proprietarul acestor
bunuri.“
În opinia autorului excepției dispozițiile legale criticate
încalcă prevederile art. 44 și art. 136 alin. (2) și (4) din
Constituție, conform cărora:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.

5

(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
— Art. 136 alin. (2) și (4): î(2) Proprietatea publică este
garantată și ocrotită prin lege și aparține statului sau unităților
administrativ-teritoriale. [...]
(4) Bunurile proprietate publică sunt inalienabile. În
condițiile legii organice, ele pot fi date în administrare regiilor
autonome ori instituțiilor publice sau pot fi concesionate ori
închiriate; de asemenea, ele pot fi date în folosință gratuită
instituțiilor de utilitate publică.“
Examinând excepția de neconstituționalitate, Curtea
constată că esența criticilor formulate împotriva art. 13
alin. (1) din Legea nr. 570/2004 vizează, în fapt, existența
unui pretins îtransfer abuziv“ de bunuri din proprietatea
publică în proprietatea privată. Astfel, autorul excepției
consideră că acest text de lege dispune trecerea în
proprietatea societăților comerciale a unor bunuri care,
potrivit art. 3 alin. (3) din Ordonanța Guvernului
nr. 42/2003 privind organizarea și funcționarea serviciilor de
iluminat public, aprobată prin Legea nr. 475/2003, aparțin
proprietății publice a unităților administrativ-teritoriale.
Analizând aceste susțineri, Curtea constată că bunurile
vizate de textul de lege criticat nu intră în categoria celor
nominalizate în art. 136 alin. (3) din Constituție, care îfac
obiectul exclusiv al proprietății publice“. Prin urmare, statul,
prin autoritatea sa legiuitoare, poate dispune în privința
încadrării acestora în proprietatea publică sau privată a
statului ori a unităților administrativ-teritoriale, în privința
modificării regimului lor juridic, chiar și în privința înstrăinării
lor. Asemenea acte legislative de dispoziție nu contravin
prevederilor constituționale care consacră principiul
garantării și ocrotirii proprietății publice.
În situația supusă controlului Curții, legiuitorul, în limitele
cadrului constituțional, a prevăzut în art. 3 alin. (3) din
Ordonanța Guvernului nr. 42/2003 că sistemele de iluminat
public aparțin proprietății publice a unităților administrativteritoriale. În același timp, prin cea de-a doua teză a
textului de lege amintit a precizat că de la această regulă
pot fi instituite, prin lege, excepții. Una dintre aceste
excepții o reprezintă chiar dispozițiile art. 13 alin. (1) din
Legea nr. 570/2004, care constituie obiectul excepției de
neconstituționalitate. Această concluzie este confirmată și
de dispozițiile alin. (2) al aceluiași articol, potrivit căruia
îBunurile aferente infrastructurii tehnico-edilitare afectate
activității de iluminat public, altele decât cele prevăzute la
alin. (1), urmează regimul proprietății stabilit la art. 3 alin. (3)
din Ordonanța Guvernului nr. 42/2003 privind organizarea și
funcționarea serviciilor de iluminat public, aprobată cu
modificări și completări prin Legea nr. 475/2003, cu modificările
și completările ulterioare“.
Așa fiind, Curtea constată că prevederile legale criticate
nu aduc atingere garanțiilor constituționale ale dreptului de
proprietate publică consacrate în art. 136 alin. (2) și (4).

6

MONITORUL OFICIAL AL ROMÂNIEI, PARTEA I, Nr. 1.099/6.XII.2005

În ceea ce privește critica de neconstituționalitate
raportată la art. 44 din Constituție, Curtea observă că
aceste dispoziții constituționale nu au incidență în cauză,

întrucât punctul de vedere susținut de autorul excepției
tinde la protejarea proprietății publice, iar nu a celei
private.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (1) din Legea nr. 570/2004 privind unele
măsuri pentru privatizarea societăților comerciale filiale de distribuție și furnizare a energiei electrice îElectrica Dobrogea“ —
S.A. și îElectrica Banat“ — S.A., precum și unele măsuri pentru reglementarea activităților societăților comerciale din
domeniul distribuției de energie electrică, excepție ridicată de Municipiul Medgidia, prin primar, în Dosarul
nr. 279/COM/2005 al Tribunalului Constanța — Secția comercială.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 590
din 8 noiembrie 2005

referitoare la excepția de neconstituționalitate a dispozițiilor art. 167 alin. 1
din Codul de procedură civilă și ale art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 167 alin. 1 din Codul de
procedură civilă și ale art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Comisia locală de
aplicare a Legii fondului funciar nr. 18/1991 a comunei
Blejoi, județul Prahova, în Dosarul nr. 3.026/2004 al
Judecătoriei Ploiești.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate. Astfel, în
ceea ce privește dispozițiile art. 167 alin. 1 din Codul de

procedură civilă, apreciază că acestea nu contravin
principiului egalității în drepturi, întrucât reglementarea
dedusă controlului se aplică tuturor celor aflați în situația
prevăzută în ipoteza normei legale, fără nici o discriminare
pe considerente arbitrare. Textul de lege criticat este în
deplină concordanță și cu prevederile art. 21 din
Constituție, iar cât privește prevederile art. 11 alin. (2)
raportate la art. 20 alin. (1) din Legea fundamentală,
apreciază că acestea nu au relevanță în soluționarea
cauzei. Așa fiind, critica de neconstituționalitate a art. 167
alin. 1 din Codul de procedură civilă este neîntemeiată.
Referitor la dispozițiile art. 29 alin. (6) din Legea
nr. 47/1992, Ministerul Public consideră că excepția de
neconstituționalitate a acestor dispoziții este inadmisibilă,
întrucât nu au legătură cu soluționarea cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 26 aprilie 2005, pronunțată în
Dosarul nr. 3.026/2004, Judecătoria Ploiești a sesizat
Curtea Constituțională cu excepția de neconstituționalitate
a dispozițiilor art. 167 alin. 1 din Codul de procedură civilă
și ale art. 29 alin. (6) din Legea nr. 47/1992 privind
organizarea și funcționarea Curții Constituționale. Excepția

MONITORUL OFICIAL AL ROMÂNIEI, PARTEA I, Nr. 1.099/6.XII.2005
a fost ridicată de Comisia locală de aplicare a Legii
fondului funciar nr. 18/1991 a comunei Blejoi, județul
Prahova, într-o cauză civilă având ca obiect daune
interese.
În motivarea excepției de neconstituționalitate autorul
acesteia susține că dispozițiile art. 167 alin. 1 încalcă
prevederile art. 16 alin. (1), art. 11 alin. (2) raportat la
art. 20 alin. (1), precum și art. 21 alin. (3) din Constituție,
în măsura în care acordă instanței de judecată posibilitatea
de a cenzura, sub aspectul utilității și concludenței, cererea
în probațiune formulată de o parte litigantă, într-o anumită
procedură judiciară, pentru administrarea de probe, în
vederea apărării poziției sale procesuale și a drepturilor
sale substanțiale ce formează obiectul cauzei deduse
judecății. De asemenea, în opinia autorului excepției,
dispozițiile art. 29 alin. (6) din Legea nr. 47/1992 sunt
neconstituționale, deoarece conferă instanței judecătorești,
în fața căreia a fost invocată excepția de
neconstituționalitate, posibilitatea de a cenzura sesizarea
Curții Constituționale, îngrădind astfel exercitarea controlului
de constituționalitate.
Judecătoria Ploiești consideră că excepția de
neconstituționalitate este neîntemeiată. În acest sens
apreciază că dispozițiile art. 167 alin. 1 din Codul de
procedură civilă, care dau posibilitatea judecătorului să
aprecieze asupra pertinenței și concludenței sau utilității
probelor propuse de părți în dovedirea pretențiilor acestora,
nu contravin prevederilor constituționale invocate de autorul
excepției, întrucât nu poate fi lăsată la latitudinea părților
administrarea probelor în procesul civil, fără intervenția
judecătorului desemnat în soluționarea cauzei. În ceea ce
privește neconstituționalitatea art. 29 alin. (6) din Legea
nr. 47/1992, instanța apreciază că determinarea caracterului
admisibil sau inadmisibil al unei cereri reprezintă atributul
instanței judecătorești. De altfel, încheierea prin care se
respinge cererea de sesizare a Curții Constituționale poate
fi atacată cu recurs, asigurându-se în acest mod verificarea
legalității și temeiniciei încheierii respective.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că, în ceea ce privește art. 167
alin. 1 din Codul de procedură civilă, excepția de
neconstituționalitate este neîntemeiată, întrucât nu se poate
vorbi despre încălcarea principiului egalității, atât timp cât
dispoziția criticată este aplicabilă în cazul oricăreia dintre
părțile din proces. De asemenea, nu se poate susține nici
restrângerea liberului acces la justiție, părțile având
posibilitatea să propună, prin cererea de chemare în
judecată, prin întâmpinare sau, după caz, la prima zi de
înfățișare, orice probă pe care o consideră necesară.

7

Referitor la susținerea privind înfrângerea art. 11 alin. (2)
raportat la art. 20 din Constituție, arată că autorul excepției
nu argumentează în ce fel este încălcat principiul referitor
la preemțiunea reglementărilor internaționale asupra
dreptului intern. De altfel, Guvernul apreciază că
majoritatea aspectelor invocate de autorul excepției nu se
pot încadra într-o critică de neconstituționalitate, ci vizează
aspecte ce țin de modul în care instanța a aplicat legea
în cauza respectivă.
Cât privește critica de neconstituționalitate a art. 29
alin. (6) din Legea nr. 47/1992, aceste dispoziții legale se
referă la procedura de soluționare a excepțiilor de
neconstituționalitate, astfel încât nu au legătură cu
soluționarea litigiului dintre părți. Ca atare, sub acest
aspect, excepția este inadmisibilă.
Avocatul Poporului apreciază că dispozițiile legale
criticate sunt constituționale. În acest sens arată că nu
poate fi reținută critica de neconstituționalitate a art. 167
alin. 1 din Codul de procedură civilă față de art. 16
alin. (1) din Constituție, întrucât reglementarea dedusă
controlului se aplică tuturor celor aflați în situația prevăzută
de ipoteza normei legale, fără nici o discriminare pe
considerente arbitrare. În ceea ce privește contrarietatea
art. 29 alin. (6) din Legea nr. 47/1992 cu prevederile
art. 142 alin. (1) și art. 146 lit. d) din Constituție, Avocatul
Poporului arată că instituirea cazurilor de inadmisibilitate a
unei excepții nu contravine nici unei dispoziții
constituționale și nu este de natură să conducă la ideea
că, prin aceasta, instanța care judecă fondul se substituie,
sub acoperirea unei dispoziții legale, Curții Constituționale.
În susținerea acestui punct de vedere, este invocată
jurisprudența instanței de contencios constituțional, și
anume Decizia nr. 375/2003. În final, apreciază că
prevederile art. 11 alin. (2) raportate la art. 20 alin. (1) din
Constituție nu au relevanță în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 167 alin. 1 din Codul de procedură civilă și
cele ale art. 29 alin. (6) din Legea nr. 47/1992 privind

8

MONITORUL OFICIAL AL ROMÂNIEI, PARTEA I, Nr. 1.099/6.XII.2005

organizarea și funcționarea Curții Constituționale, care au
următorul conținut:
— Art. 167 alin. 1 din Codul de procedură civilă:
îDovezile se pot încuviința numai dacă instanța socotește
că ele pot să aducă dezlegarea pricinii, afară de cazul când ar
fi primejdie ca ele să se piardă prin întârziere.“;
— Art. 29 alin. (6) din Legea nr. 47/1992:
îDacă excepția este inadmisibilă, fiind contrară prevederilor
alin. (1), (2) sau (3), instanța respinge printr-o încheiere
motivată cererea de sesizare a Curții Constituționale,
încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.“
În susținerea neconstituționalității acestor texte de lege,
autorul excepției invocă încălcarea prevederilor art. 16
alin. (1), art. 11 alin. (2) raportat la art. 20 alin. (1), art. 21
alin. (3), art. 142 alin. (1) și art. 146 lit. d) din Constituție,
care au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 11 alin. (2): îTratatele ratificate de Parlament,
potrivit legii, fac parte din dreptul intern.“;
— Art. 20 alin. (1): îDispozițiile constituționale privind
drepturile și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 142 alin. (1): îCurtea Constituțională este garantul
supremației Constituției.“;
— Art. 146 lit. d): îCurtea Constituțională are următoarele
atribuții: [...]
d) hotărăște asupra excepțiilor de neconstituționalitate
privind legile și ordonanțele, ridicate în fața instanțelor
judecătorești sau de arbitraj comercial; excepția de
neconstituționalitate poate fi ridicată și direct de Avocatul
Poporului;“.

Examinând excepția de neconstituționalitate, Curtea
constată că, în ceea ce privește competența recunoscută
instanței de a hotărî asupra admisibilității unei probe, în
funcție de pertinența și concludența sa, aceasta este un
corolar firesc și necesar al învestirii sale cu soluționarea
cauzei pe care este ținută să o finalizeze printr-o hotărâre
legală și temeinică. Dincolo de rațiunile care impun și
justifică o atare prerogativă, consacrarea ei nu relevă însă
nici un fine de neconstituționalitate. Astfel, în absența
oricărui criteriu cu valențe discriminatorii, reglementarea în
cauză nu contravine art. 16 alin. (1) din Constituție.
În ceea ce privește prevederile art. 21 alin. (3) din
Legea fundamentală, Curtea constată că dispozițiile
art. 167 alin. 1 din Codul de procedură civilă, departe de
a aduce atingere dreptului la un proces echitabil, în
realitate îi dau expresie, constituind o modalitate eficientă
de prevenire și limitare a abuzului de drept în materie. În
sfârșit, cu referire la art. 11 alin. (2) raportat la art. 20
alin. (1) din Constituție, invocarea acestuia este lipsită de
relevanță, în măsura în care nu a fost evidențiată o
prevedere convențională internațională, nepreluată de
Constituție, care să fi fost încălcată prin reglementarea
criticată. Așa fiind, critica de neconstituționalitate a
dispozițiilor art. 167 alin. 1 din Codul de procedură civilă
este neîntemeiată.
De altfel, Curtea Constituțională s-a mai pronunțat cu
privire la constituționalitatea prevederilor art. 167 din Codul
de procedură civilă, în acest sens fiind Decizia nr. 38 din
6 februarie 2002, publicată în Monitorul Oficial al României,
Partea I, nr. 173 din 13 martie 2002.
În ceea ce privește critica de neconstituționalitate a
dispozițiilor art. 29 alin. (6) din Legea nr. 47/1992, Curtea
constată că aceste prevederi legale, care se referă la
procedura soluționării excepțiilor de neconstituționalitate, nu
au legătură cu soluționarea litigiului dintre părți. În
consecință, sub acest aspect, excepția urmează să fie
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind neîntemeiată, excepția de neconstituționalitate a dispozițiilor art. 167 alin. 1 din Codul de
procedură civilă, excepție ridicată de Comisia locală de aplicare a Legii fondului funciar nr. 18/1991 a comunei Blejoi,
județul Prahova, în Dosarul nr. 3.026/2004 al Judecătoriei Ploiești.
2. Respinge, ca fiind inadmisibilă, excepția de neconstituționalitate a dispozițiilor art. 29 alin. (6) din Legea
nr. 47/1992 privind organizarea și funcționarea Curții Constituționale, excepție ridicată de același autor în același dosar.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 1.099/6.XII.2005

9

CURTEA CONSTITUȚIONALĂ

D E C I Z I A Nr. 627
din 17 noiembrie 2005

referitoare la excepția de neconstituționalitate a dispozițiilor art. 1602 alin. 1 teza a doua
din Codul de procedură penală
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1602 alin. 1 teza a doua și
art. 1604 alin. 1 din Codul de procedură penală, excepție
ridicată de Dan Vasile Dobocan în Dosarul nr. 1.928/2005
al Tribunalului Bihor — Secția penală.
La apelul nominal se constată lipsa autorului excepției,
față de care procedura de citare a fost legal îndeplinită.
Curtea dispune a se face apelul și în Dosarul
nr. 654 D/2005, având ca obiect aceeași excepție, ridicată
de Gheorghe Păcurar în Dosarul nr. 1.929/2005 al
Tribunalului Bihor — Secția penală. La apelul nominal se
constată lipsa autorului excepției, față de care procedura
de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale,
dispune
conexarea
Dosarului
nr. 654 D/2005 la Dosarul nr. 653 D/2005, care a fost
primul înregistrat.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 19 aprilie 2005, pronunțate în
dosarele nr. 1.928/2005 și nr. 1.929/2005, Tribunalul Bihor —
Secția penală a sesizat Curtea Constituțională cu excepția
de neconstituționalitate a dispozițiilor art. 1602 alin. 1 teza
a doua și art. 1604 alin. 1 din Codul de procedură penală,
excepție ridicată de Dan Vasile Dobocan și, respectiv,
Gheorghe Păcurar în dosarele menționate.
În motivarea excepției de neconstituționalitate se
susține că dispozițiile 1602 alin. 1 teza a doua din Codul
de procedură penală, care prevăd condițiile în care poate fi

acordată liberarea provizorie sub control judiciar, sunt
contrare art. 23 alin. (10) din Constituție, în conformitate cu
care îPersoana arestată preventiv are dreptul să ceară
punerea sa în libertate provizorie, sub control judiciar sau pe
cauțiune“, fără să se impună condiția ca, în cazul
infracțiunilor intenționate, legea să prevadă pentru
infracțiunea săvârșită pedeapsa închisorii care nu
depășește 12 ani. Se mai arată că dispozițiile criticate
îînlătură posibilitatea instanței de a verifica, chiar sumar,
temeinicia încadrării juridice a faptei pentru care este
cercetată persoana arestată preventiv“ și că în acest fel se
îînlătură dreptul constituțional al persoanei arestate
preventiv de a solicita liberarea provizorie“.
Tribunalul Bihor — Secția penală apreciază că excepția
este neîntemeiată. Se arată că dispozițiile constituționale
prevăd dreptul persoanei arestate preventiv de a cere
punerea sa în libertate provizorie sub control judiciar sau
pe cauțiune, însă este atributul legiuitorului să stabilească
condițiile în care aceste măsuri pot fi luate. Persoana
arestată poate să ceară liberarea provizorie sub control
judiciar sau pe cauțiune, însă luarea acestei măsuri se
face în cazurile prevăzute de lege, cu respectarea
prevederilor Codului de procedură penală.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția este neîntemeiată. Se
arată că dreptul constituțional de a cere punerea în
libertate nu poate fi exercitat decât în condițiile legii, potrivit
regulilor de procedură penală. Pe de altă parte, prevederile
art. 53 alin. (1) din Constituție stabilesc că exercițiul unor
drepturi sau al unor libertăți poate fi restrâns numai prin
lege și numai dacă se impune, printre altele, pentru
desfășurarea instrucției penale. Se menționează, totodată,
că în acest sens s-a pronunțat Curtea Constituțională prin
deciziile nr. 92 din 11 mai 2000, nr. 15 din 18 ianuarie
2001, nr. 41 din 7 februarie 2002 și nr. 36 din 29 ianuarie
2004, publicate în Monitorul Oficial al României, Partea I,
nr. 344 din 25 iulie 2000, nr. 167 din 2 aprilie 2001,
nr. 144 din 25 februarie 2002 și, respectiv, nr. 130 din
13 februarie 2004.
Avocatul Poporului consideră, de asemenea, că
excepția este neîntemeiată, întrucât dreptul persoanei
arestate de a cere punerea în libertate provizorie sub
control judiciar sau pe cauțiune nu se realizează decât în
condițiile prevăzute de Codul de procedură penală, care
arată în ce condiții poate fi luată această măsură.

10

MONITORUL OFICIAL AL ROMÂNIEI, PARTEA I, Nr. 1.099/6.XII.2005

Restrângerea exercițiului acestui drept se face în baza
prevederilor art. 53 din Constituție, care impun necesitatea
asigurării instrucției penale. Prin urmare, interzicerea
liberării provizorii sub control judiciar sau pe cauțiune a
arestaților care au săvârșit infracțiuni intenționate
sancționate cu închisoare ce depășește 12 ani sau care
sunt recidiviști se face în scopul bunei funcționări a
procesului penal.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2) ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Prin încheierile din 19 aprilie 2005, pronunțate în
dosarele nr. 1.928/2005 și nr. 1.929/2005, Tribunalul Bihor —
Secția penală a sesizat Curtea Constituțională cu excepția
de neconstituționalitate a dispozițiilor art. 1602 alin. 1 teza
a doua și art. 1604 alin. 1 din Codul de procedură penală,
însă din examinarea cererilor scrise, prin care autorii
acestora au ridicat excepția, Curtea constată că obiectul
excepției îl constituie, în realitate, numai dispozițiile alin. 1
teza a doua al art. 1602 din Codul de procedură penală,
iar nu și cele ale art. 1604 alin. 1, cum, din eroare, se
menționează în încheierile de sesizare.
Textul de lege criticat are următorul cuprins: îLiberarea
provizorie sub control judiciar se poate acorda în cazul [...]
infracțiunilor intenționate pentru care legea prevede pedeapsa
închisorii ce nu depășește 12 ani.“
Aceste dispoziții sunt considerate de autorii excepției ca
fiind contrare prevederilor constituționale cuprinse în art. 23

alin. (10), conform cărora îPersoana arestată preventiv are
dreptul să ceară punerea sa în libertate provizorie, sub control
judiciar sau pe cauțiune“.
Examinând excepția de neconstituționalitate, Curtea
constată că aceasta este neîntemeiată și urmează să fie
respinsă.
Textul de lege criticat (art. 1602 alin. 1 teza a doua din
Codul de procedură penală) nu contravine art. 23 alin. (10)
din Constituție, deoarece nu împiedică persoana arestată
preventiv să ceară punerea sa în libertate provizorie, sub
control judiciar sau pe cauțiune. Acest drept îi este, de
altfel, recunoscut inculpatului arestat preventiv prin art. 1601
din același cod, care prevede că îÎn tot cursul procesului
penal inculpatul arestat preventiv poate cere punerea sa în
libertate provizorie, sub control judiciar sau pe cauțiune“.
Condițiile de acordare a acestei liberări provizorii sub
control judiciar sunt stabilite însă de art. 1602 din Codul de
procedură penală, în temeiul dispozițiilor art. 126 alin. (2)
din Constituție, potrivit cărora îCompetența instanțelor
judecătorești și procedura de judecată sunt stabilite numai prin
lege“, și, prin urmare, sunt conforme Constituției. Dreptul
de a cere luarea unei asemenea măsuri procesuale se
poate exercita numai în condițiile prevăzute de lege, în
speță Codul de procedură penală, fiind atributul legiuitorului
să le stabilească.
În același sens Curtea Constituțională s-a pronunțat, de
altfel, și prin Decizia nr. 36 din 29 ianuarie 2004, publicată
în Monitorul Oficial al României, Partea I, nr. 130 din
13 februarie 2004, și Decizia nr. 207 din 4 mai 2004,
publicată în Monitorul Oficial al României, Partea I, nr. 468
din 25 mai 2004, respingând excepții de neconstituționalitate având ca obiect aceeași dispoziție legală
(art. 1602 din Codul de procedură penală).
Întrucât nu au intervenit elemente noi de natură să
determine o schimbare a jurisprudenței Curții, soluția și
considerentele deciziilor menționate își păstrează
valabilitatea și în prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1602 alin. 1 teza a doua din Codul de procedură
penală, excepție ridicată de Dan Vasile Dobocan în Dosarul nr. 1.928/2005 al Tribunalului Bihor — Secția penală și de
Gheorghe Păcurar în Dosarul nr. 1.929/2005 al aceleiași instanțe.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

11

MONITORUL OFICIAL AL ROMÂNIEI, PARTEA I, Nr. 1.099/6.XII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea Reuniunii miniștrilor transporturilor din statele membre
ale Organizației Cooperării Economice a Mării Negre (OCEMN) (București, 15 martie 2006),
precedată de reuniunea grupului de lucru pentru transporturi al organizației
(București, 13—14 martie 2006)
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea în România a
Reuniunii miniștrilor transporturilor din statele membre ale
Organizației Cooperării Economice a Mării Negre (OCEMN)
(București, 15 martie 2006), precedată de reuniunea
grupului de lucru pentru transporturi al organizației
(București, 13—14 martie 2006).
Art. 2. — Finanțarea cheltuielilor pentru organizarea
manifestărilor prevăzute la art. 1, în sumă totală de

389.411,16 lei (RON), se asigură din prevederile bugetare
aprobate Ministerului Transporturilor, Construcțiilor și
Turismului

pe

anul

2006,

de

la

capitolul

84.01

îTransporturi“, titlul îBunuri și servicii“, cu respectarea
prevederilor legale, conform devizului estimativ prevăzut în
anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
p. Ministrul afacerilor externe,
Anton Niculescu,
secretar de stat
p. Ministrul finanțelor publice,
Sebastian Bodu
București, 29 noiembrie 2005.
Nr. 1.510.
ANEXĂ
DEVIZ ESTIMATIV DE CHELTUIELI

pentru organizarea Reuniunii miniștrilor transporturilor din statele membre ale Organizației Cooperării Economice
a Mării Negre (OCEMN) (București, 15 martie 2006), precedată de reuniunea grupului de lucru pentru transporturi
al organizației (București, 13—14 martie 2006)
1. Reuniunea la nivel de experți

Cheltuieli de cazare pentru experți: 50 de persoane x
2 nopți x 496,3 lei (RON)/pers./noapte = 49.630 lei (RON)
Cheltuieli zilnice de masă: 70 de persoane x 2 zile x
212,7 lei (RON)/pers./zi = 29.778 lei (RON)
Alte cheltuieli — tratații: 70 de persoane x 2 zile x
28,35 lei (RON)/pers./zi = 3.970,4 lei (RON)
Cheltuieli de transport de la/la aeroport la/de la hotel —
în sumă de 10.635 lei (RON)
Cheltuieli pentru închirierea unor săli, echipamente,
servicii de traducere și alte cheltuieli legate de organizarea
reuniunii — în sumă de 55.408,35 lei (RON)
Total reuniune experți: 149.421,75 lei (RON)
2. Reuniunea ministerială

Cheltuieli de cazare pentru experți: 50 de persoane x
2 nopți x 496,3 lei (RON)/pers./noapte = 49.630 lei (RON)
Cheltuieli de cazare pentru demnitari: 40 de persoane x
2 nopți x 790 lei (RON)/pers./noapte = 56.720 lei (RON)
Cheltuieli zilnice de masă: 80 de persoane x 1 zi x
53,175 lei (RON)/pers./zi = 4.254 lei (RON)

Cheltuieli pentru mese oficiale: 80 de persoane x 1 zi x
212,7 lei (RON)/pers./zi = 17.016 lei (RON)
Alte cheltuieli — tratații: 150 de persoane x 1 zi x
28,36 lei (RON)/pers./zi = 4.254 lei (RON)
Cheltuieli de transport de la/la aeroport la/de la hotel —
în sumă de 9.926 lei (RON)
Cheltuieli pentru închirierea și amenajarea unor săli,
echipamente, servicii de traducere și alte cheltuieli legate
de organizarea reuniunii — în sumă de 98.189,41 lei
(RON)
Total reuniune ministerială: 239.989,41 lei (RON)
Total general reuniuni: 389.411,16 lei (RON)
NOTĂ:

În cazul apariției unor evenimente neprevăzute, sumele
se pot compensa între acțiunile menționate la pct. 1 și 2
Observații:
• reuniunea grupului de lucru pentru transporturi durează
două zile;
• reuniunea ministerială durează o zi.

12

MONITORUL OFICIAL AL ROMÂNIEI, PARTEA I, Nr. 1.099/6.XII.2005
GUVERNUL ROMÂNIEI

HOTĂRÂRE
privind aprobarea Regulamentului pentru organizarea
și funcționarea consiliilor de onoare ale ordinelor naționale
Steaua României, Serviciul Credincios și Pentru Merit
În temeiul prevederilor art. 108 din Constituția României, republicată,
și ale art. III din Ordonanța de urgență a Guvernului nr. 13/2005 pentru
modificarea și completarea Legii nr. 29/2000 privind sistemul național de
decorații al României, aprobată prin Legea nr. 153/2005,
Guvernul României adoptă prezenta hotărâre.
Articol unic. — Se aprobă Regulamentul pentru organizarea și
funcționarea consiliilor de onoare ale ordinelor naționale Steaua României,
Serviciul Credincios și Pentru Merit, prevăzut în anexa care face parte
integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul administrației și internelor,
Mircea Nicu Toader,
secretar de stat
p. Ministrul apărării naționale,
Marius Bălu,
secretar de stat
București, 29 noiembrie 2005.
Nr. 1.511.

ANEXĂ

REGULAMENT
pentru organizarea și funcționarea consiliilor de onoare ale ordinelor naționale Steaua României,
Serviciul Credincios și Pentru Merit
În temeiul dispozițiilor Legii nr. 29/2000 privind sistemul național de decorații al României, cu modificările și
completările ulterioare, și al reglementărilor referitoare la reinstituirea ordinelor naționale Steaua României, Serviciul
Credincios și Pentru Merit se adoptă prezentul regulament.
Art. 1. — (1) Se constituie câte un consiliu de onoare
pentru:
a) Ordinul național Steaua României;
b) Ordinul național Serviciul Credincios;
c) Ordinul național Pentru Merit.
(2) Consiliile de onoare ale fiecărui ordin, prevăzute la
alin. (1), judecă faptele dezonorante care aduc prejudicii
morale cavalerilor ordinelor naționale respective, altele
decât faptele penale sancționate cu pedeapsă privativă de
libertate prin hotărâre judecătorească rămasă definitivă.
Art. 2. — (1) Consiliile de onoare sunt formate din
7 membri, după cum urmează:
a) un membru ales din rândul ordinului în gradul de
Cavaler;
b) un membru ales din rândul ordinului în gradul de
Ofițer;

c) un membru ales din rândul ordinului în gradul de
Comandor;
d) 2 membri aleși din rândul ordinului în gradul de Mare
Ofițer;
e) 2 membri aleși din rândul ordinului în gradul de Mare
Cruce.
(2) În cazul cetățeanului român decorat cu Ordinul
național Steaua României în grad de Colan, acesta devine
de drept membru al Consiliului de onoare, iar din gradul
de Mare Ofițer va fi ales un singur membru.
(3) Președintele Consiliului de onoare este ales membrul
cel mai în vârstă dintre membrii din cele două grade
superioare, și anume: Mare Cruce sau Mare Ofițer.
(4) În cazul absenței de la ședința Consiliului de onoare
a președintelui ales, membrii prezenți vor desemna pentru

MONITORUL OFICIAL AL ROMÂNIEI, PARTEA I, Nr. 1.099/6.XII.2005
ședința respectivă, ca președinte, pe cel mai în vârstă
dintre aceștia, având gradul cel mai înalt.
Art. 3. — (1) Membrii consiliilor de onoare sunt aleși
pentru un mandat de 5 ani, cu prilejul primei întruniri a
cavalerilor ordinului, ce va avea loc de ziua ordinului
național respectiv.
(2) Până la alegerea consiliilor de onoare potrivit
alin. (1), atribuțiile acestora vor fi exercitate de consilii de
onoare numite prin decret al Președintelui României pe o
perioadă de 3 ani.
(3) La expirarea mandatului Consiliului de onoare pot fi
realeși pentru un nou mandat cel mult 3 dintre membrii
vechiului Consiliu de onoare, dintre care cel puțin unul
trebuie să provină din cele 3 grade inferioare (Cavaler,
Ofițer, Comandor).
(4) În cazul decesului unui membru al Consiliului de
onoare, el poate fi înlocuit cu o persoană din același ordin
și același grad.
Art. 4. — (1) Consiliile de onoare ale fiecărui ordin
judecă și faptele persoanelor decorate cu medalii naționale
corespunzătoare ordinelor, situație în care vor fi cooptați în
Consiliul de onoare și 2 titulari ai respectivei medalii, care
vor avea drept de vot deliberativ.
(2) Nominalizarea celor două persoane va fi făcută prin
tragerea la sorți dintre cei cu cea mai mare vechime în
distincția respectivă.
Art. 5. — (1) Cavalerii unui ordin național pot semnala
Cancelariei Ordinelor atitudini și fapte pe care le consideră
dezonorante, comise de alți cavaleri ai respectivului ordin,
și care le aduc prejudicii morale și ating demnitatea și
onoarea ordinului.
(2) La primirea sesizării Cancelaria Ordinelor va
convoca Consiliul de onoare și va invita persoana învinuită,
data ședinței urmând a avea loc în cel mult 45 de zile de
la data primirii sesizării.
(3) În situația neprezentării persoanei învinuite la
termenul fixat de Cancelaria Ordinelor, Consiliul de onoare
poate solicita invitarea acesteia la un nou termen sau
poate decide judecarea sesizării în lipsă.
(4) În situația când persoana învinuită nu se prezintă la
primul termen, Consiliul de onoare solicită un nou termen,
care nu poate fi mai mare de 15 zile de la prima
reuniune, iar dacă persoana respectivă nu se prezintă nici
la al doilea termen, sesizarea se judecă în lipsă.
(5) Consiliul de onoare adoptă hotărâri în prezența
majorității membrilor consiliului.
(6) Consiliul de onoare deliberează și decide după
cercetarea cazului, însă nu mai târziu de 60 de zile de la
prima întrunire.
Art. 6. — (1) Consiliul de onoare adoptă hotărâri cu
votul majorității membrilor care îl compun. Votul este
secret.

13

(2) Hotărârea Consiliului de onoare, motivată, se
comunică Cancelariei Ordinelor, cu propunerea de retragere
a decorației sau de respingere a sesizării, după caz.
Art. 7. — Cancelaria Ordinelor ia act de hotărârea
Consiliului de onoare și înaintează Președintelui României,
spre aprobare, proiectul decretului privind retragerea
ordinului național sau a medaliei respective.
Art. 8. — (1) După publicarea în Monitorul Oficial al
României, Partea I, a decretului de retragere a ordinului
național sau a medaliei, Cancelaria Ordinelor va solicita
persoanei căreia i s-a retras decorația să înapoieze
însemnul împreună cu brevetul respectiv, solicitând pentru
aceasta, dacă este cazul, și sprijinul organelor de ordine.
(2) Cancelaria Ordinelor va comunica în scris membrilor
Consiliului de onoare radierea din evidența ordinului
respectiv a persoanei căreia i s-a retras decorația.
Art. 9. — (1) Cheltuielile făcute pentru deplasare,
cazare, diurnă și altele asemenea, necesare pentru
desfășurarea ședințelor de lucru ale consiliilor de onoare,
se asigură din bugetul Administrației Prezidențiale. Prin
grija Cancelariei Ordinelor se va asigura spațiul de lucru
necesar pentru membrii consiliilor de onoare, de regulă, la
Palatul Cotroceni.
(2) Cancelaria Ordinelor va ține în câte un dosar
special, separat pentru fiecare ordin, procesele-verbale
pentru constituirea consiliilor de onoare, realegerea
membrilor acestora, sesizările primite, convocările trimise,
materialele ședințelor și hotărârile luate în cadrul fiecărei
ședințe.
Art. 10. — (1) La ședințele de lucru ale consiliilor de
onoare poate participa fără drept de vot, în calitate de șef
al tuturor ordinelor, Președintele României.
(2) La ședințele de lucru ale consiliilor de onoare
participă fără drept de vot cancelarul ordinelor sau altă
persoană desemnată de acesta.
(3) Lucrările de secretariat ale consiliilor de onoare se
asigură de Cancelaria Ordinelor.
Art. 11. — Dispozițiile prezentului regulament se
completează cu prevederile Legii nr. 29/2000 privind
sistemul național de decorații al României, cu modificările
și completările ulterioare.

14

MONITORUL OFICIAL AL ROMÂNIEI, PARTEA I, Nr. 1.099/6.XII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind aprobarea Ghidului de identificare a elementelor de infrastructură critică din economie
În baza Legii nr. 535/2004 privind prevenirea și combaterea terorismului, a Ordonanței de urgență a Guvernului
nr. 21/2004 privind Sistemul național de management al situațiilor de urgență, aprobată și modificată prin Legea
nr. 15/2005, și a Protocolului general de organizare și funcționare a Sistemului național de prevenire și combatere a
terorismului, aprobat de Consiliul Suprem de Apărare a Țării,
pentru determinarea elementelor de infrastructură critică din economie, care reprezintă o categorie de elemente
de importanță deosebită pentru aceasta,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — (1) Se aprobă Ghidul de identificare a
elementelor de infrastructură critică din economie, prevăzut
în anexa la prezentul ordin.
(2) Selecția elementelor de infrastructură critică din
economie se face de către agenții economici implicați.
Art. 2. — Ghidul prevăzut la art. 1 se completează sau

se actualizează cu alte elemente de selecție, în funcție de
situații specifice concrete semnalate de agenții economici
sau de alte instituții implicate, la propunerea structurii de
securitate din cadrul Ministerului Economiei și Comerțului.
Art. 3. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 22 noiembrie 2005.
Nr. 660.
ANEXĂ

GHID DE IDENTIFICARE
a elementelor de infrastructură critică din economie
I. CADRUL GENERAL

În cadrul economiei naționale se disting categorii de
obiective de importanță deosebită, reglementate de
legislația în vigoare, respectiv:
— obiective de importanță deosebită pentru apărarea
țării;
— obiective de importanță deosebită pentru activitatea
statului;
— obiective de importanță deosebită pentru economie.
Altă categorie de obiective de importanță deosebită
pentru economie este cea a elementelor de infrastructură
critică, ce urmează a fi stabilite la nivelul fiecărui agent
economic, cu luarea măsurilor de protecție cerute de lege,
în baza criteriilor de selecție prevăzute mai jos și a
ghidului de identificare a acestora.
Criteriile de selecție a elementelor de infrastructură
critică din economie definesc acele entități economice
funcționale care oferă produse/bunuri și servicii de utilitate
publică, vitale pentru societate, a căror distrugere,
degradare ori aducere în stare de nefuncționalitate produce
efecte negative majore asupra populației, mediului și
securității economice la nivel național sau zonal.

II. CRITERII DE SELECȚIE A ELEMENTELOR
DE INFRASTRUCTURĂ CRITICĂ DIN ECONOMIE

A. Elemente care prin nefuncționalitate produc impact
major asupra populației și economiei:
— elemente materiale: construcții, echipamente, instalații,
mijloace de transport;
— elemente organizaționale: rețele și sisteme de
transport și telecomunicații, sisteme energetice, de
aprovizionare, de conducere;
— elemente informaționale: date, informații, circuite,
fluxuri, tehnici, proceduri cu caracter industrial.
B. Structuri vitale care, prin imposibilitatea agentului
economic de a-și exercita funcțiunile, provoacă
discontinuități:
— sisteme energetice de producere, transport,
distribuție;
— obiective și instalații nucleare;
— sisteme informatice și de telecomunicații;
— sisteme de extracție, prelucrare, depozitare și
transport al petrolului, gazelor și altor resurse de energie;
— sisteme majore de aprovizionare cu apă;
— valori și utilități publice de interes pentru economie,
care asigură susținerea componentelor securității naționale.

MONITORUL OFICIAL AL ROMÂNIEI, PARTEA I, Nr. 1.099/6.XII.2005
C. Puncte critice în cadrul agenților economici,
elemente care pot determina:
—
—
—
—
—
—

disfuncții;
vulnerabilități;
factori de risc;
amenințări;
stări de pericol;
agresiuni.

D. Cauze de apariție a unor situații de urgență asupra
elementelor de infrastructură economică:
— incidente;
— accidente;
— acțiuni agresive ale unor entități interne sau externe.
III. ELEMENTE DE INFRASTRUCTURĂ CRITICĂ DIN ECONOMIE

A. Domeniul producției de apărare
1. Depozite uzinale de: armament, muniție și tehnică
militară, substanțe pirotehnice, explozivi, substanțe toxice
periculoase sau cu dublă utilizare
2. Depozite-stoc pentru pulberi și explozivi ale rezervei
de mobilizare
3. Poligoane pentru încercarea munițiilor, armamentului
sau tehnicii militare
4. Capacități de producție pentru apărare, definite
conform legii
5. Secții/stații de încărcări pulberi și substanțe
pirotehnice pentru elemente de muniție
6. Ateliere (laboratoare) de cercetare-proiectare pentru
produse militare sau cu dublă utilizare
B. Domeniul producției industriale
1. Instalații pentru electroliza plumbului, cu capacități de
peste 30.000 t/an
2. Furnale cu volum peste 1.500 m3
3. Baterii de cocsificare cu capacități de peste
40.000 t/an
4. Instalații producătoare de substanțe chimice
periculoase din domeniul chimie-petrochimie și depozite
pentru acestea
5. Convertizoare și cuptoare electrice pentru elaborarea
oțelului, cu o capacitate de peste 50 t/șarjă
C. Domeniul energie
1. Obiective energetice — stații, linii, posturi —, a căror
indisponibilitate conduce la avarii de sistem
2. Stații electrice și posturi de transformare cu puteri
instalate mai mari de 100 MVA
3. Stații și linii de evacuare a puterii instalate din
centralele electrice de peste 800 MVA
4. Stații și posturi de transformare care alimentează:
— consumatori/echipamente/instalații la care întreruperea
alimentării cu energie electrică peste o durată critică
determinată poate conduce la explozii, incendii, distrugeri
sau accidente majore cu victime umane;
— servicii de trafic aerian, naval și feroviar care asigură
siguranța în circulație;
— sedii ale administrației publice centrale și locale;
— unități ale forțelor Sistemului național de apărare.

15

5. Zone de siguranță și de protecție energetică
6. Culoare de trecere/funcționare a magistralelor
energetice
7. Obiective energetice care participă la operațiuni
specifice de reluare a activităților întrerupte temporar și de
restaurare după evenimente deosebite — situații de
urgență/managementul crizelor, calamități, accidente etc.
8. Obiective energetice supuse unor cerințe privind
disponibilitatea, datorate unor condiții speciale impuse de
reglementări internaționale (stații de interconexiune etc.)
9. Linii și stații electrice de alimentare a marilor
aglomerări urbane
10. Obiective energetice de alimentare a unor
consumatori economici, care prin nefuncționare pot produce
efecte economice, sociale sau ecologice majore
11. Sedii ale dispeceratelor pentru conducerea
Sistemului energetic național
12. Instalații de producere, stocare și utilizare a
hidrogenului necesar centralelor cu puteri instalate mai mari
de 100 MW
13. Rezervoare de stocare a combustibililor lichizi, cu
capacități mai mari de 100 t
14. Rezervoare de stocare — depozite de reactivi
chimici și periculoși: acid clorhidric, hidroxid de sodiu,
hidrat de hidrozină, cianuri etc., cu capacități mai mari de
10 t
15. Stații de reglare-măsurare a gazelor naturale, de
interes zonal sau național
16. Sala mașinilor, sala cazanelor, camera de comandă,
dispecerate permanente pentru centrale termoelectrice cu
puteri instalate mai mari de 100 MW
17. Stații hidrotehnice de alimentare/distribuție pentru
centrale termoelectrice, care deservesc reactoare pentru
fabricarea de apă grea (capacități instalate mai mari de
50 MW)
18. Instalații de ardere — cazane cu capacități mai mari
de 400 t abur/oră
19. Rezervoare de presiune ridicată pentru gaz lichefiat,
gazolină și etan
20. Traversări aeriene și subtraversări ale conductelor
magistrale de transport de țiței, gazolină și etan
21. Centrale nuclearelectrice, indiferent de putere, cu
utilitățile aferente
22. Unități producătoare de combustibili nucleari, inclusiv
apă grea, cu utilitățile aferente, indiferent de cantitate
23. Stații de expediție pentru substanțe radioactive sau
substanțe chimice periculoase
24. Baraje ce creează acumulări cu volume de apă mai
mari de 20 milioane m3
25. Conducte, galerii de aducțiune sau de fugă, care
prin avariere descarcă debite mai mari de 100 m3/sec.
26. Centrale hidroelectrice cu puteri instalate mai mari
de 100 MW
27. Ecluze de navigație pe fluvii
28. Instalații specifice de producție, rafinare petrol și
produse petrochimice
29. Stații centrale (parcuri) de colectare, depozitare și
distribuție a țițeiului, produselor petroliere, gazolinei,

16

MONITORUL OFICIAL AL ROMÂNIEI, PARTEA I, Nr. 1.099/6.XII.2005

etanului, condensatului, amoniacului,
acrilonitrilului, oxidului de etilenă

metanolului,

30. Conducte pentru transportul țițeiului și produselor
petroliere de mare capacitate (mai mare de 100.000 t/lună)
31. Platforme de foraj și producție, conducte marine și
submarine pentru transportul țițeiului și gazelor
32. Rezervoare de depozitare a țițeiului, produselor
petroliere, cu capacități mai mari de 30.000 m3
33. Instalații petroliere de încărcare-descărcare cu
capacități de derulare cuprinse între 200 și 1.000 t/oră
34. Stații de reglare-măsurare a debitului de gaze mai
mare de 1.000.000 m3/zi
35. Depozite de înmagazinare subterană a gazelor
naturale, cu capacități mai mari de 50 milioane m3
36. Depozite de primire, depozitare și expediere a
produselor petroliere pentru import, export și tranzit

37. Capacități de producție (obiective) energetice prin
care se derulează obligații ale statului român în relații
economice cu alte state
38. Obiective prin care se vehiculează, în perioada
sezonului rece, debite de gaze naturale mai mari de
10 milioane m 3/zi din depozite subterane sau din alte
surse
39. Obiective locale prin care se livrează debite de
gaze naturale incluse în cuantumul de consum al zonei
acoperite de obiectiv, mai mari de 5 milioane m3/zi.
D. Domeniul resurselor minerale
1. Depozite pentru materiale explozive și substanțe
chimice periculoase
2. Stații de aeraj general al minelor
3. Construcții miniere speciale destinate accesului în
subteran
4. Tunele pentru transport minier.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.099/6.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|065116]
ISSN 1453—4495

