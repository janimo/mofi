Anul 173 (XVII) — Nr. 98

PARTEA

I

LEGI, DECRETE, HOTĂRÂRI ȘI ALTE ACTE

Vineri, 28 ianuarie 2005

SUMAR
Nr.

Pagina

Nr.

ORDONANȚE ALE GUVERNULUI ROMÂNIEI
11.

12.

13.

14.

nr. 495/2004 privind salarizarea și alte drepturi
bănești ale personalului din administrația centrală
a Ministerului Afacerilor Externe și de la misiunile
diplomatice, oficiile consulare și institutele culturale
românești din străinătate ..........................................

— Ordonanță privind modificarea Legii
nr. 178/1997 pentru autorizarea și plata
interpreților și traducătorilor folosiți de organele de
urmărire penală, de instanțele judecătorești, de
birourile notarilor publici, de avocați și de
Ministerul Justiției ......................................................

1–2

— Ordonanță pentru completarea art. 15 din
Legea nr. 146/1997 privind taxele judiciare de
timbru .........................................................................

2–3

— Ordonanță privind creșterile salariale ce se vor
acorda personalului militar din instituțiile publice de
apărare națională, ordine publică și siguranță
națională.....................................................................

3

— Ordonanță privind creșterile salariale ce se vor
acorda personalului salarizat potrivit Legii

ORDONANȚE

ALE

Pagina

3–4

ACTE ALE CAMEREI
AUDITORILOR FINANCIARI DIN ROMÂNIA
38.

40.

— Hotărâre privind înscrierea la stagiu a
candidaților declarați admiși în urma testului de
verificare a cunoștințelor în domeniul financiarcontabil .......................................................................

4–5

— Hotărâre pentru aprobarea Normelor privind
controlul calității activității de audit aferent
angajamentelor de asigurare ....................................

5–8

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind modificarea Legii nr. 178/1997 pentru autorizarea și plata interpreților și traducătorilor
folosiți de organele de urmărire penală, de instanțele judecătorești, de birourile notarilor publici,
de avocați și de Ministerul Justiției
În temeiul art. 108 din Constituția României, republicată, și al art. 1 pct. III.2 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Legea nr. 178/1997 pentru autorizarea și plata
interpreților și traducătorilor folosiți de organele de urmărire
penală, de instanțele judecătorești, de birourile notarilor
publici, de avocați și de Ministerul Justiției, publicată în
Monitorul Oficial al României, Partea I, nr. 305 din
10 noiembrie 1997, cu modificările și completările ulterioare,
se modifică după cum urmează:

1. Alineatul (1) al articolului 1 va avea următorul
cuprins:
îArt. 1. — (1) Ministerul Justiției, Parchetul de pe lângă
Înalta Curte de Casație și Justiție, Parchetul Național
Anticorupție și Consiliul Superior al Magistraturii sunt
autorizate să folosească, pe bază de contracte civile pentru
prestări de servicii, interpreți și traducători pentru efectuarea
traducerilor în și din limbi străine.“

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 98/28.I.2005

2. La articolul 3, litera c) va avea următorul cuprins:
îc) posedă diplomă de licență sau echivalentă, din care
rezultă specializarea în limba sau limbile străină/străine
pentru care solicită autorizarea, ori este atestat de
Ministerul Culturii și Cultelor ca traducător pentru
specialitatea științe juridice din limba română în limba
străină pentru care solicită autorizarea și din limba străină
în limba română;“.
3. La articolul 3, litera d) se abrogă.
4. Alineatul (3) al articolului 4 va avea următorul
cuprins:
î(3) Forma și conținutul autorizației se vor stabili prin
ordin al ministrului justiției.“
5. La articolul 6, litera c) a alineatului (1) va avea
următorul cuprins:
îc) în cazul în care a fost condamnat printr-o hotărâre
judecătorească definitivă pentru săvârșirea cu intenție a
unei infracțiuni în legătură cu exercițiul profesiei;“.
6. Articolul 7 va avea următorul cuprins:
îArt. 7. — (1) Tarifele pentru plata interpreților și
traducătorilor autorizați folosiți de organele prevăzute la
art. 1 se vor stabili și se vor indexa anual, în funcție de
indicele ratei inflației, prin ordin comun al ministrului justiției
și al ministrului finanțelor publice.
(2) Onorariul traducătorilor și interpreților folosiți de
organele prevăzute la art. 1 se va stabili prin ordonanța
sau încheierea de numire a traducătorului și interpretului,
în conformitate cu prevederile Codului de procedură penală
sau prin contract civil pentru prestări de servicii, potrivit
legii.
(3) Tarifele prevăzute la alin. (1) se vor majora astfel:
a) cu 50% pentru traducerile din sau într-o limbă
orientală (japoneză, chineză etc.) sau rar folosită;
b) cu 50% pentru traducerile efectuate în regim de
urgență (24—48 de ore);

c) cu 100% pentru traducerile efectuate simultan la
cască, dacă nu s-a stabilit altfel prin contractul civil de
prestări de servicii;
d) cu 100% atunci când interpreții și traducătorii vor fi
solicitați în zilele de repaus săptămânal, în zilele de
sărbători legale sau în alte zile în care, potrivit dispozițiilor
legale, nu se lucrează, precum și pentru prestațiile
efectuate între orele 22,00—6,00.“
7. Articolele 8, 9 și 12 se abrogă.
8. Anexa se abrogă.
Art. II. — Ori de câte ori în titlul și în conținutul Legii
nr. 178/1997, cu modificările și completările ulterioare, se
folosește expresia îtraducător și/sau interpret“ aceasta se va
citi îtraducător și interpret“.
Art. III. — Articolul II din Legea nr. 281/2004 privind
modificarea și completarea Legii nr. 178/1997 pentru
autorizarea și plata interpreților și traducătorilor folosiți de
organele de urmărire penală, de instanțele judecătorești, de
birourile notarilor publici, de avocați și de Ministerul Justiției
va avea următorul cuprins:
îArt. II. — În termen de un an de la data intrării în
vigoare a prezentei legi, interpreții și traducătorii autorizați
în condițiile Legii nr. 178/1997, cu modificările și
completările ulterioare, sunt obligați să solicite luarea în
evidență la curtea de apel în circumscripția căreia își
desfășoară activitatea.“
Art. IV. — Aplicarea prevederilor prezentei ordonanțe se
realizează cu încadrarea în fondurile prevăzute în bugetele
Ministerului Justiției, Parchetului de pe lângă Înalta Curte
de Casație și Justiție, Parchetului Național Anticorupție și
Consiliului Superior al Magistraturii pentru anul 2005,
aprobate prin Legea bugetului de stat pe anul 2005
nr. 511/2004.
Art. V. — Legea nr. 178/1997, cu modificările și
completările ulterioare, precum și cu modificările aduse prin
prezenta ordonanță, va fi republicată, după aprobarea sa
de către Parlament, în Monitorul Oficial al României,
Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul culturii și cultelor,
Monica Octavia Muscă
Ministrul finanțelor publice,
Ionel Popescu
București, 21 ianuarie 2005.
Nr. 11.

GUVERNUL ROMÂNIEI

ORDONANȚĂ
pentru completarea art. 15 din Legea nr. 146/1997 privind taxele judiciare de timbru
În temeiul art. 108 din Constituția României, republicată, și al art. 1 pct. III.1 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Articol unic. — La articolul 15 din Legea
nr. 146/1997 privind taxele judiciare de timbru, publicată
în Monitorul Oficial al României, Partea I, nr. 173 din

29 iulie 1997, cu modificările și completările ulterioare,
după litera r) se introduce o nouă literă, litera s), cu
următorul cuprins:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 98/28.I.2005
îs) stabilirea și acordarea despăgubirilor civile pentru
pretinse încălcări ale drepturilor prevăzute la art. 2 și 3 din
Convenția pentru apărarea drepturilor omului și a libertăților

3

fundamentale, ratificată prin Legea nr. 30/1994, publicată în
Monitorul Oficial al României, Partea I, nr. 135 din 31 mai
1994, cu modificările ulterioare.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Ionel Popescu

București, 21 ianuarie 2005.
Nr. 12.
GUVERNUL ROMÂNIEI

ORDONANȚĂ
privind creșterile salariale ce se vor acorda personalului militar din instituțiile publice
de apărare națională, ordine publică și siguranță națională
În temeiul art. 108 din Constituția României, republicată, și al art. 1 pct. IV.3 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — (1) Începând cu luna ianuarie 2005, valoarea
de referință sectorială pentru determinarea soldelor de
funcție și de grad ale personalului militar, potrivit
prevederilor Legii nr. 138/1999 privind salarizarea și alte
drepturi ale personalului militar din instituțiile publice de
apărare națională, ordine publică și siguranță națională,
precum și acordarea unor drepturi salariale personalului
civil din aceste instituții, cu modificările și completările
ulterioare, se stabilește la 1.658.222 lei.
(2) Începând cu data de 1 octombrie 2005, valoarea
de referință sectorială prevăzută la alin. (1) devine
1.728.648 lei.

(3) Personalul militar din cadrul Ministerului Administrației
și Internelor beneficiază pentru anul 2005 de creșteri
salariale în conformitate cu prevederile Ordonanței de
urgență a Guvernului nr. 118/2004 privind acordarea unor
drepturi salariale personalului Ministerului Administrației și
Internelor.
Art. 2. — Soldele de funcție și de grad, calculate potrivit
art. 1, vor fi rotunjite din 1.000 lei în 1.000 lei în favoarea
personalului militar.
Art. 3. — Aplicarea dispozițiilor prezentei ordonanțe
pentru anul 2005 se asigură potrivit Legii bugetului de stat
pe anul 2005 nr. 511/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul administrației și internelor,
Anghel Andreescu,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu

București, 27 ianuarie 2005.
Nr. 13.

GUVERNUL ROMÂNIEI

ORDONANȚĂ
privind creșterile salariale ce se vor acorda personalului salarizat potrivit Legii nr. 495/2004
privind salarizarea și alte drepturi bănești ale personalului din administrația centrală
a Ministerului Afacerilor Externe și de la misiunile diplomatice, oficiile consulare
și institutele culturale românești din străinătate
În temeiul art. 108 din Constituția României, republicată, și al art. 1 pct. IV.3 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — (1) Valoarea de referință sectorială în vigoare
în luna decembrie 2004, prevăzută în anexele nr. 1 și 2 la
Legea nr. 495/2004 privind salarizarea și alte drepturi

bănești ale personalului din administrația centrală a
Ministerului Afacerilor Externe și de la misiunile diplomatice,
oficiile consulare și institutele culturale românești din

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 98/28.I.2005

străinătate, se majorează cu 8% începând cu 1 octombrie
2005, față de nivelul din 31 decembrie 2004.
(2) În perioada ianuarie—septembrie 2005, valoarea de
referință sectorială în vigoare în luna decembrie 2004 se
majorează cu 45% din creșterea rezultată ca diferență între
valoarea de referință sectorială de la 1 octombrie 2005,
stabilită potrivit alin. (1), și valoarea de referință sectorială
de la 31 decembrie 2004.
(3) Salariile de bază calculate pentru prima etapă și a
doua etapă, potrivit prevederilor prezentei ordonanțe, vor fi
rotunjite din 1.000 lei în 1.000 lei în favoarea salariaților.
(4) Prevederile alin. (1)—(3) se aplică și personalului
încadrat pe funcții și grade diplomatice din administrația
centrală a Ministerului Economiei și Comerțului.

Art. 2. — (1) Personalul salarizat în conformitate cu
Legea nr. 495/2004, care lucrează în centrala Ministerului
Afacerilor Externe și este încadrat sau care va fi încadrat
ca debutant și în primii doi ani de activitate, beneficiază de
o majorare de până la 10% a valorii de referință sectoriale,
calculată potrivit art. 1.
(2) Stabilirea concretă a procentului de majorare, pe
categorii de personal, se va face de ordonatorul principal
de credite.
Art. 3. — Cheltuielile rezultate ca urmare a aplicării
prezentei ordonanțe se asigură din creditele bugetare
aprobate Ministerului Afacerilor Externe și Ministerului
Economiei și Comerțului pe anul 2005.
Art. 4. — Prevederile prezentei ordonanțe se aplică
începând cu luna ianuarie 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Teodor Baconschi,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 27 ianuarie 2005.
Nr. 14.

ACTE ALE CAMEREI AUDITORILOR FINANCIARI DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
privind înscrierea la stagiu a candidaților declarați admiși în urma testului de verificare
a cunoștințelor în domeniul financiar-contabil
În temeiul prevederilor art. 10 alin. (1) lit. a) și b) din Ordonanța de urgență a Guvernului nr. 75/1999 privind
activitatea de audit financiar, republicată în Monitorul Oficial al României, Partea I, nr. 598 din 22 august 2003, cu
modificările ulterioare, precum și ale art. 50 lit. a) din Regulamentul de organizare și funcționare a Camerei Auditorilor
Financiari din România, aprobat prin Hotărârea Guvernului nr. 983/2004, publicată în Monitorul Oficial al României,
Partea I, nr. 634 din 13 iulie 2004,
Consiliul Camerei Auditorilor Financiari din România h o t ă r ă ș t e:
Art. I. — Prevederile literei f) a art. 8 din Regulile de
organizare și desfășurare a testului de verificare a
cunoștințelor din domeniul financiar-contabil pentru accesul
la stagiu, aprobate prin Hotărârea Consiliului Camerei
Auditorilor Financiari din România nr. 32 din 30 septembrie
2004, publicată în Monitorul Oficial al României, Partea I,
nr. 996 din 28 octombrie 2004, se modifică după cum
urmează:
îf) candidații care au îndeplinit criteriile privind accesul
la stagiu sunt declarați admiși. Candidații declarați admiși
la testul de verificare a cunoștințelor pentru accesul la
stagiu se pot înscrie la sediul Camerei Auditorilor Financiari
din România, municipiul București, Bd. Libertății nr. 12,
sectorul 5, începând cu data de 1 februarie 2005, prin
completarea unei cereri de înscriere la stagiu, al cărei
model poate fi descărcat de pe site-ul Camerei Auditorilor
Financiari din România la adresa www.cafr.ro, și achitarea
tarifului pentru înscrierea la stagiul în activitatea de audit
financiar, precum și a tarifului pentru monitorizarea activității
de pregătire practică a stagiarilor, aferent primului an de
stagiu.“

Art. II. — Prevederile art. 3 alin. (7) din Normele privind
perioada de pregătire profesională practică a stagiarilor în
activitatea de audit financiar, aprobate prin Hotărârea
Consiliului Camerei Auditorilor Financiari din România
nr. 20/2003, publicată în Monitorul Oficial al României,
Partea I, nr. 228 din 4 aprilie 2003, modificate și
completate prin Hotărârea Consiliului Camerei Auditorilor
Financiari din România nr. 24/2003, se modifică astfel:
î(7) Prin derogare de la prevederile alin. (6), pentru
candidații care au fost declarați admiși la testul de
verificare a cunoștințelor în domeniul financiar-contabil
pentru accesul la stagiu din data de 14 decembrie 2002,
termenul de înscriere la stagiu se prelungește până la data
de 30 aprilie 2005. Candidații declarați admiși în urma
testului de verificare a cunoștințelor în domeniul financiarcontabil pentru accesul la stagiu din data de 14 decembrie
2002, care nu s-au înscris până la data prezentei hotărâri,
vor urma aceeași procedură de înscriere ca cei declarați
admiși în urma testului de verificare a cunoștințelor din
domeniul financiar-contabil pentru accesul la stagiu din
5 decembrie 2004.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 98/28.I.2005
Art. III. — Candidații declarați admiși la testele de
verificare a cunoștințelor în domeniul financiar-contabil
pentru accesul la stagiu, potrivit prezentei hotărâri, se vor
înscrie până la data de 30 aprilie 2005. Candidații care nu
se vor înscrie până la această dată vor pierde dreptul de
a se înscrie la stagiu, dobândit în urma testului de
verificare a cunoștințelor în domeniul financiar-contabil
pentru accesul la stagiu.

5

Art. IV. — Departamentul de învățământ și admitere și
Secretariatul general vor duce la îndeplinire prevederile
prezentei hotărâri.
Art. V. — Prezenta hotărâre va fi publicată în Monitorul
Oficial al României, Partea I, conform prevederilor art. 6
alin. (5) din Ordonanța de urgență a Guvernului
nr. 75/1999 privind activitatea de audit financiar,
republicată, cu modificările ulterioare.

Președintele Camerei Auditorilor Financiari din România,
Ion Mihăilescu
București, 15 decembrie 2004.
Nr. 38.

CAMERA AUDITORILOR FINANCIARI DIN ROMÂNIA

HOTĂRÂRE
pentru aprobarea Normelor privind controlul calității activității de audit aferent
angajamentelor de asigurare
În temeiul:
a) art. 5 alin. (3) lit. a) pct. a5) din Ordonanța de urgență a Guvernului nr. 75/1999 privind activitatea de audit
financiar, republicată în Monitorul Oficial al României, Partea I, nr. 598 din 22 august 2003, cu modificările ulterioare;
b) art. 41 din Regulamentul de organizare și funcționare a Camerei Auditorilor Financiari din România, aprobat
prin Hotărârea Guvernului nr. 983/2004, publicată în Monitorul Oficial al României, Partea I, nr. 634 din 13 iulie 2004,
Consiliul Camerei Auditorilor Financiari din România h o t ă r ă ș t e:
Art. 1. — Se aprobă Normele privind controlul calității
activității de audit aferent angajamentelor de asigurare
prevăzute în anexa care face parte integrantă din prezenta
hotărâre.
Art. 2. — Departamentul de monitorizare și competență
profesională va urmări punerea în aplicare a prezentelor
norme.
Art. 3. — Prin prezenta hotărâre, capitolul privind
inspecțiile din Normele privind procedurile de control al
calității auditului financiar, aprobate prin Hotărârea

Consiliului Camerei Auditorilor Financiari din România
nr. 11/2001, publicată în Monitorul Oficial al României,
Partea I, nr. 477 din 3 iulie 2002, se modifică
corespunzător prevederilor prezentelor norme aprobate.
Art. 4. — Prezenta hotărâre va fi publicată în Monitorul
Oficial al României, Partea I, conform prevederilor art. 6
alin. (5) din Ordonanța de urgență a Guvernului
nr. 75/1999 privind activitatea de audit financiar,
republicată, cu modificările ulterioare.

Președintele Camerei Auditorilor Financiari din România,
Ion Mihăilescu
București, 19 ianuarie 2005.
Nr. 40.
ANEXĂ

NORME
privind controlul calității activității de audit aferent angajamentelor de asigurare
CAPITOLUL I
Dispoziții generale
Art. 1. — Controlul calității activității de audit desfășurate
de către auditorii financiari, persoane fizice și juridice
active, membri ai Camerei Auditorilor Financiari din
România, denumită în continuare Camera, se efectuează
asupra:
a) angajamentelor de audit financiar;
b) angajamentelor de audit intern;
c) altor angajamente prevăzute în Standardele
Internaționale de Audit, după cum urmează: angajamente
de revizuire a situațiilor financiare, angajamente de
efectuare a procedurilor agreate privind informațiile
financiare și angajamente de compilare a informațiilor
financiare.

Art. 2. — Controlul asupra modului de exercitare a
profesiei de auditor financiar este organizat și se
desfășoară, potrivit prevederilor art. 41 din Regulamentul de
organizare și funcționare a Camerei Auditorilor Financiari
din România, aprobat prin Hotărârea Guvernului
nr. 983/2004, de către Departamentul de monitorizare și
competență profesională.
Art. 3. — Departamentul de monitorizare și competență
profesională efectuează inspecțiile prin inspectori și
asistenți-inspectori, salariați în aparatul executiv al Camerei.
CAPITOLUL II
Programarea activității de inspecție a calității activității
de audit
Art. 4. — Programarea activității de inspecție,
desfășurată de către Departamentul de monitorizare și

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 98/28.I.2005

competență profesională, se realizează, în principal, pe
baza următoarelor documente:
a) situația auditorilor financiari membri ai Camerei,
persoane fizice și juridice active, autorizate de Cameră să
exercite profesia în anul respectiv;
b) programul de inspecție trimestrial care prevede
auditorii financiari care urmează a fi controlați, perioada
supusă inspecției, precum și echipele care efectuează
inspecția.
Art. 5. — Departamentul de monitorizare și competență
profesională întocmește și prezintă documentele prevăzute
la art. 4 lit. b) Biroului permanent, pentru a fi prezentate
spre aprobare Consiliului Camerei.
Art. 6. — Departamentul de monitorizare și competență
profesională, în exercitarea atribuțiilor care îi revin conform
art. 41 din Regulamentul de organizare și funcționare a
Camerei Auditorilor Financiari din România, colaborează cu
Departamentul de servicii pentru membri în vederea
cunoașterii la zi a situației auditorilor financiari membri ai
Camerei, persoane fizice și juridice active, autorizate de
Cameră să exercite profesia în anul respectiv.
Art. 7. — Departamentul de monitorizare și competență
profesională care răspunde de întocmirea și prezentarea
programelor trimestriale de inspecție va asigura cuprinderea
auditorilor financiari, astfel încât, de regulă, o dată la
maximum 3 ani să fie verificat fiecare membru al Camerei
care a primit autorizația de exercitare a profesiei.
Art. 8. — Eventualele modificări în programele de
inspecție trimestriale vor fi aduse la cunoștință Biroului
permanent al Consiliului Camerei înainte de începerea
inspecției la membrii respectivi sau imediat după aceea, în
cazul primirii unor sarcini urgente ca urmare a unor
sesizări etc.
Art. 9. — Documentele de planificare a inspecțiilor
trebuie întocmite și păstrate astfel încât să se asigure
confidențialitatea obiectivelor inspecției.
CAPITOLUL III
Organizarea activității de exercitare
a controlului calității activității de audit
Art. 10. — Controlul calității activității de audit se
efectuează în ordinea și la data prevăzute în programele
de inspecție trimestriale.
Art. 11. — Obiectivele inspecției calității activității de
audit financiar, audit intern și a altor activități din domeniul
auditului financiar și a auditului intern sunt următoarele:
— conținutul contractelor de audit financiar, audit intern
și al altor servicii prestate de către membrii Camerei,
precum și concordanța acestora cu Standardele de Audit
Intern, Standardele Internaționale de Audit și cu alte norme
emise de Cameră;
— verificarea corectitudinii datelor înscrise în
cererea/declarația pentru obținerea autorizației de exercitare
a profesiei; corectitudinea raportării veniturilor din activitatea
de audit financiar și intern, precum și a celorlalte activități,
a achitării integrale și la termen a cotizațiilor și a celorlalte
obligații către Cameră;
— îndeplinirea obligațiilor cu privire la pregătirea
profesională continuă a auditorilor financiari;
— verificarea existenței la societatea de audit/auditorul
financiar persoană fizică a unui sistem de control al calității
conform Standardului Internațional al Controlului Calității
(ISQC 1) și Standardului Internațional de Audit 220
(ISA 220), pentru angajamentele de audit al situațiilor
financiare ale entităților cu care are contract de efectuare a
auditului financiar, audit intern sau alte angajamente
prevăzute de Standardele Internaționale de Audit;
— verificarea elaborării de către societățile de
audit/auditorii financiari persoane fizice, pentru entitățile
aflate în subordinea și supravegherea Comisiei Naționale a
Valorilor Mobiliare, a unor proceduri de auditare specifice
acestei categorii de entități;

— respectarea prevederilor referitoare la efectuarea
propriu-zisă a auditului financiar în conformitate cu normele
Camerei și cu Standardele Internaționale de Audit;
— verificarea modului în care societatea de audit
inspectată a organizat și a desfășurat propriul control intern
al calității lucrărilor de audit.
Art. 12. — Departamentul de monitorizare și competență
profesională elaborează Lista obiectivelor de inspecție și o
prezintă Biroului permanent al Consiliului Camerei, iar
acesta, spre aprobare, Consiliului Camerei.
Art. 13. — (1) Un membru al Camerei poate face, de
regulă, obiectul unei inspecții asupra calității activității de
audit o dată la maximum 3 ani, pentru verificarea modului
de îndeplinire a angajamentelor și de întocmire a
rapoartelor de audit financiar, audit intern și a altor servicii
potrivit normelor Camerei, Standardelor Internaționale de
audit, Codului de etică și conduită profesională și a
modului de îndeplinire a obligațiilor față de Cameră.
(2) În funcție de factorii de risc materializați în:
a) numărul de clienți;
b) numărul entităților considerate a fi de interes public;
c) rezultatele anterioare ale inspecțiilor pentru asigurarea
calității, inclusiv:
(i) încălcarea cerințelor de pregătire profesională
continuă;
(ii) încălcarea principiului independenței;
(iii) deficiențe în proiectul sau conformitatea cu
sistemul societății de control al calității,
Consiliul Camerei și Biroul permanent al Consiliului
Camerei pot, la propunerea Departamentului de
monitorizare și competență profesională, să dispună
efectuarea controlului calității activității desfășurate de către
membrii Camerei la perioade mai mici de 3 ani.
(3) De la prevederile alin. (1) fac excepție acțiunile
organizate de Cameră pentru documentarea, informarea,
analiza și urmărirea implementării unor noi reglementări,
verificarea remedierii deficiențelor constatate cu ocazia
controalelor efectuate, precum și verificarea reclamațiilor cu
privire la activitatea auditorilor financiari.
Art. 14. — Durata inspecției se stabilește în funcție de
natura acțiunii de control și de volumul activității societății
sau a auditorului financiar persoană fizică ce urmează a fi
inspectat.
Art. 15. — (1) Inspecția se efectuează în totalitate sau
prin sondaj, în raport de volumul activității membrilor
Camerei, precum și de frecvența abaterilor constatate
anterior, cuprinzând un număr reprezentativ de rapoarte și
documente, care să permită formularea unor concluzii
temeinice asupra gradului de respectare a dispozițiilor
normative din domeniul auditului financiar, auditului intern și
al altor activități conexe acestora.
(2) În nota de inspecție se înscriu constatările ce
reprezintă abateri de la normele profesionale (fără a se
menționa clientul la care se face referire). Se va ține
seama și de ponderea clientului în totalul veniturilor
auditorului verificat.
Art. 16. — Persoanele împuternicite să exercite, în
numele Camerei, controlul calității activității auditului
financiar, auditului intern și al altor activități trebuie să
respecte normele profesionale emise de Cameră, precum
și prevederile Codului privind conduita etică și profesională
în domeniul auditului financiar.
Art. 17. — La cererea organelor de inspecție, membrii
Camerei inspectați au obligația:
a) să pună la dispoziție toate documentele justificative
și să dea toate explicațiile necesare verificării corectitudinii
datelor din raportul anual al membrilor, din cererea/declarația
pentru obținerea autorizației de exercitare a profesiei, inclusiv
a veniturilor din activitatea de audit, precum și a achitării
cotizațiilor și a celorlalte obligații către Cameră;
b) să prezinte pentru verificare actele și documentele de
orice fel pe care le gestionează sau le au în păstrare,
care, potrivit reglementărilor în vigoare și prevederilor din

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 98/28.I.2005
Codul privind conduita etică și profesională în domeniul
auditului financiar intră sub incidența inspecției;
c) să semneze, cu sau fără obiecții, actele de inspecție
și să comunice în scris, la termenele fixate, modul de
aplicare a măsurilor stabilite în urma inspecției.
CAPITOLUL IV
Întocmirea documentelor de inspecție
Art. 18. — Organele de inspecție consemnează
constatările în cadrul Notei de inspecție care este întocmită
pe următoarele capitole: Îndeplinirea obligațiilor față de
CAFR, inclusiv a celor financiare, Planificarea auditului,
Activitatea de audit și Finalizarea auditului, corespunzător
obiectivelor care se verifică în cadrul controlului.
Art. 19. — Notele de inspecție se întocmesc în două
exemplare care se înregistrează la auditorul inspectat, din
care un exemplar este luat de organele de inspecție care
au obligația să îl înregistreze la Secretariatul General al
Camerei.
Art. 20. — (1) În Nota de inspecție se înscriu aspectele
de neconformitate cu normele minimale de audit emise de
Cameră, cu Standardele Internaționale de Audit, cu
prevederile Codului privind conduita etică și profesională în
domeniul auditului financiar, constatate ca urmare a
inspecției.
(2) În nota de inspecție și în anexele la aceasta se vor
menționa concret elementele sondajelor efectuate la
auditorul financiar inspectat, documentele și evidențele
supuse inspecției, răspunderea organelor de inspecție
revenind numai în legătură cu acestea.
Art. 21. — (1) În nota de inspecție se înscriu în mod
obligatoriu următoarele elemente:
a) denumirea auditorului financiar inspectat;
b) codul clientului de audit;
c) datele de identificare a auditorului inspectat;
d) numele, prenumele, semnătura și funcția membrilor
echipei de inspecție;
e) numele, prenumele, semnătura și ștampila membrului
Camerei inspectat;
f) obiectivele verificării într-o formă succintă.
(2) La nota de inspecție se anexează lista detaliată a
obiectivelor verificate.
Art. 22. — (1) Echipele de control vor consemna
constatările înscrise în nota de inspecție, care se
întocmește în două exemplare și se înregistrează la
auditorul inspectat, din care un exemplar este luat de

Procentaj

Calificativ

organele de inspecție care au obligația să îl înregistreze la
Secretariatul General al Camerei.
(2) Nota de inspecție va cuprinde următoarele elemente:
a) componența echipei de control, delegația în baza
căreia s-a efectuat controlul, data sau perioada la care
acesta s-a efectuat și denumirea auditorului controlat;
b) datele de identificare a asociaților și auditorilor
financiari care reprezintă auditorul controlat;
c) datele de identificare a auditorului controlat;
d) perioada supusă controlului, clienții de audit din
respectiva perioadă, precum și clientul de audit al cărui
dosar este controlat;
e) datele referitoare la gradul în care auditorul controlat
și-a îndeplinit obligațiile față de Cameră (cotizația fixă,
cotizația variabilă, polița de asigurare, depunerea raportului
anual, participarea la cursurile de pregătire profesională
continuă), precum și modul în care auditorii asociați ai
auditorului controlat și-au îndeplinit obligațiile;
f) obiectivele pe care auditorul controlat le-a dus la
îndeplinire, conform normelor minimale de audit și
Standardelor Internaționale de Audit;
g) obiective pe care auditorul controlat nu le-a îndeplinit,
conform normelor minimale de audit și Standardelor
Internaționale de Audit;
h) motivația auditorului controlat cu privire la
neîndeplinirea obiectivelor urmărite de către echipa de
inspectori;
i) calificativul obținut de către auditorul controlat;
j) data și semnăturile membrilor echipei de control și a
auditorului financiar controlat.
Art. 23. — Nota de inspecție și celelalte documente de
inspecție vor fi înregistrate, arhivate și păstrate la Cameră
timp de 5 ani de la efectuarea controlului și de la
valorificarea constatărilor acestuia.
Art. 24. — Fiecare obiectiv din Lista de obiective se va
completa cu îDA“ sau îNU“, în funcție de modul în care
auditorul supus inspecției a răspuns cerințelor din normele
minimale de audit, făcându-se referire la deficiențele
constatate și la cauzele pentru care unele obiective nu au
fost îndeplinite.
Art. 25. — Pe baza constatărilor, Departamentul de
monitorizare și competență profesională va stabili un
procentaj (cuprins între 0% și 100%), obținut atât prin
raportarea numărului obiectivelor pentru care răspunsul este
îDA“ la numărul total de obiective, cât și în funcție de
importanța obiectivelor și a constatărilor făcute.
Art. 26. — În funcție de acest procentaj, auditorul
inspectat va obține un calificativ, după cum urmează:

Până la 20%

De la 21 la 65%

De la 66 la 80%

De la 81 la 100%

D

C

B

A

CAPITOLUL V
Valorificarea rezultatelor controlului calității activității
de audit
Art. 27. — Pentru fiecare calificativ acordat se prevăd
măsurile următoare:
A. Pentru calificativul D:

1. Măsuri care se vor lua la prima inspecție în urma
căreia s-a stabilit un procentaj corespunzător acestui
calificativ:
a) repetarea inspecției după un an, cheltuielile
ocazionate de această nouă inspecție urmând a fi
suportate integral de către auditorii financiari în cauză,
membri ai Camerei, în conformitate cu decontul de
cheltuieli;
b) participarea la cursuri suplimentare obligatorii de
perfecționare a pregătirii profesionale, al căror tarif va fi
suportat integral de către cei în cauză;

c) sancțiuni disciplinare:
— avertisment;
— mustrare;
— suspendarea calității de membru al Camerei pe o
anumită perioadă;
— excluderea din Cameră;
d) publicarea sancțiunilor prin intermediul mijloacelor de
comunicare în masă ale Camerei, în condițiile legii.
2. În funcție de gradul de neîndeplinire a obligațiilor,
membrii Camerei pot fi sancționați disciplinar cu oricare
dintre măsurile de mai sus.
3. Măsuri care se vor lua pentru a doua inspecție, în
urma căreia s-a stabilit un procentaj corespunzător acestui
calificativ:
a) repetarea inspecției după un an, cheltuielile
ocazionate cu această nouă inspecție urmând a fi suportate
integral de către auditorii financiari în cauză, membri ai
Camerei, în conformitate cu decontul de cheltuieli;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 98/28.I.2005

b) participarea la cursuri suplimentare obligatorii de
perfecționare a pregătirii profesionale, al căror tarif va fi
suportat integral de către cei în cauză;
c) aplicarea de sancțiuni disciplinare, și anume:
— mustrare;
— suspendarea calității de membru al Camerei pe o
anumită perioadă;
— excluderea din Cameră.
4. În funcție de gradul de neîndeplinire a obligațiilor,
membrii Camerei pot fi sancționați disciplinar cu oricare
dintre măsurile de mai sus.
5. Măsuri care se vor lua pentru a treia inspecție în
urma căreia s-a stabilit un procentaj corespunzător acestui
calificativ:
— aplicarea de sancțiuni disciplinare, și anume:
— suspendarea calității de membru al Camerei pe o
anumită perioadă;
— excluderea din Cameră.
6. În funcție de gradul de neîndeplinire a obligațiilor,
membrii Camerei pot fi sancționați disciplinar cu oricare
dintre măsurile de mai sus.
B. Pentru calificativul C

1. Măsuri care se vor lua la prima inspecție în urma
căreia s-a stabilit un procentaj corespunzător acestui
calificativ:
a) participarea la cursuri suplimentare obligatorii de
perfecționare a pregătirii profesionale, al căror tarif va fi
suportat integral de către cei în cauză;
b) aplicarea de sancțiuni disciplinare, și anume:
— avertisment;
— mustrare;
c) publicarea sancțiunilor prin intermediul mijloacelor de
comunicare în masă ale Camerei, în condițiile legii.
2. În funcție de gradul de neîndeplinire a obligațiilor,
membrii Camerei pot fi sancționați disciplinar cu oricare
dintre măsurile de mai sus.
3. În cazul în care la a doua inspecție auditorul
inspectat se încadrează tot la calificativul C, acesta intră
sub incidența sancțiunilor prevăzute la calificativul D.
C. Pentru calificativul B

1. Măsuri care se vor lua la prima inspecție în urma
căreia s-a stabilit un procentaj corespunzător acestui
calificativ:
a) participarea la cursuri suplimentare obligatorii de
perfecționare a pregătirii profesionale, al căror tarif va fi
suportat integral de către cei în cauză;
b) aplicarea sancțiunii disciplinare cu avertisment.

2. Măsuri care se vor lua la a doua inspecție în urma
căreia s-a stabilit un procentaj corespunzător acestui
calificativ:
a) participarea la cursuri suplimentare obligatorii de
perfecționare a pregătirii profesionale, al căror tarif va fi
suportat integral de către cei în cauză;
b) aplicarea sancțiunii disciplinare cu mustrare.
3. În cazul în care nu se respectă măsurile dispuse,
Camera poate lua măsurile de sancționare prevăzute în
Regulamentul de organizare și funcționare a Camerei
Auditorilor Financiari din România, în funcție de gravitatea
abaterilor săvârșite.
Art. 28. — (1) În baza constatărilor din notele de
inspecție prezentate de organele de inspecție,
Departamentul de monitorizare și competență profesională
întocmește și prezintă Biroului permanent al Consiliului
Camerei un raport în care se propun măsurile ce vor fi
luate în vederea prevenirii și înlăturării abaterilor și
deficiențelor constatate, precum și măsurile ce se impun a
fi luate, inclusiv pentru tragerea la răspundere a celor
vinovați.
(2) Raportul se prezintă spre aprobare Consiliului
Camerei.
Art. 29. — În baza hotărârilor Consiliului Camerei se
transmit scrisori către auditorii financiari, membri ai
Camerei, care au fost inspectați, în care sunt prevăzute
măsurile hotărâte ce trebuie aplicate de cei inspectați și
termenul de aplicare a acestora.
Art. 30. — Șeful Departamentului de monitorizare și
competență profesională participă la ședințele Biroului
permanent și Consiliului Camerei, în care sunt dezbătute
documentele de control și măsurile propuse de
Departamentul de monitorizare și competență profesională.
Art. 31. — Trimestrial și anual, Departamentul de
monitorizare și competență profesională prezintă Consiliului
Camerei raportul asupra modului de îndeplinire a
programului de activitate trimestrial, precum și asupra
principalelor constatări rezultate în urma inspecțiilor
efectuate în perioada respectivă, propunând totodată și
măsuri de perfecționare a activității Departamentului de
monitorizare și competență profesională.
Art. 32. — În funcție de constatările rezultate în urma
acțiunilor de control, inspectorii Departamentului de
monitorizare și competență profesională pot propune, pe
lângă măsurile de întocmire a documentelor potrivit
normelor Camerei, măsuri de aplicare a sancțiunilor
prevăzute în Ordonanța de urgență a Guvernului
nr. 75/1999 privind activitatea de audit financiar,
republicată, cu modificările ulterioare, precum și în
Regulamentul de organizare și funcționare a Camerei
Auditorilor Financiari din România.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 98/28.I.2005 conține 8 pagini.

Prețul de vânzare 5.500 lei

&JUYDGY|001770]
ISSN 1453—4495

PDF compression, OCR, web-optimization with CVISION's PdfCompressor

