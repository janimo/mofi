PARTEA

Anul 173 (XVII) — Nr. 79

I

LEGI, DECRETE, HOTĂRÂRI ȘI ALTE ACTE

Luni, 24 ianuarie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 551 din 16 decembrie 2004 referitoare la
excepția de neconstituționalitate a prevederilor
Legii nr. 329/2003 privind exercitarea profesiei de
detectiv particular ......................................................

1.629/2004. — Ordin al ministrului sănătății pentru
aprobarea Ghidului privind procedurile de inspecție
pentru verificarea respectării Regulilor de bună
practică în studiul clinic ..........................................

DECIZII

ALE

Pagina

4

1.630/2004. — Ordin al ministrului sănătății pentru
aprobarea Ghidului privind calificarea inspectorilor
care verifică respectarea Regulilor de bună
practică în studiul clinic ..........................................

5

1.631/2004. — Ordin al ministrului sănătății pentru
aprobarea Ghidului privind dosarul de bază al
studiului clinic și arhivarea acestuia ......................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.628/2004. — Ordin al ministrului sănătății pentru
aprobarea Ghidului privind colectarea, verificarea
și prezentarea rapoartelor de reacții adverse
provenite de la studiile clinice cu medicamente de
uz uman ...................................................................

Nr.

5

1.632/2004. — Ordin al ministrului sănătății pentru
aprobarea Ghidului cu privire la considerații
generale despre studiile clinice ..............................

6

REPUBLICĂRI
4

CURȚII

Legea nr. 176/2000 privind dispozitivele medicale ..........

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 551
din 16 decembrie 2004

referitoare la excepția de neconstituționalitate a prevederilor Legii nr. 329/2003
privind exercitarea profesiei de detectiv particular
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Dana Titian
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor Legii nr. 329/2003 privind exercitarea
profesiei de detectiv particular, excepție ridicată de Bebe
Dana în Dosarul nr. 325/2004 al Curții de Apel Alba Iulia —
Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate, considerând că este vădit

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 79/24.I.2005

neîntemeiată, întrucât art. 2 din Constituție nu prevede
supunerea legilor spre aprobare pe calea referendumului.
Legea criticată nu încalcă nici prevederile constituționale
ale art. 4, aceasta reglementând cadrul specific de
exercitare a profesiei de detectiv particular.
C U R T E A,

având în vedere actele și lucrările dosarului, constată
următoarele:
Prin Încheierea nr. 18 din 30 iunie 2004, pronunțată în
Dosarul nr. 325/2004, Curtea de Apel Alba Iulia — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor Legii nr. 329/2003 privind exercitarea
profesiei de detectiv particular.
Excepția de neconstituționalitate a fost ridicată de
reclamantul Bebe Dana într-o cauză civilă având ca obiect
obligarea Inspectoratului General al Poliției Române și a
Inspectoratului Județean de Poliție Hunedoara la eliberarea,
pe numele reclamantului, a atestatului de detectiv
particular.
În motivarea excepției de neconstituționalitate, autorul
acesteia consideră că Legea nr. 329/2003 este în
întregime neconstituțională, întrucât nu a fost votată prin
referendum, conform art. 2 din Constituție, și deoarece la
adoptarea acesteia nu a fost respectată procedura
prevăzută de Constituție. În acest sens afirmă că îlegea a
fost promulgată înainte de a fi adoptată, respectiv înainte
de a fi sesizat Președintele României, în vederea
promulgării“. De asemenea, mai susține că legea criticată
îeste discriminatorie în raport cu celelalte societăți și
profesii“, aflându-se în contradicție cu ansamblul
prevederilor Constituției.
Curtea de Apel Alba Iulia — Secția comercială și de
contencios administrativ apreciază că excepția de
neconstituționalitate este neîntemeiată, pentru că îadoptarea
și promulgarea Legii nr. 329/2004 s-a făcut în concordanță
cu prevederile constituționale referitoare la modalitatea de
adoptare și promulgare a legilor“. Apreciază, de asemenea,
că legea criticată nu conține dispoziții discriminatorii, ci,
dimpotrivă, îoferă garanția respectării valorilor fundamentale
ale unei societăți de drept, delimitând cadrul de exercitare
a profesiei de detectiv particular și persoanele care pot să
exercite această profesie“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și instituției Avocatul Poporului, pentru a-și
exprima punctele de vedere asupra excepției de
neconstituționalitate ridicate.
Guvernul consideră că excepția de neconstituționalitate
este neîntemeiată, procedura de adoptare a Legii
nr. 329/2004 fiind îîn strictă concordanță cu dispozițiile
constituționale cuprinse în Secțiunea a 3-a, Legiferarea, din
Capitolul I al Titlului III din Constituția României,
nemodificată“. În acest sens arată că adoptarea legii
criticate s-a făcut, de către cele două Camere ale
Parlamentului, la data de 26 iunie 2003, cu procedura

prevăzută de art. 74 alin. (1) din Constituția nemodificată,
iar după adoptare a fost promulgată prin Decretul nr. 464
din 7 iulie 2003. După promulgare, legea a fost numerotată
și datată, devenind Legea nr. 329 din 8 iulie 2003. În
continuare, apreciază că legea ce constituie obiectul
excepției de neconstituționalitate nu încalcă nici prevederile
art. 2 din Constituție, acestea neprevăzând obligativitatea
supunerii aprobării prin referendum a legilor. Precizează că,
în conformitate cu art. 151 alin. (3) din Constituție, doar în
cazul legilor de revizuire a Constituției este obligatorie
aprobarea acestora prin referendum, pentru celelalte legi
procedura de legiferare fiind prevăzută distinct în Legea
fundamentală. În ceea ce privește critica privind caracterul
discriminatoriu al Legii nr. 329/2003 în raport cu celelalte
societăți sau profesii, arată că aceasta îare un obiect
distinct, specific de reglementare, iar dispozițiile pe care le
conține exprimă voința legiuitorului“, observând, totodată, că
autorul excepției nu precizează prevederile constituționale
care ar fi încălcate de dispozițiile legii criticate.
Avocatul Poporului apreciază că nu poate fi primită
critica de neconstituționalitate a Legii nr. 329/2003 față de
art. 16 alin. (1) din Constituție. Aceasta, deoarece
dispozițiile legii criticate nu instituie privilegii sau discriminări
între persoanele prevăzute de ipoteza normei juridice,
prevederile sale aplicându-se tuturor persoanelor atestate în
condițiile legii în discuție și care desfășoară activități
specifice de investigare. Referitor la critica privind
încălcarea dispozițiilor art. 76 și ale art. 77 din Constituție,
opinează că înumai Curtea Constituțională poate stabili
dacă procedura prin care s-a adoptat legea privind
exercitarea profesiei de detectiv particular este cea
conformă cu dispozițiile constituționale“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile Legii nr. 329/2003 privind exercitarea profesiei
de detectiv particular, publicată în Monitorul Oficial al
României, Partea I, nr. 530 din 23 iulie 2003, cu
modificările și completările ulterioare.
În opinia autorului excepției de neconstituționalitate,
legea criticată contravine dispozițiilor art. 2 din Constituție,
al căror conținut este următorul:
— Art. 2: î(1) Suveranitatea națională aparține poporului
român, care o exercită prin organele sale reprezentative,
constituite prin alegeri libere, periodice și corecte, precum și
prin referendum.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 79/24.I.2005
(2) Nici un grup și nici o persoană nu pot exercita
suveranitatea în nume propriu.“
Din motivarea excepției se deduce că autorul acesteia
își întemeiază critica de neconstituționalitate și pe
prevederile art. 76 și ale art. 77 din Constituție, care au
următorul cuprins:
— Art. 76: î(1) Legile organice și hotărârile privind
regulamentele Camerelor se adoptă cu votul majorității
membrilor fiecărei Camere.
(2) Legile ordinare și hotărârile se adoptă cu votul majorității
membrilor prezenți din fiecare Cameră.
(3) La cererea Guvernului sau din proprie inițiativă,
Parlamentul poate adopta proiecte de legi sau propuneri
legislative cu procedură de urgență, stabilită potrivit
regulamentului fiecărei Camere.“;
— Art. 77: î(1) Legea se trimite, spre promulgare,
Președintelui României. Promulgarea legii se face în termen de
cel mult 20 de zile de la primire.
(2) Înainte de promulgare, Președintele poate cere
Parlamentului, o singură dată, reexaminarea legii.
(3) Dacă Președintele a cerut reexaminarea legii ori dacă
s-a cerut verificarea constituționalității ei, promulgarea legii se
face în cel mult 10 zile de la primirea legii adoptate după
reexaminare sau de la primirea deciziei Curții Constituționale,
prin care i s-a confirmat constituționalitatea.“
De asemenea, autorul excepției susține că Legea
nr. 329/2003 este contrară tuturor prevederilor Constituției.
Din examinarea excepției de neconstituționalitate se
observă că nu poate fi reținută critica de
neconstituționalitate întemeiată pe dispozițiile art. 2 din
Constituție, întrucât acest text constituțional atribuie
poporului român suveranitatea națională, stabilind
modalitățile de exercitare a acesteia. Textul din Constituție
invocat nu prevede nicidecum necesitatea supunerii legilor
aprobării prin referendum în vederea adoptării acestora.
Urmărind procesul legislativ de adoptare a Legii
nr. 329/2003, se observă că a fost respectată procedura
reglementată în secțiunea a 3-a, intitulată Legiferarea, din

3

capitolul I al titlului III din Constituție. Astfel, la 26 iunie
2003 a fost dezbătut și adoptat separat în plenul Camerei
Deputaților și în plenul Senatului raportul comisiei de
mediere asupra proiectului de lege și, tot în aceeași zi,
legea a fost depusă la secretarii generali ai celor două
Camere, în vederea exercitării dreptului de sesizare a
Curții Constituționale asupra constituționalității legii. Pe data
de 3 iulie 2003, legea a fost trimisă Președintelui României
în vederea promulgării, aceasta fiind promulgată prin
Decretul nr. 464 din 7 iulie 2003. Pe 8 iulie 2003, legea a
fost înregistrată sub nr. 329/2003 și, ulterior, publicată în
Monitorul Oficial al României, Partea I, nr. 530 din 23 iulie
2003. Din această succesiune temporală se desprinde
concluzia că nu este întemeiată critica autorului excepției
conform căreia îlegea a fost promulgată înainte de a fi
adoptată, respectiv înainte de a fi sesizat Președintele
României, în vederea promulgării“.
Nici susținerea referitoare la caracterul discriminatoriu al
acestei legi îîn raport cu celelalte societăți și profesii“ nu
poate fi primită. Conform art. 4 alin. (2) din Constituție,
este interzisă discriminarea cetățenilor pe criterii de rasă,
de naționalitate, de origine etnică, de limbă, de religie, de
sex, de opinie, de apartenență politică, de avere sau de
origine socială. Legea în discuție nu poate fi considerată
neconstituțională nici sub acest aspect, întrucât nu instituie
nici discriminări, nici privilegii destinatarilor săi, prevederile
sale aplicându-se în mod egal tuturor celor ce desfășoară
acele activități ce cad sub incidența ei. Curtea
Constituțională a statuat prin numeroase decizii că
principiul egalității nu înseamnă uniformitate, așa încât,
dacă la situații egale trebuie să corespundă un tratament
egal, la situații diferite tratamentul juridic nu poate fi decât
diferit. De aceea nu sunt excluse, ci, dimpotrivă, sunt
admise soluții legislative diferite pentru situații diferite. Nu
poate fi făcută o apreciere a tratamentului juridic aplicat
unei persoane decât prin raportare la grupul profesional din
care aceasta face parte, fiecare profesie având reguli
proprii de exercitare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Legii nr. 329/2003 privind exercitarea profesiei de detectiv
particular, excepție ridicată de Bebe Dana în Dosarul nr. 325/2004 al Curții de Apel Alba Iulia — Secția comercială și de
contencios administrativ.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 79/24.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea Ghidului privind colectarea, verificarea și prezentarea rapoartelor de reacții
adverse provenite de la studiile clinice cu medicamente de uz uman
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 14.199/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul privind colectarea,
verificarea și prezentarea rapoartelor de reacții adverse
provenite de la studiile clinice cu medicamente de uz
uman, prevăzut în anexa*) care face parte integrantă din
prezentul ordin.

Art. 2. — La data intrării în vigoare a prezentului ordin
se abrogă orice dispoziție contrară.
Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat
București, 13 decembrie 2004.
Nr. 1.628.

MINISTERUL SĂNĂTĂȚII

ORDIN
pentru aprobarea Ghidului privind procedurile de inspecție
pentru verificarea respectării Regulilor de bună practică în studiul clinic
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 14.200/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul privind procedurile de
inspecție pentru verificarea respectării Regulilor de bună
practică în studiul clinic, prevăzut în anexa*) care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat
București, 13 decembrie 2004.
Nr. 1.629.
*) Anexa se publică ulterior în Monitorul Oficial al României, Partea I, nr. 79 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 79/24.I.2005

5

MINISTERUL SĂNĂTĂȚII

ORDIN
pentru aprobarea Ghidului privind calificarea inspectorilor care verifică respectarea Regulilor
de bună practică în studiul clinic
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 14.201/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul privind calificarea
inspectorilor care verifică respectarea Regulilor de bună
practică în studiul clinic, prevăzut în anexa*) care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat

București, 13 decembrie 2004.
Nr. 1.630.

MINISTERUL SĂNĂTĂȚII

ORDIN
pentru aprobarea Ghidului privind dosarul de bază al studiului clinic și arhivarea acestuia
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 14.202/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul privind dosarul de bază al
studiului clinic și arhivarea acestuia, prevăzut în anexa*)
care face parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat

București, 13 decembrie 2004.
Nr. 1.631.
*) Anexa se publică ulterior în Monitorul Oficial al României, Partea I, nr. 79 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 79/24.I.2005

MINISTERUL SĂNĂTĂȚII

ORDIN
pentru aprobarea Ghidului cu privire la considerații generale despre studiile clinice
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 14.203/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul cu privire la considerații
generale despre studiile clinice, prevăzut în anexa*) care
face parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat
București, 13 decembrie 2004.
Nr. 1.632.
*) Anexa se publică ulterior în Monitorul Oficial al României, Partea I, nr. 79 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

REPUBLICĂRI
L E G E A Nr. 176/2000*)
privind dispozitivele medicale
CAPITOLUL I
Dispoziții generale
Art. 1. — (1) Prezenta lege stabilește cadrul legal și
instituțional pentru controlul dispozitivelor medicale,
dispozitivelor medicale implantabile active, dispozitivelor
medicale pentru diagnostic in vitro, puse în funcțiune și
utilizate, denumite în continuare dispozitive medicale,
precum și pentru controlul activităților de comercializare,
distribuție și de prestări de servicii în domeniul
dispozitivelor medicale.
(2) Prevederile prezentei legi se aplică și accesoriilor
dispozitivelor medicale, atunci când accesoriile sunt folosite
împreună cu un dispozitiv medical pentru a permite
utilizarea acestuia în scopul propus. În sensul prezentei
legi, accesoriile sunt tratate ca dispozitive medicale.
Art. 2. — (1) Termenii folosiți în prezenta lege se
definesc conform prevederilor art. 4 din Legea nr. 608/2001
privind evaluarea conformității produselor, cu modificările și
completările ulterioare, și potrivit prevederilor art. 2 din
Hotărârea Guvernului nr. 190/2003 privind stabilirea
condițiilor de introducere pe piață și de utilizare a

dispozitivelor medicale, ale art. 2 din Hotărârea Guvernului
nr. 344/2004 privind stabilirea condițiilor de introducere pe
piață și/sau de punere în funcțiune a dispozitivelor
medicale implantabile active și ale art. 2 din Hotărârea
Guvernului nr. 798/2003 privind stabilirea condițiilor de
introducere pe piață și de utilizare a dispozitivelor medicale
pentru diagnostic in vitro.
(2) În sensul prezentei legi, termenul supraveghere în
utilizare se definește ca fiind ansamblul de măsuri prin care
se asigură și se confirmă siguranța în funcționare și
performanțele, conform scopului propus, pe toată durata de
exploatare a dispozitivului medical și se identifică
incidentele în utilizare.
Art. 3. — (1) Activitățile de comercializare, de distribuție
și de prestări de servicii în domeniul dispozitivelor medicale
se desfășoară cu respectarea prevederilor prezentei legi și
a normelor metodologice aplicabile, aprobate prin ordin al
ministrului sănătății.
(2) Activitățile prevăzute la alin. (1) sunt supuse
controlului prin avizare. Excepție de la această cerință fac
activitățile care se realizează de către însuși producătorul
dispozitivelor medicale ce fac obiectul acestor activități.

*) Republicată în temeiul art. V din Legea nr. 434/2004 pentru modificarea Legii nr. 176/2000 privind dispozitivele medicale, publicată în
Monitorul Oficial al României, Partea I, nr. 1.009 din 2 noiembrie 2004, dându-se textelor o nouă numerotare.
Legea nr. 176/2000 privind dispozitivele medicale a fost publicată în Monitorul Oficial al României, Partea I, nr. 544 din 2 noiembrie 2000.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 79/24.I.2005
(3) Avizul prevăzut la alin. (2) se emite de Ministerul
Sănătății, cu respectarea normelor metodologice aplicabile,
în baza evaluării competenței și a capabilității persoanelor
fizice sau juridice, după caz, de a realiza activitățile pentru
care solicită avizul.
Art. 4. — (1) Dispozitivele medicale se comercializează,
se distribuie, se instalează și se întrețin, pentru a fi
utilizate în conformitate cu scopul propus, numai de către
persoanele fizice sau juridice pentru care s-a emis avizul
prevăzut la art. 3 alin. (2).
(2) Persoanele fizice și juridice care realizează
activitățile prevăzute la art. 3 alin. (1) și care modifică
parametrii funcționali ori configurația dispozitivelor medicale
sunt considerate producători și sunt obligate ca, anterior
punerii în funcțiune și utilizării dispozitivelor medicale
asupra cărora au intervenit, să supună aceste dispozitive
medicale evaluării conformității, potrivit cerințelor conform
prevederilor Hotărârii Guvernului nr. 190/2003, ale Hotărârii
Guvernului nr. 798/2003 sau ale Hotărârii Guvernului
nr. 344/2004, după caz.
Art. 5. — Dispozitivele medicale puse în funcțiune și
aflate în utilizare se supun, în condițiile stabilite prin
instrucțiunile aprobate prin ordin al ministrului sănătății,
următoarelor modalități de control:
a) verificare periodică;
b) verificare după reparare sau modificare;
c) inspecție și testare inopinată;
d) supraveghere în utilizare.
Art. 6. — (1) Activitățile de evaluare prevăzute la art. 3
alin. (3), precum și cele de control prevăzute la art. 5 se
realizează de către Oficiul Tehnic de Dispozitive Medicale,
denumit în continuare OTDM, înființat prin reorganizarea
Stației de Verificare și Întreținere a Aparaturii Medicale —
SVIAM, care se desființează.
(2) OTDM este instituție publică, cu personalitate
juridică, finanțată din venituri proprii, aflată în coordonarea
Ministerului Sănătății. OTDM asigură existența mijloacelor
tehnice și realizarea activităților ce îi revin conform
prevederilor prezentei legi la nivelul întregii țări.
(3) Sediul OTDM este în municipiul București,
bd. Nicolae Titulescu nr. 58, sectorul 1.
(4) Regulamentul de organizare și funcționare al OTDM
se aprobă prin hotărâre a Guvernului.
Art. 7. — (1) În aplicarea prevederilor prezentei legi,
OTDM are următoarele atribuții principale:
a) elaborează proceduri tehnice specifice în domeniul
dispozitivelor medicale, care se aprobă prin decizie a
directorului OTDM;
b) evaluează și/sau auditează, la cererea Ministerului
Sănătății, persoanele fizice sau juridice care solicită avizul
prevăzut la art. 3 alin. (3);
c) asigură, prin examinare și testare, controlul
dispozitivelor medicale, în baza normelor metodologice
aprobate prin ordin al ministrului sănătății;
d) asigură evaluarea performanțelor dispozitivelor
medicale, în condițiile prevăzute de prezenta lege;
e) informează operativ Ministerul Sănătății în legătură cu
rezultatele evaluărilor/auditărilor și controalelor realizate
conform prevederilor prezentei legi.
(2) OTDM desfășoară și alte activități, în condițiile legii.
Art. 8. — Dispozitivele medicale second hand (la mâna
a doua), precum și dispozitivele medicale provenite din
donații se pun în funcțiune și sunt utilizate numai în urma
evaluării performanțelor acestora de către OTDM și în baza
avizului eliberat de către acesta.

7

CAPITOLUL II
Autorități și organisme împuternicite în domeniul
dispozitivelor medicale
Art. 9. — (1) Ministerul Sănătății este autoritatea
competentă și decizională în domeniul dispozitivelor
medicale.
(2) În cadrul Ministerului Sănătății funcționează structura
de specialitate care asigură realizarea politicii acestuia în
domeniul dispozitivelor medicale.
Art. 10. — Comisia pentru dispozitive medicale este un
organism alcătuit din experți pe domenii medicale, numit
prin ordin al ministrului sănătății. Din comisie fac parte și
câte un reprezentant al producătorilor și al utilizatorilor,
desemnați de asociațiile acestora.
Art. 11. — (1) Comisia pentru dispozitive medicale
împreună cu structura de specialitate prevăzută la art. 9
alin. (2) organizează desfășurarea investigației clinice pe
subiecți umani a dispozitivelor medicale, potrivit prevederilor
reglementărilor în vigoare.
(2) Componența, organizarea și atribuțiile Comisiei
pentru dispozitive medicale se aprobă prin ordin al
ministrului sănătății.
CAPITOLUL III
Supravegherea dispozitivelor medicale
Art. 12. — Persoanele fizice și persoanele juridice care
prestează activitățile prevăzute la art. 3 alin. (1) sunt
obligate ca, anterior prestării acestor activități, să solicite
avizul prevăzut la art. 3 alin. (3) și să facă cunoscută
Ministerului Sănătății orice modificare adusă condițiilor care
au stat la baza emiterii acestui aviz.
Art. 13. — (1) În vederea asigurării nivelului de
securitate și performanță adecvat scopului pentru care sunt
realizate dispozitivele medicale și a evitării generării de
incidente, utilizatorii au obligația:
a) de a utiliza dispozitivele medicale numai în scopul
pentru care au fost realizate;
b) de a se asigura că dispozitivele medicale sunt
utilizate numai în perioada de valabilitate a acestora, când
este cazul, și că nu prezintă abateri de la performanțele
funcționale și de la cerințele de securitate aplicabile;
c) de a aplica un program de supraveghere a
dispozitivelor medicale, care să țină seama de riscul
acestora pentru pacient, de domeniul de utilizare și de
complexitatea acestora, potrivit normelor metodologice în
vigoare;
d) de a asigura verificarea periodică, întreținerea și
repararea dispozitivelor medicale;
e) de a comunica producătorilor și Ministerului Sănătății
orice incident survenit în timpul utilizării;
f) de a raporta Ministerului Sănătății toate dispozitivele
medicale existente în unitate, înregistrate în evidențele
contabile ca mijloace fixe, indiferent de modul de procurare
a acestora, conform normelor metodologice aprobate prin
ordin al ministrului sănătății;
g) de a asigura un sistem documentat de evidență
privind dispozitivele medicale utilizate, reparate și verificate.
(2) Excepție de la prevederile alin. (1) fac dispozitivele
medicale care se găsesc la utilizator pentru investigare
clinică sau evaluare a performanței în vederea certificării și
care se supun cerințelor reglementărilor prevăzute la
art. 11 alin. (1) sau, după caz, procedurii de evaluare a
conformității prevăzute în reglementarea tehnică aplicabilă.
Art. 14. — Utilizatorii de dispozitive medicale trebuie să
se asigure că pentru dispozitivele medicale puse în

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 79/24.I.2005

funcțiune și utilizate se asigură piese de schimb și că
există unități avizate pentru efectuarea service-ului.

CAPITOLUL V
Baza de date

CAPITOLUL IV

Art. 20. — Datele înregistrate în conformitate cu
prezenta lege vor fi stocate într-o bază de date organizată
și coordonată de Ministerul Sănătății.
Art. 21. — Normele metodologice și instrucțiunile
aprobate prin ordin al ministrului sănătății conform
prevederilor prezentei legi se publică în Monitorul Oficial al
României, Partea I.

Sancțiuni
Art. 15. — Încălcarea prevederilor prezentei legi atrage
răspunderea disciplinară, materială, civilă, contravențională
sau penală, după caz, potrivit legii.
Art. 16. — Constituie contravenții următoarele fapte și
se sancționează astfel:
a) nerespectarea prevederilor art. 4 alin. (1), cu amendă
de la 25.000.000 lei la 50.000.000 lei, aplicabilă
utilizatorilor și prestatorului activității neavizate, precum și
anularea dreptului de a se solicita avizul prevăzut la art. 3
alin. (2);
b) nerespectarea prevederilor art. 4 alin. (2), cu amendă
de la 50.000.000 lei la 100.000.000 lei, retragerea avizului
prevăzut la art. 3 alin. (2) și a dreptului de a mai solicita
acest aviz;
c) nerespectarea prevederilor art. 8, cu amendă de la
25.000.000 lei la 50.000.000 lei și interzicerea utilizării
dispozitivului medical până la data obținerii avizului
prevăzut de prezenta lege;
d) nerespectarea prevederilor art. 12, cu amendă de la
25.000.000 lei la 50.000.000 lei;
e) nerespectarea prevederilor art. 13 alin. (1) lit. a)—e),
cu amendă de la 25.000.000 lei la 50.000.000 lei;
f) împiedicarea sub orice formă a persoanelor
împuternicite să își exercite atribuțiile prevăzute în prezenta
lege privind controlul dispozitivelor medicale, cu amendă de
la 25.000.000 lei la 50.000.000 lei.
Art. 17. — Constatarea contravențiilor și aplicarea
amenzilor contravenționale se fac de personalul OTDM,
împuternicit în acest scop.
Art. 18. — (1) Împotriva procesului-verbal de constatare
a contravențiilor se poate face plângere de către persoana
juridică sau persoana fizică, în termen de 15 zile de la
data comunicării acestuia, la judecătoria în a cărei rază
teritorială s-a săvârșit contravenția.
(2) Hotărârea pronunțată de judecătorie este supusă
căilor de atac prevăzute de lege.
Art. 19. — Dispozițiile privind răspunderea contravențională
prevăzute de prezenta lege se completează cu cele ale
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările ulterioare.

CAPITOLUL VI
Dispoziții tranzitorii și finale
Art. 22. — (1) Pentru emiterea avizului prevăzut la
art. 12 Ministerul Sănătății percepe o taxă de 3.000.000 lei.
(2) Cuantumul sumei prevăzute la alin. (1) poate fi
modificat periodic prin hotărâre a Guvernului.
(3) Pentru examinările prevăzute la art. 7 alin. (1)
lit. b)—d) OTDM stabilește și încasează contravaloarea
serviciilor fixate pe bază de tarife.
Art. 23. — Sumele provenite din amenzi și taxele
prevăzute la art. 22 constituie venituri la bugetul de stat,
iar cele provenite din încasarea tarifelor se consideră
venituri proprii, potrivit Ordonanței Guvernului nr. 22/1992
privind finanțarea ocrotirii sănătății, aprobată prin Legea
nr. 114/1992, cu modificările și completările ulterioare, și se
folosesc conform legii.
Art. 24. — Personalul OTDM, împuternicit să exercite
activitățile prevăzute la art. 7 alin. (1) lit. b)—d), are drept
de acces în toate locațiile unde sunt puse în funcțiune și
se utilizează dispozitive medicale, precum și în locurile în
care se desfășoară activitățile prevăzute la art. 3 alin. (1).
Art. 25. — Persoanele juridice și persoanele fizice
implicate în aplicarea prevederilor prezentei legi sunt
obligate să asigure confidențialitatea cu privire la
informațiile obținute în îndeplinirea sarcinilor de serviciu.
Aceasta nu afectează obligația cu privire la furnizarea
informațiilor, în cazurile care intră sub incidența legii
penale.
Art. 26. — Ministerul Sănătății va elabora în termen de
3 luni de la data intrării în vigoare a prezentei legi normele
metodologice pentru aplicarea acesteia.
N O T Ă:

Reproducem mai jos prevederile art. III și IV din Legea
nr. 434/2004 pentru modificarea Legii nr. 176/2000 privind
dispozitivele medicale, care nu sunt încorporate în textul
republicat al Legii nr. 176/2000:
îArt. III. — Regulamentul de organizare și funcționare al
Oficiului Tehnic de Dispozitive Medicale se aprobă prin
hotărâre a Guvernului, în termen de 30 de zile de la
intrarea în vigoare a prezentei legi.
Art. IV. — Prezenta lege intră în vigoare la 1 ianuarie 2005.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 79/24.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

