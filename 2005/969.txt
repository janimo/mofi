Anul 173 (XVII) — Nr. 969

PARTEA

I

LEGI, DECRETE, HOTĂRÂRI ȘI ALTE ACTE

Marți, 1 noiembrie 2005

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

144.

Pagina

1.283. — Hotărâre privind numirea unui consul general ....

— Ordonanță de urgență pentru modificarea și
completarea Legii nr. 76/2002 privind sistemul
asigurărilor pentru șomaj și stimularea ocupării
forței de muncă .......................................................

1.270. — Hotărâre privind suplimentarea unor normative
de cheltuieli pentru Instituția Prefectului
Municipiului București și instituțiile prefectului unor
județe afectate de calamități naturale în perioada
august—septembrie 2005 .........................................
1.271. — Hotărâre privind
pentru lucrarea de
gradului de siguranță
400/220/110 kV Sibiu

Nr.

declararea utilității publice
interes național îMărirea
a instalațiilor aferente stației
Sud“, județul Sibiu .............

6

1.284. — Hotărâre privind numirea unui consul general ....

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–4
771.

5

5–6

— Ordin al ministrului muncii, solidarității sociale
și familiei pentru modificarea Ordinului ministrului
muncii, solidarității sociale și familiei nr. 654/2005 ...

7

1.614. — Ordin al ministrului finanțelor publice pentru
publicarea Addendumului la Memorandumul de
finanțare 2003/005—551.01—2003/005—551.06 —
Programul național PHARE pentru România 2003

7–8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 76/2002 privind sistemul asigurărilor pentru șomaj
și stimularea ocupării forței de muncă
Având în vedere angajamentele privind politica de protecție socială cuprinse în Programul de guvernare pe
perioada 2005—2008, ce impun necesitatea acordării indemnizației de șomaj în mod echitabil, în funcție de stagiul de
cotizare realizat în sistemul asigurărilor pentru șomaj, precum și îmbunătățirea măsurilor de stimulare a ocupării forței de
muncă, ținând seama de implicațiile financiare generate de implementarea măsurilor menționate, ce nu pot fi suportate din
bugetul asigurărilor sociale de stat pe anul 2005, ce impun necesitatea reglementării acestora în regim de urgență, astfel
încât fundamentarea bugetului asigurărilor pentru șomaj pe anul 2006 să se facă avându-se în vedere aceste măsuri,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 76/2002 privind sistemul asigurărilor
pentru șomaj și stimularea ocupării forței de muncă,
publicată în Monitorul Oficial al României, Partea I, nr. 103
din 6 februarie 2002, cu modificările și completările
ulterioare, se modifică și se completează după cum
urmează:

1. La articolul 5, punctele III și IV vor avea următorul
cuprins:
îIII. persoană în căutarea unui loc de muncă — persoana
care face demersuri pentru a-și găsi un loc de muncă, prin
mijloace proprii sau prin înregistrare la agenția pentru
ocuparea forței de muncă în a cărei rază teritorială își are

2

MONITORUL OFICIAL AL ROMÂNIEI, PARTEA I, Nr. 969/1.XI.2005

domiciliul sau, după caz, reședința ori la alt furnizor de
servicii de ocupare, acreditat în condițiile legii;
IV. șomer — persoana care îndeplinește cumulativ
următoarele condiții:
a) este în căutarea unui loc de muncă de la vârsta de
minimum 16 ani și până la îndeplinirea condițiilor de
pensionare;
b) starea de sănătate și capacitățile fizice și psihice o
fac aptă pentru prestarea unei munci;
c) nu are loc de muncă, nu realizează venituri sau
realizează, din activități autorizate potrivit legii, venituri mai
mici decât salariul de bază minim brut pe țară garantat în
plată, în vigoare;
d) este disponibilă să înceapă lucrul în perioada imediat
următoare, dacă s-ar găsi un loc de muncă.“
2. La articolul 5, după punctul IV se introduce un nou
punct, punctul IV1, cu următorul cuprins:
îIV1. șomer înregistrat — persoana care îndeplinește
cumulativ condițiile prevăzute la pct. IV și se înregistrează
la agenția pentru ocuparea forței de muncă în a cărei rază
teritorială își are domiciliul sau, după caz, reședința ori la
alt furnizor de servicii de ocupare, care funcționează în
condițiile prevăzute de lege, în vederea obținerii unui loc
de muncă.“
3. Articolul 21 va avea următorul cuprins:
îArt. 21. — Angajatorii la care își desfășoară activitatea
pesoanele prevăzute la art. 19 sunt obligați să depună,
până la data de 25 inclusiv a lunii următoare celei pentru
care se datorează drepturile salariale și/sau veniturile de
natura acestora, la agenția pentru ocuparea forței de muncă
în a cărei rază teritorială își au sediul sau domiciliul,
declarația lunară privind evidența nominală a asiguraților și
a obligațiilor de plată la bugetul asigurărilor pentru șomaj.“
4. Alineatul (1) al articolului 22 va avea următorul
cuprins:
îArt. 22. — (1) Persoanele prevăzute la art. 20 pot
încheia contract de asigurare pentru șomaj cu agenția
pentru ocuparea forței de muncă în a cărei rază teritorială
își au domiciliul sau, după caz, reședința, dacă au cel
puțin vârsta de 18 ani și sunt asigurate în sistemul public
de pensii și în sistemul asigurărilor sociale de sănătate.“
5. Articolul 26 va avea următorul cuprins:
îArt. 26. — Angajatorii au obligația de a plăti lunar o
contribuție la bugetul asigurărilor pentru șomaj, în cotă
de 2,5%, aplicată asupra fondului total de salarii brute
lunare realizate de persoanele asigurate obligatoriu, prin
efectul legii, prevăzute la art. 19.“
6. Articolul 28 va avea următorul cuprins:
îArt. 28. — Persoanele asigurate în baza contractului
de asigurare pentru șomaj, prevăzute la art. 20, au
obligația de a plăti lunar o contribuție la bugetul asigurărilor
pentru șomaj, în cotă de 3,5%, aplicată asupra venitului
lunar declarat în contractul de asigurare pentru șomaj.“
7. Articolul 31 va avea următorul cuprins:
îArt. 31. — (1) Termenul de depunere a declarației
lunare privind evidența nominală a asiguraților și a
obligațiilor de plată la bugetul asigurărilor pentru șomaj
constituie și termen de plată.
(2) În caz de neplată a contribuțiilor datorate la bugetul
asigurărilor pentru șomaj, se aplică reglementările legale
privind executarea creanțelor bugetare.“
8. Articolul 39 va avea următorul cuprins:
îArt. 39. — (1) Indemnizația de șomaj se acordă
șomerilor prevăzuți la art. 17 alin. (1), pe perioade stabilite
diferențiat, în funcție de stagiul de cotizare, după cum
urmează:
a) 6 luni, pentru persoanele cu un stagiu de cotizare de
cel puțin un an;
b) 9 luni, pentru persoanele cu un stagiu de cotizare de
cel puțin 5 ani;
c) 12 luni, pentru persoanele cu un stagiu de cotizare
mai mare de 10 ani.

(2) Cuantumul indemnizației de șomaj prevăzute la
alin. (1) este o sumă acordată lunar și în mod diferențiat,
în funcție de stagiul de cotizare, după cum urmează:
a) 75% din salariul de bază minim brut pe țară garantat
în plată, în vigoare la data stabilirii acestuia, pentru
persoanele cu un stagiu de cotizare de cel puțin un an;
b) suma prevăzută la lit. a) la care se adaugă o sumă
calculată prin aplicarea asupra mediei salariului de bază
lunar brut pe ultimele 12 luni de stagiu de cotizare, a unei
cote procentuale diferențiate în funcție de stagiul de
cotizare.
(3) Cotele procentuale diferențiate în funcție de stagiul
de cotizare, prevăzute la alin. (2) lit. b), sunt:
a) 3% pentru persoanele cu un stagiu de cotizare de
cel puțin 3 ani;
b) 5% pentru persoanele cu un stagiu de cotizare de
cel puțin 5 ani;
c) 7% pentru persoanele cu un stagiu de cotizare de
cel puțin 10 ani;
d) 10% pentru persoanele cu un stagiu de cotizare de
cel puțin 20 de ani.
(4) Pentru persoanele care au fost asigurate în baza
unui contract de asigurare pentru șomaj, la determinarea
sumei calculate prin aplicarea unei cote procentuale
diferențiate în funcție de stagiul de cotizare, prevăzute la
alin. (2) lit. b), se va avea în vedere venitul lunar declarat
în contractul de asigurare pentru șomaj.“
9. La articolul 44, literele b) și c) vor avea următorul
cuprins:
îb) la data când realizează, din activități autorizate
potrivit legii, venituri lunare mai mari decât salariul de
bază minim brut pe țară garantat în plată;
c) la 90 de zile de la data emiterii autorizației de
funcționare pentru a desfășura activități independente sau
a certificatului de înmatriculare, conform legii, dacă
realizează venituri lunare mai mari decât salariul de bază
minim brut pe țară garantat în plată;“.
10. Articolul 49 va avea următorul cuprins:
îArt. 49. — În cazul concedierilor colective, angajatorii
au obligația să înștiințeze agențiile pentru ocuparea forței
de muncă în vederea adoptării unor măsuri pentru
combaterea șomajului și prevenirea efectelor sociale
nefavorabile ale acestor concedieri.“
11. Alineatul (3) al articolului 50 va avea următorul
cuprins:
î(3) În vederea realizării serviciilor de preconcediere,
angajatorii aflați în situațiile prevăzute la art. 49 sunt
obligați să înștiințeze agențiile pentru ocuparea forței de
muncă cu cel puțin 30 de zile calendaristice anterioare
emiterii deciziilor de concediere.“
12. Articolul 57 va avea următorul cuprins:
îArt. 57. — (1) Creșterea șanselor de ocupare a
persoanelor în căutarea unui loc de muncă se realizează
de către Agenția Națională pentru Ocuparea Forței de
Muncă, în principal, prin:
a) informarea și consilierea profesională;
b) medierea muncii;
c) formarea profesională;
d) consultanță și asistență pentru începerea unei
activități independente sau pentru inițierea unei afaceri;
e) completarea veniturilor salariale ale angajaților;
f) stimularea mobilității forței de muncă.
(2) Creșterea șanselor de ocupare a persoanelor în
căutarea unui loc de muncă se poate realiza de către
Agenția Națională pentru Ocuparea Forței de Muncă și prin
promovarea unor programe speciale în parteneriat cu alte
persoane juridice de drept public sau privat.
(3) Măsurile care vizează creșterea șanselor de ocupare
a persoanelor în căutarea unui loc de muncă, prevăzute la
alin. (1) lit. a)—d), se pot realiza și contra cost de către
furnizori de servicii din sectorul public sau privat acreditați
și/sau autorizați în condițiile legii.“

MONITORUL OFICIAL AL ROMÂNIEI, PARTEA I, Nr. 969/1.XI.2005
13. La alineatul (2) al articolului 661, literele a) și d) vor
avea următorul cuprins:
îa) să beneficieze de pregătire teoretică și practică pe
toată durata cursului și să susțină, gratuit, de cel mult
două ori examenul de absolvire la finalizarea acestuia;
..............................................................................................
d) să beneficieze, pentru traseul de la domiciliu la
unitatea de pregătire, de abonament gratuit pe mijloacele
de transport în comun sau, după caz, de decontarea
cheltuielilor de transport, pentru cel mult 4 deplasări în
cursul unei luni, dacă nu se pot deplasa zilnic la unitatea
de pregătire, în condițiile prevăzute de reglementările în
vigoare pentru salariații instituțiilor publice și regiilor
autonome cu specific deosebit, pe perioada delegării și
detașării în altă localitate, precum și în cazul deplasării, în
cadrul localității, în interesul serviciului, precum și de
abonament gratuit pe mijloacele de transport în comun pe
traseul de la unitatea de cazare la unitatea de pregătire.“
14. După alineatul (2) al articolului 661 se introduce un
nou alineat, alineatul (21), cu următorul cuprins:
î(21) Pentru traseele prevăzute la alin. (2) lit. d), pentru
care nu se eliberează abonamente, persoanele au dreptul
să beneficieze de decontarea biletelor de călătorie pe
mijloacele de transport în comun.“
15. După alineatul (3) al articolului 661 se introduce un
nou alineat, alineatul (31), cu următorul cuprins:
î(3 1 ) Persoanele care beneficiază de drepturile
prevăzute la alin. (3) nu pot beneficia de abonament gratuit
pe mijloacele de transport în comun pentru traseul de la
domiciliu la unitatea de pregătire.“
16. Alineatul (5) al articolului 66 1 va avea următorul
cuprins:
î(5) Persoanele care beneficiază de indemnizație de
șomaj sunt obligate să participe la programele de formare
profesională oferite și organizate de agențiile pentru
ocuparea forței de muncă, precum și la examenul de
absolvire a acestora.“
17. Articolul 69 va avea următorul cuprins:
îArt. 69. — (1) Formele prin care se realizează
formarea profesională a persoanelor în căutarea unui loc
de muncă se desfășoară având la bază standardele
ocupaționale recunoscute la nivel național, respectiv
standardele de pregătire profesională, aprobate potrivit legii.
(2) Dacă pentru anumite ocupații sau meserii nu există
standarde ocupaționale recunoscute la nivel național,
respectiv standardele de pregătire profesională, Agenția
Națională pentru Ocuparea Forței de Muncă poate solicita
unor persoane juridice de drept public sau privat proiecte
de standarde ocupaționale ori de pregătire profesională,
care vor fi aprobate potrivit legii.“
18. Articolul 72 va avea următorul cuprins:
îArt. 72. — (1) Persoanele prevăzute la art. 17 alin. (1)
și alin. (2) lit. c) cărora li s-a stabilit dreptul la indemnizația
de șomaj potrivit legii și care se angajează pentru program
normal de lucru, conform prevederilor legale în vigoare, și,
ca urmare a angajării, le încetează plata indemnizației de
șomaj beneficiază, din momentul angajării până la sfârșitul
perioadei pentru care erau îndreptățite să primească
indemnizația de șomaj, de o sumă lunară, acordată din
bugetul asigurărilor pentru șomaj, reprezentând 30% din
cuantumul indemnizației de șomaj, stabilită și, după caz,
reactualizată conform legii.
(2) Nu beneficiază de prevederile alin. (1) persoanele
care se încadrează la angajatori cu care au fost în
raporturi de muncă sau de serviciu în ultimii 2 ani, precum
și persoanele pentru care plata indemnizației de șomaj a
fost suspendată potrivit art. 45 alin. (1) lit. c), iar ulterior,
ca urmare a schimbării duratei contractului individual de
muncă, plata indemnizației de șomaj încetează potrivit
art. 44 lit. a).“

3

19. După articolul 73 se introduce un nou articol,
articolul 731, cu următorul cuprins:
îArt. 731. — (1) Absolvenții instituțiilor de învățământ și
absolvenții școlilor speciale, în vârstă de minimum 16 ani,
înregistrați la agențiile pentru ocuparea forței de muncă, în
situația în care se angajează cu program normal de lucru,
pentru o perioadă mai mare de 12 luni, beneficiază, din
bugetul asigurărilor pentru șomaj, de o primă egală cu un
salariu de bază minim brut pe țară garantat în plată, în
vigoare la data încadrării.
(2) Absolvenții cărora li s-a stabilit dreptul la
indemnizație de șomaj și se angajează în perioada de
acordare a indemnizației, în condițiile prevăzute la alin. (1),
beneficiază, din bugetul asigurărilor pentru șomaj, de o
sumă egală cu indemnizația de șomaj la care ar fi avut
dreptul, în condițiile legii, până la expirarea perioadei de
acordare a acesteia, dacă nu s-ar fi angajat.
(3) Drepturile prevăzute la alin. (2) se acordă
absolvenților care își mențin raporturile de muncă sau de
serviciu pentru o perioadă de cel puțin 12 luni de la data
angajării.
(4) Salariul de bază minim brut pe țară garantat în
plată, avut în vedere la calculul indemnizației de șomaj la
care persoanele prevăzute la alin. (2) ar fi avut dreptul, în
condițiile legii, dacă nu s-ar fi angajat, este salariul de
bază minim brut pe țară garantat în plată, în vigoare la
data angajării.
(5) Nu beneficiază de prevederile alin. (1) și (2):
a) absolvenții care la data absolvirii studiilor aveau
raporturi de muncă sau de serviciu;
b) absolvenții care se încadrează la angajatori cu care
au fost în raporturi de muncă sau de serviciu în ultimii 2
ani;
c) absolvenții care la data solicitării dreptului urmează o
formă de învățământ;
d) absolvenții instituțiilor de învățământ față de care
angajatorii au obligația, potrivit legii, de a-i încadra în
muncă;
e) absolvenții pentru care plata indemnizației de șomaj
a fost suspendată potrivit art. 45 alin. (1) lit. c), iar ulterior,
ca urmare a schimbării duratei contractului individual de
muncă, plata indemnizației de șomaj încetează potrivit
art. 44 lit. a).“
20. Articolul 76 va avea următorul cuprins:
îArt. 76. — (1) Angajații au obligația de a restitui
integral sumele primite conform art. 73 1 , 74 și 75, în
situația în care raporturile de muncă sau de serviciu
încetează, într-o perioadă mai mică de 12 luni de la data
încadrării în muncă, în temeiul următoarelor prevederi:
a) art. 55 lit. b), art. 56 lit. g) și i), art. 61 lit. a) și
art. 79 din Legea nr. 53/2003 — Codul muncii, cu
modificările și completările ulterioare;
b) art. 61 lit. b) din Legea nr. 53/2003, cu modificările
și completările ulterioare, dacă au fost condamnați prin
hotărâre judecătorească definitivă;
c) art. 84 alin. (1) lit. b) și e), alin. (2) lit. f) și g) și
alin. (5) din Legea nr. 188/1999 privind Statutul
funcționarilor publici, republicată, cu modificările ulterioare.
(2) În situația nerespectării prevederilor alin. (1),
recuperarea sumelor prevăzute la art. 731, 74 și 75 se va
face pe baza angajamentelor beneficiarilor, care constituie
titluri executorii.“
21. La articolul 80 alineatul (1), partea introductivă va
avea următorul cuprins:
îArt. 80. — (1) Angajatorii care încadrează în muncă pe
durată nedeterminată absolvenți ai unor instituții de
învățământ sunt scutiți, pe o perioadă de 12 luni, de plata
contribuției datorate la bugetul asigurărilor pentru șomaj,
aferentă absolvenților încadrați, și primesc lunar, pe
această perioadă, pentru fiecare absolvent:“

4

MONITORUL OFICIAL AL ROMÂNIEI, PARTEA I, Nr. 969/1.XI.2005

22. Alineatul (2) al articolului 83 va avea următorul
cuprins:
î(2) Angajatorii care încetează raporturile de muncă sau
de serviciu ale absolvenților, anterior termenului prevăzut la
alin. (1), sunt obligați să restituie, în totalitate, agențiilor
pentru ocuparea forței de muncă sumele încasate pentru
fiecare absolvent plus dobânda de referință a Băncii
Naționale a României în vigoare la data încetării
raporturilor de muncă sau de serviciu, dacă încetarea
acestora a avut loc din următoarele motive:
a) încetarea raportului de muncă în temeiul art. 55
lit. b), art. 56 lit. c), e) și f) și art. 65 din Legea
nr. 53/2003, cu modificările și completările ulterioare;
b) încetarea raportului de serviciu în temeiul art. 84
alin. (1) lit. b), alin. (2) lit. e) și alin. (4) lit. c) din Legea
nr. 188/1999, republicată, cu modificările ulterioare.“
23. Alineatele (1) și (2) ale articolului 85 vor avea
următorul cuprins:
îArt. 85. — (1) Angajatorii care încadrează în muncă pe
perioadă nedeterminată șomeri în vârstă de peste 45 de
ani sau șomeri care sunt părinți unici susținători ai familiilor
monoparentale sunt scutiți, pe o perioadă de 12 luni, de
plata contribuției datorate la bugetul asigurărilor pentru
șomaj, aferentă persoanelor încadrate din aceste categorii,
și primesc lunar, pe această perioadă, pentru fiecare
persoană angajată din aceste categorii, o sumă egală cu
un salariu de bază minim brut pe țară garantat în plată, în
vigoare, cu obligația menținerii raporturilor de muncă sau
de serviciu cel puțin 2 ani.
(2) De facilitățile prevăzute la alin. (1), cu excepția
contribuției la bugetul asigurărilor pentru șomaj, datorată de
angajator pentru persoanele respective, beneficiază și
angajatorii care, în raport cu numărul de angajați, nu au
obligația, potrivit legii, de a încadra în muncă persoane cu
handicap, dacă încadrează în muncă pe durată
nedeterminată persoane cu handicap și le mențin
raporturile de muncă sau de serviciu cel puțin 2 ani.“
24. La alineatul (7) al articolului 86, litera c) va avea
următorul cuprins:
îc) pe cel puțin 60% din numărul locurilor de muncă
nou-create prin înființarea sau dezvoltarea de întreprinderi
mici și mijlocii ori de unități cooperatiste să fie încadrat
personal provenind din rândul șomerilor înregistrați la
agențiile pentru ocuparea forței de muncă;“.
25. După alineatul (2) al articolului 91 se introduce un
nou alineat, alineatul (3), cu următorul cuprins:
î(3) Taxele și comisioanele pe care Agenția Națională
pentru Ocuparea Forței de Muncă le datorează băncii sau
agenției de credit pentru administrarea fondurilor pentru
acordarea de credite în condiții avantajoase se suportă din
bugetul asigurărilor pentru șomaj.“
26. Alineatul (1) al articolului 93 va avea următorul
cuprins:
îArt. 93. — (1) Angajatorii care încadrează în muncă
persoane din rândul șomerilor, pe care le mențin în
activitate pe o perioadă de cel puțin 6 luni de la data
angajării, beneficiază de reducerea sumei reprezentând
contribuția de 2,5% datorată bugetului asigurărilor pentru
șomaj.“

27. La articolul 113, litera d) se abrogă.
28. Alineatul (2) al articolului 116 va avea următorul
cuprins:
î(2) Organele de control măsuri active ale Agenției
Naționale pentru Ocuparea Forței de Muncă și ale
structurilor sale teritoriale vor constata și vor sancționa
contravențiile prevăzute la art. 113 lit. a), c), e), h) și i),
precum și contravenția prevăzută la lit. f), în ceea ce
privește nerespectarea art. 50 alin. (3).“
29. Articolul 127 va avea următorul cuprins:
îArt. 127. — Indemnizația de șomaj și celelalte drepturi
stabilite prin prezenta lege se reactualizează ori de câte ori
se modifică salariul de bază minim brut pe țară garantat în
plată.“
30. În cuprinsul legii, sintagmele îsalariul de bază
minim brut pe țară“ și îsalariul minim brut pe țară“ se
înlocuiesc cu sintagma îsalariul de bază minim brut pe
țară garantat în plată“, iar sintagma îvenituri mai mici
decât indemnizația de șomaj“ se înlocuiește cu sintagma
îvenituri mai mici decât salariul de bază minim brut pe țară
garantat în plată“.
În cuprinsul legii, expresia îneimpozabilă“ se elimină,
întrucât regimul fiscal aplicabil sumelor acordate potrivit
legii este reglementat prin Legea nr. 571/2003 privind
Codul fiscal, cu modificările și completările ulterioare.
Art. II. — (1) Prezenta ordonanță de urgență intră în
vigoare începând cu data de 1 ianuarie 2006.
(2) Până la data prevăzută la alin. (1), Ministerul
Muncii, Solidarității Sociale și Familiei va modifica în mod
corespunzător actele normative elaborate în vederea
aplicării legii și le va supune spre aprobare Guvernului.
Art. III. — (1) Persoanele care solicită dreptul la
indemnizație de șomaj înainte de data intrării în vigoare a
prezentei ordonanțe de urgență beneficiază de acest drept
în cuantumul, pe durata și în condițiile stabilite de
prevederile legale în vigoare la data solicitării dreptului.
(2) În aceleași condiții beneficiază persoanele prevăzute
la alin. (1) de drepturile care le-au fost suspendate înainte
de data intrării în vigoare a prezentei ordonanțe de urgență
și care au fost repuse în plată după această dată.
Art. IV. — Persoanele care solicită acordarea drepturilor
lunare prevăzute la art. 72 din lege înainte de data intrării
în vigoare a prezentei ordonanțe de urgență beneficiază de
aceste drepturi în cuantumul, pe durata și în condițiile
stabilite de prevederile legale în vigoare la data solicitării
drepturilor.
Art. V. — Dispozițiile prezentei ordonanțe de urgență nu
se aplică convențiilor și/sau contractelor încheiate cu
agențiile pentru ocuparea forței de muncă până la data
intrării în vigoare a acesteia.
Art. VI. — Legea nr. 76/2002 privind sistemul
asigurărilor pentru șomaj și stimularea ocupării forței de
muncă, cu modificările și completările ulterioare, precum și
cu cele aduse prin prezenta ordonanță de urgență, va fi
republicată în Monitorul Oficial al României, Partea I, după
aprobarea acesteia prin lege, dându-se textelor o nouă
numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 144.

MONITORUL OFICIAL AL ROMÂNIEI, PARTEA I, Nr. 969/1.XI.2005

5

GUVERNUL ROMÂNIEI

HOTĂRÂRE
privind suplimentarea unor normative de cheltuieli pentru Instituția Prefectului
Municipiului București și instituțiile prefectului unor județe afectate de calamități naturale
în perioada august—septembrie 2005
În temeiul art. 108 din Constituția României, republicată, al art. 5 alin. (5) și al art. 7 alin. (11) din Ordonanța
Guvernului nr. 80/2001 privind stabilirea unor normative de cheltuieli pentru autoritățile administrației publice și instituțiile
publice, aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Articol unic. — În vederea acoperirii cheltuielilor
suplimentare determinate de gestionarea situațiilor de
urgență în zonele afectate de calamități naturale, consumul
lunar de carburanți și cheltuielile privind convorbirile
telefonice, corespunzătoare lunilor august—septembrie 2005,

se suplimentează cu 50% față de normativele în vigoare,
pentru Instituția Prefectului Municipiului București și
instituțiile prefectului județelor prevăzute în anexa care face
parte integrantă din prezenta hotărâre, cu obligația
încadrării în cheltuielile bugetare aprobate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 18 octombrie 2005.
Nr. 1.270.

ANEXĂ
LISTA

cuprinzând județele în care instituțiile prefectului beneficiază de suplimentarea consumului lunar de carburanți
și a cheltuielilor privind convorbirile telefonice cu 50% față de normativele de cheltuieli
1.
2.
3.
4.
5.
6.
7.
8.
9.
10.
11.
12.

Argeș
Bacău
Bihor
Bistrița-Năsăud
Botoșani
Brașov
Buzău
Caraș-Severin
Călărași
Cluj
Constanța
Covasna

13.
14.
15.
16.
17.
18.
19.
20.
21.
22.
23.
24.

Dâmbovița
Dolj
Galați
Giurgiu
Gorj
Harghita
Hunedoara
Ialomița
Iași
Ilfov
Maramureș
Mehedinți

25.
26.
27.
28.
29.
30.
31.
32.
33.
34.

Mureș
Neamț
Olt
Prahova
Sălaj
Suceava
Teleorman
Timiș
Vâlcea
Vrancea

GUVERNUL ROMÂNIEI

HOTĂRÂRE
privind declararea utilității publice pentru lucrarea
de interes național îMărirea gradului de siguranță
a instalațiilor aferente stației 400/220/110 kV Sibiu Sud“, județul Sibiu
În temeiul art. 108 din Constituția României, republicată, și al art. 7 alin. 1 din Legea nr. 33/1994 privind
exproprierea pentru cauză de utilitate publică,
Guvernul României adoptă prezenta hotărâre.
Art. 1. — Se declară de utilitate publică lucrarea
de interes național îMărirea gradului de siguranță a

instalațiilor aferente stației 400/220/110 kV Sibiu Sud“
din județul Sibiu.

6

MONITORUL OFICIAL AL ROMÂNIEI, PARTEA I, Nr. 969/1.XI.2005

Art. 2. — Expropriatorul este statul român, prin
Compania Națională de Transport al Energiei Electrice
îTranselectrica“ — S.A., aflată sub autoritatea Ministerului
Economiei și Comerțului.

Art. 3. — Prezenta hotărâre se aduce la cunoștință
publică și prin afișare la sediul Consiliului Local al
Municipiului Sibiu și la sediul Consiliului Local al Comunei
Șelimbăr, județul Sibiu.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor
și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul economiei și comerțului,
Codruț Ioan Șereș
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.271.
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Dumitru Hrițuleac se numește în funcția de
consul general, șef al Consulatului General al României la Salonic,
Republica Elenă.
PRIM-MINISTRU

București,
Nr. 1.283.

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
27 octombrie 2005.
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Mihail Florovici se numește în funcția de
consul general, șef al Consulatului General al României la Podgorica,
Republica Serbia și Muntenegru.
PRIM-MINISTRU

București,
Nr. 1.284.

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
27 octombrie 2005.

MONITORUL OFICIAL AL ROMÂNIEI, PARTEA I, Nr. 969/1.XI.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru modificarea Ordinului ministrului muncii, solidarității sociale și familiei nr. 654/2005
Având în vedere:
— prevederile art. 1 alin. (3) și ale art. 5 alin. (2) din Normele metodologice de aplicare a prevederilor Legii
nr. 34/1998 privind acordarea unor subvenții asociațiilor și fundațiilor române cu personalitate juridică, care înființează și
administrează unități de asistență socială, aprobate prin Hotărârea Guvernului nr. 1.153/2001, cu modificările și
completările ulterioare;
— prevederile anexei nr. 1 la Hotărârea Guvernului nr. 539/2005 pentru aprobarea Nomenclatorului instituțiilor de
asistență socială și a structurii orientative de personal, a Regulamentului-cadru de organizare și funcționare a instituțiilor
de asistență socială, precum și a Normelor metodologice de aplicare a prevederilor Ordonanței Guvernului nr. 68/2003
privind serviciile sociale, cu modificările și completările ulterioare,
în baza prevederilor art. 16 din Hotărârea Guvernului nr. 412/2005 privind organizarea și funcționarea Ministerului
Muncii, Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. I. — Ordinul ministrului muncii, solidarității sociale și
familiei nr. 654/2005 privind aprobarea ca linii prioritare
pentru subvenționarea în anul 2006 de la bugetul de stat,
în baza Legii nr. 34/1998, a asociațiilor și fundațiilor, a
unităților de asistență socială, așa cum sunt clasificate în
Nomenclatorul instituțiilor de asistență socială, a
Regulamentului de organizare și funcționare al Comisiei de
evaluare și selecționare și a Grilei de evaluare a
asociațiilor și fundațiilor, publicat în Monitorul Oficial al
României, Partea I, nr. 839 din 16 septembrie 2005, se
modifică după cum urmează:
1. Articolul 1 va avea următorul cuprins:
îArt. 1. — Se aprobă ca linii prioritare pentru
subvenționarea în anul 2006 de la bugetul de stat, în baza
Legii nr. 34/1998, a asociațiilor și fundațiilor, unitățile de
asistență socială, așa cum sunt clasificate în Nomenclatorul
instituțiilor de asistență socială, cu modificările și completările
ulterioare, pentru următoarele categorii de persoane
beneficiare, în ordinea enumerată, după cum urmează:

a) persoane vârstnice;
b) persoane cu handicap;
c) persoane tinere care părăsesc sistemul de protecție a
copilului;
d) copii separați sau cu risc de separare de părinți;
e) persoane victime ale violenței în familie;
f) persoane fără adăpost;
g) persoane toxicodependente;
h) persoane victime ale traficului de persoane;
i) persoane imigrante și refugiați.“
2. Articolul 10 din anexa nr. 1 va avea următorul
cuprins:
îArt. 10. — La încheierea procesului de evaluare,
comisia întocmește lista asociațiilor și fundațiilor și a
unităților de asistență socială ale acestora, evaluate cu un
punctaj final de cel puțin 60 de puncte, în ordinea liniilor
prioritare prevăzută la art. 1 din ordin.“
Art. II. — Direcția generală politici asistență socială va
duce la îndeplinire prevederile prezentului ordin.

Ministrul muncii, solidarității sociale și familiei,
Gheorghe Barbu
București, 25 octombrie 2005.
Nr. 771.
MINISTERUL FINANȚELOR PUBLICE

ORDIN
pentru publicarea Addendumului la Memorandumul de finanțare 2003/005—551.01—2003/005—551.06 —
Programul național PHARE pentru România 2003
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Addendumului la
Memorandumul de finanțare dintre Guvernul României și
Comisia Europeană privind Programul național PHARE
pentru România 2003, semnat la București la 4 octombrie

2005, cuprins în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 25 octombrie 2005.
Nr. 1.614.

8

MONITORUL OFICIAL AL ROMÂNIEI, PARTEA I, Nr. 969/1.XI.2005
ANEXĂ

A D D E N D U M*)
la Memorandumul de finanțare 2003/005—551.01—2003/005—551.06 —
Programul național PHARE pentru România 2003
În cadrul asistenței PHARE pentru România, addendumul de mai jos a fost întocmit pe baza bugetului
PHARE 2003 al Programului național PHARE pentru România.
ARTICOLUL 1
Natura și obiectul

Memorandumul de finanțare 2003/005—551.01—
2003/005—551.06 — Programul național PHARE pentru
România 2003, semnat la 2 decembrie 2003, cu
modificările și completările ulterioare, se modifică după cum
urmează:
1. Perioada de execuție a contractului se extinde cu
10 luni până la 30 septembrie 2007 pentru componenta
programului:
— RO 2003/005—551.01.04 îSprijinirea reformei
sistemului de protecție a persoanelor cu dizabilități“.
2. Perioada de execuție a contractului se extinde cu
6 luni până la 31 mai 2007 doar pentru următoarele
componente sau subcomponente specifice:
— RO 2003/005—551.01.02 — îAccesul la educație
pentru grupurile dezavantajate“;
— RO 2003/005—551.03.01.02 — îSprijinirea procesului
de reformă al administrației publice din România —
Dezvoltarea Corpului de Manageri Publici Profesioniști“;
— RO 2003/005—551.03.04.03 — îSprijinirea strategiei
IT a Ministerului Finanțelor Publice — Asistență tehnică“;
— RO 2003/005—551.04.05 — îConstrucția instituțională
a Ministerului Muncii, Solidarității Sociale și Familiei“;
— RO 2003/005—551.04.15 — îConsolidarea continuă
a capacității instituționale pentru lupta împotriva corupției“.
Pentru beneficiar,
Istvan Jakab,
Secretar de stat în Ministerul Finanțelor Publice,
Coordonatorul Național al Asistenței

3. Perioada de execuție a contractului se extinde cu
3 luni până la 28 februarie 2007 doar pentru următoarele
subcomponente specifice:
— RO 2003/005—551.04.06 Convenția de Twinning 2 —
03/IB/SO/03
—
îPromovarea
dialogului
social
autonom/Consiliul Economic și Social“;
— RO 2003/005—551.04.06.04 — îSprijin pentru
promovarea dialogului social autonom în cadrul Consiliului
Economic și Social“.
ARTICOLUL 2

Toate celelalte prevederi și condiții ale Memorandumului
de finanțare 2003/005—551.01—2003/005—551.06 —
Programul național PHARE pentru România 2003 rămân
neschimbate.
ARTICOLUL 3

Addendumul la Memorandumul de finanțare 2003/005—
551.01—2003/005—551.06 — Programul național PHARE
pentru România 2003 este întocmit în două exemplare, în
limba engleză.
ARTICOLUL 4
Intrarea în vigoare

Addendumul la Memorandumul de finanțare 2003/005—
551.01—2003/005—551.06 — Programul național PHARE
pentru România 2003 va intra în vigoare la data semnării
lui de către ambele părți.
Semnat la București la 4 octombrie 2005.
Pentru Comunitatea Europeană,
Jonathan Scheele,
Șeful Delegației Comisiei Europene în România

*) Traducere.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 969/1.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|063815]
ISSN 1453—4495

