PARTEA

Anul 173 (XVII) — Nr. 622

I

LEGI, DECRETE, HOTĂRÂRI ȘI ALTE ACTE

Luni, 18 iulie 2005

SUMAR
Nr.

Pagina

Nr.
pe amplasamentul lucrării îSecțiunea 2 Fundulea—
Lehliu“ și îSecțiunea 3 Lehliu—Drajna“ din cadrul
obiectivului de investiție îAutostrada București—
Cernavodă“ pe teritoriul localităților Sărulești,
Tămădău, Lehliu-Gară, Dragoș Vodă, Dragalina,
Vlad Țepeș, Vâlcelele și Dor Mărunt din județul
Călărași ......................................................................

DECIZII ALE CURȚII CONSTITUȚIONALE
Decizia nr. 251 din 10 mai 2005 referitoare la excepția
de neconstituționalitate a dispozițiilor art. 11
alin. (3) teza a doua din Ordonanța de urgență a
Guvernului nr. 27/2003 privind procedura aprobării
tacite...........................................................................

Pagina

1–4

HOTĂRÂRI ALE GUVERNULUI ROMÂNIEI
660.

661.

— Hotărâre privind declanșarea procedurilor de
expropriere a imobilelor proprietate privată situate
pe amplasamentul lucrării îSecțiunea 4 Drajna—
Fetești“ și îSecțiunea 5 Fetești—Cernavodă“ din
cadrul obiectivului de investiție îAutostrada
București—Cernavodă“ pe teritoriul localității
Fetești din județul Ialomița și al localităților
Borcea, Dragalina, Perișoru și Ștefan cel Mare din
județul Călărași..........................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
32.

4–5

— Hotărâre privind declanșarea procedurilor de
expropriere a imobilelor proprietate privată situate

DECIZII

ALE

5

CURȚII

977.

— Ordin al președintelui Autorității Naționale de
Reglementare în Domeniul Energiei privind
aprobarea tarifelor de emitere a avizelor de
amplasament și a avizelor tehnice de racordare
practicate de operatorii de distribuție ......................

6

— Ordin al ministrului finanțelor publice privind
prospectele de emisiune ale certificatelor de
trezorerie cu discont și ale obligațiunilor de stat cu
dobândă, aferente trimestrului III al anului 2005 ...

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 251
din 10 mai 2005

referitoare la excepția de neconstituționalitate a dispozițiilor art. 11 alin. (3) teza a doua
din Ordonanța de urgență a Guvernului nr. 27/2003 privind procedura aprobării tacite
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 11 din Ordonanța de urgență
a Guvernului nr. 27/2003 privind procedura aprobării tacite,
excepție ridicată de Dan Niculescu în Dosarul
nr. 4.583/2004 al Curții de Apel București — Secția a VIII-a
contencios administrativ și fiscal.
La apelul nominal răspunde autorul excepției, lipsind
cealaltă parte, față de care procedura de citare a fost legal
îndeplinită.

2

MONITORUL OFICIAL AL ROMÂNIEI, PARTEA I, Nr. 622/18.VII.2005

Curtea dispune a se face apelul și în Dosarul
nr. 294D/2005 având ca obiect aceeași excepție de
neconstituționalitate, ridicată de același autor în Dosarul
nr. 264/2005 al aceleiași instanțe.
La apelul nominal, efectuat în dosarul de mai sus,
răspunde autorul excepției, fiind lipsă cealaltă parte, față de
care procedura de citare a fost legal îndeplinită.
Curtea, având în vedere identitatea obiectului excepțiilor
de neconstituționalitate ridicate în dosarele nr. 194D/2005
și nr. 294D/2005, pune în discuție, din oficiu, problema
conexării cauzelor.
Autorul excepției de neconstituționalitate este de acord
cu conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 294D/2005
la Dosarul nr. 194D/2005, care este primul înregistrat.
Cauza se află în stare de judecată.
Autorul excepției de neconstituționalitate solicită
admiterea acesteia, arătând că hotărârea pronunțată de
instanța de judecată în aplicarea Ordonanței de urgență a
Guvernului nr. 27/2003 trebuie supusă unei căi de atac, în
caz contrar încălcându-se prevederile Convenției pentru
apărarea drepturilor omului și a libertăților fundamentale,
privitoare la dreptul la un recurs efectiv și la dublul grad
de jurisdicție.
Reprezentantul Ministerului Public pune concluzii de
respingere a excepției de neconstituționalitate, arătând că
nu există nici un aspect de neconstituționalitate,
reglementarea criticată îndeplinind toate cerințele art. 13
din Convenția pentru apărarea drepturilor omului și a
libertăților fundamentale. Totodată, se mai susține că
accesul liber la justiție nu presupune și accesul la toate
gradele de jurisdicție. În legătură cu pretinsa încălcare a
dispozițiilor convenției, referitoare la dublul grad de
jurisdicție, reprezentantul Ministerului Public arată că
acestea se aplică numai în materie penală, astfel încât nu
au incidență în cauza dedusă judecății Curții.
C U R T E A,

având în vedere actele și lucrările dosarelor, constată
următoarele:
Prin Încheierile din 20 ianuarie 2005 și 28 februarie
2005, pronunțate în Dosarele nr. 4.583/2004 și
nr. 264/2005, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 din Ordonanța de urgență a Guvernului
nr. 27/2003 privind procedura aprobării tacite, excepție
ridicată de Dan Niculescu în cauze având ca obiect
soluționarea recursurilor împotriva unor sentințe civile prin
care s-a respins ca inadmisibilă cererea autorului excepției
de a se constata că a intervenit aprobarea tacită pentru
emiterea autorizației de desființare-demolare a unor
construcții.
În motivarea excepției de neconstituționalitate, autorul
acesteia susține că prevederile art. 11 alin. (3) teza a
doua din Ordonanța de urgență a Guvernului nr. 27/2003
privind procedura aprobării tacite contravin dispozițiilor
constituționale ale art. 11.
Autorul excepției apreciază că, în cazul în care
hotărârea pronunțată de instanța judecătorească în
condițiile art. 11 din Ordonanța de urgență a Guvernului
nr. 27/2003 nu este supusă căilor de atac, se încalcă
îart. 11 alin. (2) din Constituția revizuită în 2003 raportat la
prevederile Convenției Europene (inclusiv Protocoalele

adiționale), potrivit cărora «Orice persoană are dreptul la
două grade de jurisdicție, la un recurs efectiv».“
Curtea de Apel București — Secția a VIII-a contencios
administrativ și fiscal, exprimându-și opinia asupra
excepției de neconstituționalitate ridicate, apreciază, în
Dosarul nr. 4.583/2004, că aceasta este neîntemeiată,
întrucât îart. 11 alin. (2) din Constituție nu se referă la
principiul dublului grad de jurisdicție, iar [autorul excepției],
care face trimitere la Convenția Europeană a Drepturilor
Omului și Protocoalele adiționale, nu indică un articol din
aceste tratate internaționale care să fi fost încălcat“. În
Dosarul nr. 264/2005, instanța consideră că excepția este
întemeiată, întrucât se încalcă îdispozițiile art. 21 alin. (2)
din Constituția României, potrivit cărora nici o lege nu
poate îngrădi exercitarea dreptului de a se adresa justiției“.
De asemenea, se mai apreciază că textul art. 21 alin. (2)
din Constituție este încălcat și pentru că îrecurentul nu are
acces la parcurgerea mai multor grade de jurisdicție“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere, se arată că dispoziția legală criticată îderogă de la
principiul dublului grad de jurisdicție [și] nu reprezintă o
încălcare a dreptului fundamental privind accesul liber la
justiție [...], ci este destinată să asigure, în primul rând,
celeritatea judecării cauzei, scurtând durata procesului și
evitând, astfel, tergiversarea judecății prin reluarea ciclului
procesual, iar pentru părți, economie de timp și bani“.
Totodată, Guvernul apreciază că îLegea fundamentală a
lăsat
la
latitudinea
legiuitorului
reglementarea
«competenței», a «procedurii», precum și a «căilor de
atac», în raport cu specificul domeniilor litigioase
reglementate“. În acest sens sunt invocate și
considerentele care au stat la baza deciziilor Curții
Constituționale nr. 129 din 6 decembrie 1995 și nr. 38 din
26 februarie 1998.
De asemenea, se mai arată că îart. 2 al Protocolului
nr. 7 la Convenția pentru apărarea drepturilor omului și a
libertăților fundamentale reglementează dreptul la o cale de
atac pentru persoana care a fost condamnată penal, dar,
pe de altă parte, nu există obligativitatea extinderii acestui
principiu și în materie civilă“.
Avocatul Poporului apreciază că excepția de
neconstituționalitate ridicată este neîntemeiată, întrucât
îtextele legale criticate, stabilind dreptul reclamantului de a
se adresa instanței de judecată, pentru constatarea
aprobării tacite și conferind caracter irevocabil hotărârii
instanței, nu încalcă sub nici un aspect dreptul la un
recurs efectiv, ci, dimpotrivă, reprezintă o garanție a
respectării acestuia“. De asemenea, se mai arată că, în
conformitate cu prevederile art. 129 din Constituție, îcăile
de atac ale hotărârilor judecătorești sunt stabilite exclusiv
de legiuitor, care, astfel, poate institui reguli deosebite, în
considerarea unor situații diferite“.
Avocatul Poporului apreciază că prevederile legale
criticate nu încalcă dispozițiile art. 21 alin. (2) din
Constituție, întrucât accesul liber la justiție nu presupune
îaccesul, în toate cazurile, la toate structurile judecătorești
și la toate căile de atac“. În acest sens, sunt invocate
considerentele care au stat la baza Deciziei Curții
Constituționale nr. 288 din 3 iulie 2003.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 622/18.VII.2005
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 11 alin. (3) teza a doua din Ordonanța de
urgență a Guvernului nr. 27/2003 privind procedura
aprobării tacite, publicată în Monitorul Oficial al României,
Partea I, nr. 291 din 25 aprilie 2003, aprobată cu
modificări și completări prin Legea nr. 486/2003, publicată
în Monitorul Oficial al României, Partea I, nr. 827 din
22 noiembrie 2003.
Dispozițiile criticate ca fiind neconstituționale au
următorul cuprins:
î(3) Hotărârile se redactează în termen de 10 zile de la
pronunțare și sunt irevocabile.“
Prevederile art. 11 alin. (3) teza a doua din Ordonanța
de urgență a Guvernului nr. 27/2003 se referă la hotărârile
pronunțate de instanța de judecată în cadrul procedurii
privind aprobarea tacită.
Curtea observă că autorul excepției de neconstituționalitate
nu invocă, în mod formal, în susținerea criticii sale o
dispoziție constituțională care ar fi încălcată, ci face
referire, în baza prevederilor art. 11 alin. (2) din
Constituție, la Convenția pentru apărarea drepturilor omului
și a libertăților fundamentale, precum și, în mod generic, la
Protocoalele adiționale. Astfel cum rezultă din motivarea
excepției, Curtea reține că autorul acesteia se referă, de
fapt, la prevederile art. 13 din Convenție, precum și la cele
ale art. 2 din Protocolul nr. 7 la Convenție, ratificate prin
Legea nr. 30/1994, publicată în Monitorul Oficial al
României, Partea I, nr. 135 din 31 mai 1994. Aceste texte
convenționale au următorul cuprins:
— Art. 13 din Convenție: îOrice persoană, ale cărei
drepturi și libertăți recunoscute de prezenta convenție au fost
încălcate, are dreptul să se adreseze efectiv unei instanțe
naționale, chiar și atunci când încălcarea s-ar datora unor
persoane care au acționat în exercitarea atribuțiilor lor
oficiale“.;
— Art. 2 din Protocolul nr. 7: î1. Orice persoană
declarată vinovată de o infracțiune de către un tribunal are
dreptul să ceară examinarea declarației de vinovăție sau a
condamnării de către o jurisdicție superioară. Exercitarea
acestui drept, inclusiv motivele pentru care acesta poate fi
exercitat, sunt reglementate de lege.
2. Acest drept poate face obiectul unor excepții în cazul
infracțiunilor minore, așa cum acestea sunt definite de lege,
sau când cel interesat a fost judecat în primă instanță de către
cea mai înaltă jurisdicție ori a fost declarat vinovat și
condamnat ca urmare a unui recurs împotriva achitării sale.“
Examinând excepția de neconstituționalitate ridicată,
Curtea reține că, în esență, autorul excepției de
neconstituționalitate apreciază că lipsa unei căi de atac
împotriva hotărârii judecătorești în cadrul procedurii privind
aprobarea tacită este de natură a încălca dispozițiile
Convenției pentru apărarea drepturilor omului și a
libertăților fundamentale în ceea ce privește dreptul la un
recurs efectiv și dreptul la un dublu grad de jurisdicție în
materie penală.

3

Critica de neconstituționalitate nu este întemeiată.
În conformitate cu procedura aprobării tacite prevăzute
de Ordonanța de urgență a Guvernului nr. 27/2002,
cererea de chemare în judecată a autorității administrației
publice având ca obiect constatarea aprobării tacite se
introduce la instanța judecătorească de contencios
administrativ competentă [art. 9 alin. (2)]. Potrivit art. 11
alin. (2) al ordonanței criticate, în cazul în care instanța
constată îndeplinirea condițiilor prevăzute de această
ordonanță de urgență, pronunță o hotărâre prin care obligă
autoritatea administrației publice să elibereze documentul
oficial prin care se permite solicitantului să desfășoare o
anumită activitate, să presteze un serviciu sau să exercite
o profesie.
Prevederea
criticată
prin
excepția
de
neconstituționalitate, potrivit căreia hotărârile pronunțate de
instanțele judecătorești în această materie sunt irevocabile,
nu încalcă prevederile Constituției sau pe cele ale
Convenției pentru apărarea drepturilor omului și a
libertăților fundamentale. Constituția nu cuprinde prevederi
care să stabilească căile de atac împotriva hotărârilor
judecătorești, stabilind, în art. 129, că acestea se exercită
îîn condițiile legii“.
Curtea reține, de asemenea, că, astfel cum s-a stabilit
în jurisprudența Curții Europene a Drepturilor Omului,
art. 13 din Convenția pentru apărarea drepturilor omului și
a libertăților fundamentale se referă la posibilitatea efectivă
de a supune judecății unei instanțe naționale cazul violării
unui drept consacrat de convenție (cauza Kudla împotriva
Poloniei, 2000) și, în consecință, înu impune un anumit
număr al gradelor de jurisdicție sau un anumit număr al
căilor de atac“ (Decizia Curții Constituționale nr. 288 din
3 iulie 2003, publicată în Monitorul Oficial al României,
Partea I, nr. 560 din 5 august 2003). Totodată, în
conformitate cu prevederile art. 126 alin. (3) și ale art. 129
din Constituție, Curtea a statuat, prin Decizia nr. 288 din
3 iulie 2003, că îaccesul la justiție nu presupune și
accesul la toate mijloacele procedurale prin care se
înfăptuiește justiția, iar instituirea regulilor de desfășurare a
procesului în fața instanțelor judecătorești, deci și
reglementarea căilor ordinare sau extraordinare de atac,
este de competența exclusivă a legiuitorului, care poate
institui, în considerarea unor situații deosebite, reguli
speciale de procedură. Astfel, accesul liber la justiție nu
înseamnă accesul la toate structurile judecătorești și la
toate căile de atac“. În acest sens este și Decizia Plenului
Curții Constituționale nr. 1 din 8 februarie 1994, publicată
în Monitorul Oficial al României, Partea I, nr. 69 din
16 martie 1994.
În consecință, Curtea constată că, în cazul procedurii
aprobării tacite, persoana care se consideră vătămată de o
autoritate a administrației publice, prin neemiterea unei
autorizații prevăzute de art. 3 lit. a) din Ordonanța de
urgență a Guvernului nr. 27/2003, se poate adresa unei
instanțe judecătorești pentru soluționarea plângerii sale,
fiind astfel îndeplinite fără echivoc cerințele impuse de art.
13 din Convenția pentru apărarea drepturilor omului și a
libertăților fundamentale.
În ceea ce privește invocarea în sprijinul criticii de
neconstituționalitate a dispozițiilor art. 2 din Protocolul
adițional nr. 7 la Convenția pentru apărarea drepturilor
omului și a libertăților fundamentale, Curtea observă că
acestea consacră, într-adevăr, dreptul la dublul grad de
jurisdicție, drept ce este recunoscut însă doar în materie
penală. Având în vedere că obiectul cauzei care se judecă
de către instanță, în cazul de față, nu este de natură
penală, Curtea constată că prevederile art. 2 din Protocolul
adițional nr. 7 nu au incidență în cauză.

4

MONITORUL OFICIAL AL ROMÂNIEI, PARTEA I, Nr. 622/18.VII.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (3) teza a doua din Ordonanța de urgență a
Guvernului nr. 27/2003 privind procedura aprobării tacite, excepție ridicată de Dan Niculescu în dosarele nr. 4.583/2004
și nr. 264/2005 ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată
situate pe amplasamentul lucrării îSecțiunea 4 Drajna—Fetești“ și îSecțiunea 5 Fetești—Cernavodă“
din cadrul obiectivului de investiție îAutostrada București—Cernavodă“ pe teritoriul localității Fetești
din județul Ialomița și al localităților Borcea, Dragalina, Perișoru și Ștefan cel Mare
din județul Călărași
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îSecțiunea 4 Drajna—Fetești“ și
îSecțiunea 5 Fetești—Cernavodă“ din cadrul obiectivului de
investiție îAutostrada București—Cernavodă“ pe teritoriul
localității Fetești din județul Ialomița și al localităților
Borcea, Dragalina, Perișoru și Ștefan cel Mare din județul
Călărași, prevăzut în anexa nr. 1*) care face parte
integrantă din prezenta hotărâre.
Art. 2. — (1) Se aprobă declanșarea procedurilor de
expropriere a imobilelor proprietate privată, situate pe
amplasamentul lucrării prevăzut la art. 1, prin Compania
Națională de Autostrăzi și Drumuri Naționale din România —
S.A., în calitatea sa de expropriator în numele statului
român, de sub autoritatea Ministerului Transporturilor,
Construcțiilor și Turismului, conform prevederilor art. 2 alin. (1)
din Legea nr. 198/2004 privind unele măsuri prealabile
lucrărilor de construcție de autostrăzi și drumuri naționale.
(2) Imobilele supuse exproprierii sunt menționate în
tabelul prevăzut în anexa nr. 2*) care face parte integrantă
din prezenta hotărâre.
Art. 3. — Se aprobă suma globală estimată de
28.114.299.216 lei, finanțată din contribuția Guvernului
României la Memorandumul de finanțare convenit între
Guvernul României și Comisia Europeană privind asistența
financiară nerambursabilă acordată prin Instrumentul pentru

Politici Structurale de Preaderare pentru măsura
îConstrucția și reabilitarea secțiunilor 4 și 5 ale Autostrăzii
București—Cernavodă,
România“
(Măsura
ISPA
nr. 2000/RO/16/P/PT/003), ratificat prin Legea nr. 375/2001,
cu modificările ulterioare, ca justă despăgubire pentru
imobilele ce constituie amplasamentul lucrării prevăzut la
art. 1, din prevederile anuale aprobate în bugetul
Ministerului Transporturilor, Construcțiilor și Turismului cu
această destinație.
Art. 4. — Planurile de situație cu amplasamentul lucrării
avizate conform legii, delimitarea suprafețelor și a
construcțiilor supuse exproprierii, precum și tabelul prevăzut
în anexa nr. 2 se aduc la cunoștință publică și prin afișare
la sediul consiliilor locale ale comunelor Borcea, Dragalina,
Perișoru și Ștefan cel Mare din județul Călărași și al
orașului Fetești din județul Ialomița. Planurile de situație cu
amplasamentul lucrării vor fi publicate și într-un ziar local.
Art. 5. — Suma prevăzută la art. 3 se virează de către
Ministerul Finanțelor Publice, în termen de cel mult 30 de
zile de la intrarea în vigoare a prezentei hotărâri, într-un
cont bancar deschis pe numele Companiei Naționale de
Autostrăzi și Drumuri Naționale din România — S.A.,
pentru lucrarea de utilitate publică prevăzută la art. 1, în
vederea efectuării despăgubirilor în cadrul procedurilor de
expropriere.

*) Anexele nr. 1 și 2 se comunică Ministerului Transporturilor, Construcțiilor și Turismului.

MONITORUL OFICIAL AL ROMÂNIEI, PARTEA I, Nr. 622/18.VII.2005
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și

5

a detaliilor de execuție, cu respectarea reglementărilor în
vigoare și fără a fi necesară modificarea prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 7 iulie 2005.
Nr. 660.
GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată situate
pe amplasamentul lucrării îSecțiunea 2 Fundulea—Lehliu“ și îSecțiunea 3 Lehliu—Drajna“
din cadrul obiectivului de investiție îAutostrada București—Cernavodă“ pe teritoriul
localităților Sărulești, Tămădău, Lehliu-Gară, Dragoș Vodă, Dragalina, Vlad Țepeș, Vâlcelele
și Dor Mărunt din județul Călărași
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îSecțiunea 2 Fundulea—Lehliu“
și îSecțiunea 3 Lehliu—Drajna“ din cadrul obiectivului de
investiție îAutostrada București—Cernavodă“ pe teritoriul
localităților Sărulești, Tămădău, Lehliu-Gară, Dragoș Vodă,
Dragalina, Vlad Țepeș, Vâlcelele și Dor Mărunt din județul
Călărași, prevăzut în anexa nr. 1*) care face parte
integrantă din prezenta hotărâre.
Art. 2. — (1) Se aprobă declanșarea procedurilor de
expropriere a imobilelor proprietate privată, situate pe
amplasamentul lucrării prevăzut la art. 1, prin Compania
Națională de Autostrăzi și Drumuri Naționale din România —
S.A. de sub autoritatea Ministerului Transporturilor,
Construcțiilor și Turismului, în calitatea sa de expropriator
în numele statului român.
(2) Imobilele supuse exproprierii sunt menționate în
tabelul prevăzut în anexa nr. 2*) care face parte integrantă
din prezenta hotărâre.
Art. 3. — Se aprobă suma globală estimată de
6.748.321.440 lei, finanțată prin bugetul Ministerului
Transporturilor, Construcțiilor și Turismului, în limita
prevederilor anuale aprobate cu destinația contribuția
Guvernului României la împrumutul acordat de Banca
Europeană de Investiții prin Contractul de finanțare dintre
România și Banca Europeană de Investiții și Administrația
Națională a Drumurilor din România pentru finanțarea
Proiectului de construcție și reabilitare autostrăzi, semnat la
Luxemburg la 16 noiembrie 1999 și la București la

19 noiembrie 1999, ratificat prin Ordonanța Guvernului
nr. 8/2000, aprobată prin Legea nr. 169/2000, ca justă
despăgubire pentru imobilele ce constituie amplasamentul
lucrării prevăzut la art. 1.
Art. 4. — Planurile de situație cu amplasamentul lucrării
avizate conform legii, delimitarea suprafețelor și a
construcțiilor supuse exproprierii, precum și tabelul prevăzut
în anexa nr. 2 se aduc la cunoștință publică și prin afișare
la sediul consiliilor locale ale comunelor Sărulești,
Tămădău, Dragoș Vodă, Dragalina, Vlad Țepeș, Vâlcelele
și Dor Mărunt și al orașului Lehliu-Gară din județul Călărași
și vor rămâne afișate până la finalizarea procedurii de
despăgubire. Planul cu amplasamentul lucrării va fi publicat
și într-un ziar local.
Art. 5. — Suma prevăzută la art. 3 se virează de către
Ministerul Transporturilor, Construcțiilor și Turismului, în
termen de 15 zile de la intrarea în vigoare a prezentei
hotărâri, într-un cont bancar deschis pe numele Companiei
Naționale de Autostrăzi și Drumuri Naționale din România —
S.A., pentru lucrarea de utilitate publică prevăzută la art. 1,
în vederea efectuării despăgubirilor în cadrul procedurilor
de expropriere.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și
a detaliilor de execuție, cu respectarea reglementărilor în
vigoare și fără a fi necesară modificarea prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 7 iulie 2005.
Nr. 661.
*) Anexele nr. 1 și 2 se comunică Ministerului Transporturilor, Construcțiilor și Turismului.

6

MONITORUL OFICIAL AL ROMÂNIEI, PARTEA I, Nr. 622/18.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea tarifelor de emitere a avizelor de amplasament și a avizelor tehnice de racordare
practicate de operatorii de distribuție
În temeiul art. 9 alin. (6) și (7), al art. 53 lit. g) din Legea energiei electrice nr. 318/2003, precum și al prevederilor Hotărârii
Guvernului nr. 867/2003 pentru aprobarea Regulamentului privind racordarea utilizatorilor la rețelele electrice de interes public,
având în vedere referatul de aprobare întocmit de Departamentul infrastructură și autorizare, în conformitate cu procesulverbal al ședinței Comitetului de Reglementare al Autorității Naționale de Reglementare în Domeniul Energiei din data de 6 iulie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă tarifele de emitere a avizelor de
amplasament și a avizelor tehnice de racordare practicate de
operatorii de distribuție, cuprinse în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.
Art. 3. — La intrarea în vigoare a prezentului ordin se abrogă
Ordinul președintelui Autorității Naționale de Reglementare în
Domeniul Energiei nr. 27/2003 pentru aprobarea tarifelor de
emitere a avizelor de amplasament și a avizelor tehnice de
racordare, practicate de filialele Societății Comerciale de Distribuție
și Furnizare a Energiei Electrice îElectrica“ — S.A., publicat în
Monitorul Oficial al României, Partea I, nr. 880 din 10 decembrie 2003.

Art. 4. — Operatorii de distribuție vor aduce la cunoștință
solicitanților de aviz prevederile prezentului ordin și conținutul
lucrărilor descrise în fișele documentare aferente tarifelor
prevăzute la art. 1.
Art. 5. — Operatorii de distribuție vor ține evidența separată a
cheltuielilor și veniturilor pentru activitățile de emitere a avizelor
de amplasament și a avizelor tehnice de racordare, distinct de
celelalte activități ale acestora.
Art. 6. — Operatorii de distribuție vor duce la îndeplinire
prevederile prezentului ordin, iar Departamentul infrastructură și
autorizare din cadrul Autorității Naționale de Reglementare în
Domeniul Energiei va urmări respectarea prevederilor prezentului
ordin.

Președintele Autorității Naționale de Reglementare în Domeniul Energiei,
Nicolae Opriș
București, 6 iulie 2005.
Nr. 32.
ANEXĂ
TARIFELE

de emitere a avizelor de amplasament și a avizelor tehnice de racordare practicate de operatorii de distribuție
Nr.
crt.

1.
2.
3.
4.
5.
6.
7.
8.

Valoarea*)
— lei noi —

Tariful pentru:

Aviz de amplasament pentru 1 km rețea edilitară
Aviz de amplasament pentru o construcție sau un obiectiv
Aviz tehnic de racordare la rețeaua electrică de distribuție
cerută până la 10 kVA (inclusiv)
Aviz tehnic de racordare la rețeaua electrică de distribuție
cerută cuprinsă între 10—50 kVA (inclusiv)
Aviz tehnic de racordare la rețeaua electrică de distribuție
cerută peste 50 kVA
Aviz tehnic de racordare la rețeaua electrică de distribuție
cerută până la 10 kVA (inclusiv)
Aviz tehnic de racordare la rețeaua electrică de distribuție
cerută cuprinsă între 10—50 kVA (inclusiv)
Aviz tehnic de racordare la rețeaua electrică de distribuție
cerută peste 50 kVA

în vederea obținerii autorizației legale
pentru un utilizator nou având puterea maximă

77,40
55,00
42,00

pentru un utilizator nou având puterea maximă

85,60

pentru un utilizator nou având puterea maximă

128,60

pentru un utilizator existent având puterea maximă

34,30

pentru un utilizator existent având puterea maximă

74,10

pentru un utilizator existent având puterea maximă

118,40

*) Tarifele nu includ T.V.A.

La aplicarea tarifelor de emitere a avizelor de amplasament și a avizelor tehnice de racordare, operatorii de distribuție vor
respecta următoarele:
a) Tarifele se diminuează cu 70% dacă avizele se emit pe bază de studiu de soluție/coexistență.
b) În cazul în care beneficiarul solicită elaborarea avizului în regim de urgență (o perioadă mai mică de 5 zile), se percepe un
tarif majorat cu 50%.
c) În cazul avizelor tehnice de racordare emise ca urmare a modificării unor elemente de natură administrativă, fără depășirea
puterii aprobate anterior la locul de consum respectiv:
• pentru consumatorii casnici nu se percepe tarif;
• pentru restul utilizatorilor se percepe un tarif redus cu 50%.
d) Emiterea avizelor tehnice de racordare care lipsesc din contractele de furnizare ale consumatorilor existenți, încheiate
anterior în condiții legale, se face fără perceperea tarifului.
e) Pentru emiterea unui duplicat se aplică tariful de 5 lei noi, exclusiv T.V.A.

7

MONITORUL OFICIAL AL ROMÂNIEI, PARTEA I, Nr. 622/18.VII.2005
MINISTERUL FINANȚELOR PUBLICE

ORDIN
privind prospectele de emisiune ale certificatelor de trezorerie cu discont și ale obligațiunilor de stat
cu dobândă, aferente trimestrului III al anului 2005
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare,
având în vedere prevederile Legii datoriei publice nr. 313/2004, ale Regulamentului privind operațiunile cu titluri de stat emise
în formă dematerializată, aprobat prin Ordinul ministrului finanțelor publice, al guvernatorului Băncii Naționale a României și al
vicepreședintelui Comisiei Naționale a Valorilor Mobiliare nr. 875/2001, ale Convenției nr. 15.570/1 din 31 ianuarie 2005, încheiată
între Ministerul Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea finanțării și refinanțării datoriei publice în
trimestrul III al anului 2005 se aprobă prospectele de emisiune
ale certificatelor de trezorerie cu discont și ale obligațiunilor de
stat cu dobândă, în sumă totală de 850.000.000 lei noi, prevăzute
în anexele nr. 1 și 2.

Art. 2. — Prezentul ordin intră în vigoare la data semnării acestuia.
Art. 3. — Unitatea de Managament a Trezoreriei Statului va
duce la îndeplinire prevederile prezentului ordin.
Art. 4. — Anexele nr. 1 și 2 fac parte integrantă din prezentul
ordin.

p. Ministrul finanțelor publice,
Dragoș Neacșu,
secretar de stat
București, 8 iulie 2005.
Nr. 977.
ANEXA Nr. 1
PROSPECT DE EMISIUNE

al certificatelor de trezorerie cu discont lansate în trimestrul III al anului 2005
Art. 1. — În vederea finanțării și refinanțării datoriei publice
în trimestrul III al anului 2005, Ministerul Finanțelor Publice
cod
ISIN

Data
licitației

RO0505CTN031

20 septembrie 2005

Data
emisiunii

22 septembrie 2005

Ministerul Finanțelor Publice își rezervă dreptul ca valoarea
emisiunii împrumutate aferente seriei să fie majorată sau
micșorată până la anularea emisiunii, în funcție de necesitățile de
finanțare ale contului general al Trezoreriei Statului și de nivelul
randamentului înregistrat la data licitației.
Art. 2. — Metoda de vânzare este licitația, care va avea loc
la data menționată în tabelul de mai sus, iar adjudecarea se va
face după metoda cu preț multiplu.
Art. 3. — Ofertele de cumpărare sunt competitive și
necompetitive și vor cuprinde:
— în cazul ofertei de cumpărare competitive, participantul va
indica: valoarea nominală, costul total, rata discontului, prețul și
randamentul.
Se admite defalcarea valorii totale în maximum 5 tranșe
valorice la rate diferite ale randamentului;
— în cazul ofertelor de cumpărare necompetitive, participantul
va indica valoarea pe care dorește să o adjudece, fără a indica
prețul sau randamentul (rata dobânzii). Executarea acestora se va
efectua la nivelul mediu ponderat al randamentului la care s-au
adjudecat ofertele competitive. Se admit oferte de cumpărare
necompetitive într-o pondere de 10% din totalul emisiunilor
anunțate.

anunță programul emisiunilor certificatelor de trezorerie cu
discont, astfel:
Data
scadenței

Nr.
de zile

91

22 decembrie 2005

Valoarea emisiunii
— lei noi —

50.000.000

Prețul și randamentul se vor calcula utilizându-se următoarele
formule:
P =

1 — (d x r)
360
Y =

r ,
P

în care:
P = prețul titlului cu discont, exprimat cu patru zecimale;
d = numărul de zile până la scadență;
r = rata discontului (exprimată cu două zecimale);
Y = randamentul (rata dobânzii) exprimat cu două zecimale.
Art. 4. — Fiecare tranșă a ofertei de cumpărare competitive
sau necompetitive va fi de minimum 10.000 lei noi.
Valoarea nominală individuală a unui certificat de trezorerie cu
discont este de 10.000 lei noi.
Art. 5. — Certificatele de trezorerie cu discont pot fi
cumpărate de către intermediarii pieței primare, care vor depune
oferte atât în cont propriu, cât și în contul clienților persoane
juridice și fizice.
Certificatele de trezorerie cu discont menționate mai sus nu se
adresează persoanelor nerezidente în România.
Art. 6. — Ofertele de cumpărare se depun la Banca Națională
a României, agentul de plată, înregistrare și transfer al
Ministerului Finanțelor Publice, în ziua licitației, până la ora 12,00.
Art. 7. — Rezultatul licitației se va stabili în aceeași zi, la
sediul Băncii Naționale a României, de către comisia de licitație
constituită în acest scop și va fi dat publicității.

8

MONITORUL OFICIAL AL ROMÂNIEI, PARTEA I, Nr. 622/18.VII.2005

Art. 8. — Plata certificatelor de trezorerie cu discont se va
face la data emisiunii, prin debitarea contului cumpărătorului
deschis la Banca Națională a României cu suma reprezentând
costul total al certificatelor de trezorerie cu discont cumpărate.
Art. 9. — Răscumpărarea certificatelor de trezorerie cu discont
se va face la data scadenței, prin creditarea contului deținătorului
cu suma reprezentând valoarea nominală totală a certificatelor de
trezorerie cu discont. Dacă data la care trebuie efectuată una

dintre plățile aferente titlului de stat este o zi de sărbătoare sau o
zi nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație vor rămâne în proprietatea deținătorului
înregistrat și nu pot fi tranzacționate.
Art. 10. — Regimul fiscal al titlurilor de stat prevăzute la
art. 1 este reglementat de legislația în vigoare.
ANEXA Nr. 2

PROSPECT DE EMISIUNE

al obligațiunilor de stat cu dobândă lansate în trimestrul III al anului 2005
Art. 1. — În vederea finanțării și refinanțării datoriei publice anunță programul emisiunilor obligațiunilor de stat cu dobândă,
interne în trimestrul III al anului 2005, Ministerul Finanțelor Publice astfel:
cod
ISIN

Data
licitației

Data
emisiunii

RO0508DBN0Z9
RO0510DBN102
RO0515DBN119
RO0508DBN122
RO0510DBN136
RO0515DBN143
RO0508DBN155

14 iulie 2005
18 iulie 2005
18 iulie 2005
1 august 2005
8 august 2005
15 august 2005
15 septembrie 2005

18 iulie 2005
20 iulie 2005
20 iulie 2005
3 august 2005
10 august 2005
17 august 2005
19 septembrie 2005

Ministerul Finanțelor Publice își rezervă dreptul ca valorile
emisiunilor împrumutate să fie majorate sau micșorate până la
anularea emisiunilor, în funcție de necesitățile de finanțare ale
contului general al Trezoreriei Statului și de nivelul ratei dobânzii
înregistrate la data licitației.
Art. 2. — Metoda de vânzare este licitația, care va avea loc
la datele menționate în tabelul de mai sus, iar adjudecarea se va
face după metoda cu preț uniform.
Art. 3. — Ofertele de cumpărare sunt competitive și
necompetitive și vor cuprinde:
— în cazul ofertei de cumpărare competitive, participantul indică
valoarea nominală și rata dobânzii; se admite defalcarea valorii
totale în maximum 5 tranșe valorice la rate diferite ale dobânzii;
— în cazul ofertei de cumpărare necompetitive, participantul
indică valoarea pe care dorește să o adjudece la rata dobânzii
finale a licitației; se admit oferte de cumpărare necompetitive
într-o pondere de 10% din totalul emisiunilor anunțate.
Dobânzile se vor determina potrivit standardelor ISMA Normal,
în care data plății cuponului se stabilește la intervale egale, în
exact aceeași zi a lunii ca și data plății cuponului precedent, și
se vor plăti anual (de exemplu pentru obligațiunile cu data de
emisiune 18 iulie 2005 și data scadenței 18 iulie 2008, datele de
plată ale cuponului vor fi: 18 iulie 2006, 18 iulie 2007, 18 iulie
2008), conform formulei:
D =

VN x r
,
frecvența anuală a cuponului

în care:
D = dobânda (cupon);
VN = valoarea nominală;
r = rata dobânzii/cuponului (exprimată cu două zecimale);
frecvența anuală a cuponului = 1 pentru plata de cupon anuală.

Data
scadenței

Maturitate
— nr. de luni —

Valoarea emisiunii
— lei noi —

3
5
10
3
5
10
3

150.000.000
150.000.000
100.000.000
100.000.000
100.000.000
100.000.000
100.000.000

18 iulie 2008
20 iulie 2010
20 iulie 2015
3 august 2008
10 august 2010
17 august 2015
19 septembrie 2008

Fiecare ofertă va fi de minimum 10.000 lei noi.
Valoarea nominală individuală a unei obligațiuni de stat cu
dobândă este de 10.000 lei noi.
Art. 4. — Obligațiunile de stat cu dobândă pot fi cumpărate de
către intermediarii pieței primare, care vor depune oferte atât în
cont propriu, cât și în contul clienților persoane juridice și fizice.
Obligațiunile de stat cu dobândă menționate mai sus nu se
adresează persoanelor nerezidente în România.
Art. 5. — Ofertele de cumpărare se depun la Banca Națională
a României, agentul de plată, înregistrare și transfer al Ministerului
Finanțelor Publice, în ziua licitației, până la ora 12,00.
Art. 6. — Rezultatul licitației se va stabili în aceeași zi, la
sediul Băncii Naționale a României, de către comisia de licitație
constituită în acest scop și va fi dat publicității.
Art. 7. — Plata obligațiunilor de stat cu dobândă se va face la
data emisiunii, prin debitarea contului cumpărătorului deschis la
Banca Națională a României cu suma reprezentând valoarea
nominală totală a obligațiunilor de stat cu dobândă.
Art. 8. — Răscumpărarea obligațiunilor de stat cu dobândă se
va face la data scadenței, prin creditarea contului deținătorului cu
suma reprezentând valoarea nominală totală a acestora, plus
dobânda aferentă. Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație vor rămâne în proprietatea deținătorului
înregistrat și nu pot fi tranzacționate.
Art. 9. — Regimul fiscal al titlurilor de stat prevăzute la art. 1
este reglementat de legislația în vigoare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 622/18.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044609]
ISSN 1453—4495

