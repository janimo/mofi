Anul 173 (XVII) — Nr. 50

PARTEA

I

LEGI, DECRETE, HOTĂRÂRI ȘI ALTE ACTE

Vineri, 14 ianuarie 2005

SUMAR

Nr.

Pagina

2

1.182/2004. — Decret pentru eliberarea din funcție a
unui magistrat ............................................................

2

1.183/2004. — Decret pentru eliberarea din funcție a
unor magistrați...........................................................

3

1.184/2004. — Decret pentru eliberarea din funcție a
unor magistrați...........................................................

3

1.185/2004. — Decret privind trecerea în rezervă a unui
general din Ministerul Administrației și Internelor...

4

1.186/2004. — Decret privind trecerea în rezervă a unor
generali din Ministerul Apărării Naționale................

4

7–8

Decizia nr. 484 din 9 noiembrie 2004 referitoare la
excepția de neconstituționalitate a prevederilor
art. 5803 alin. 1 din Codul de procedură civilă .....

9–10

HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE

Decizia nr. 451 din 26 octombrie 2004 referitoare la
excepția de neconstituționalitate a dispozițiilor

Pagina
art. 148 alin. 1 lit. h) din Codul de procedură
penală.........................................................................

DECRETE
1.181/2004. — Decret pentru eliberarea din funcție a
unor magistrați...........................................................

Decizia nr. 448 din 26 octombrie 2004 referitoare la
excepția de neconstituționalitate a dispozițiilor
art. 1 alin. (2) din Ordonanța Guvernului
nr. 5/2001 privind procedura somației de plată .....

Nr.

5–6

2.425/2004. — Hotărâre pentru aprobarea Normelor
metodologice de aplicare de către Ministerul
Justiției a prevederilor Legii nr. 579/2004 privind
autorizarea Ministerului Justiției de a vinde
locuințele de serviciu pe care le are în
administrare................................................................

11–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.269/2004. — Ordin al ministrului transporturilor,
construcțiilor și turismului pentru aprobarea
modificării și completării Ordinului ministrului
transporturilor nr. 340/1999 privind aprobarea
Normelor pentru acordarea autorizației de
funcționare, din punct de vedere tehnic, a stațiilor
de cale ferată aflate în exploatare sau cu ocazia
construcției, reparației ori modernizării acestora.....

15–16

2

MONITORUL OFICIAL AL ROMÂNIEI, PARTEA I, Nr. 50/14.I.2005

DECRETE
PREȘEDINTELE ROMÂNIEI

DECRET
pentru eliberarea din funcție a unor magistrați
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 63 alin. (1) lit. a), b) și c) și alin. (2) din Legea nr. 303/2004 privind
statutul magistraților, precum și ale art. 36 alin. (1) lit. a) din Legea
nr. 317/2004 privind Consiliul Superior al Magistraturii,
având în vedere Hotărârea Consiliului Superior al Magistraturii nr. 252
din 8 decembrie 2004,
Președintele României

d e c r e t e a z ă:

Art. 1. — La data de 1 ianuarie 2005 se eliberează din funcția de
magistrat, ca urmare a demisiei, domnul Vasile Pavlicu, judecător la Curtea
de Apel Suceava.
Art. 2. — Se eliberează din funcția de magistrat, ca urmare a
pensionării, la datele prevăzute în dreptul fiecăreia, persoanele prevăzute în
anexa la prezentul decret.
Art. 3. — La data de 1 decembrie 2004 se eliberează din funcție, prin
transfer în altă funcție, în condițiile legii, domnul general de divizie magistrat
dr. Doinel Dinuică, judecător la Tribunalul Militar București.
PREȘEDINTELE ROMÂNIEI

TRAIAN BĂSESCU
București, 30 decembrie 2004.
Nr. 1.181.
ANEXĂ

1. Domnul Stoica Vasile-Doru, judecător-inspector la Curtea de Apel
Craiova, începând cu data de 15 ianuarie 2005
2. Doamna Bosu Victoria Aurora, procuror-inspector la Parchetul de pe
lângă Curtea de Apel Bacău, începând cu data de 1 decembrie 2004
3. Domnul Balaș Alexandru, procuror șef al Biroului de combatere a
crimei organizate și antidrog al Parchetului de pe lângă Tribunalul Vrancea,
începând cu data de 1 octombrie 2004
4. Domnul Mureșan Iosif-Ioan, procuror la Parchetul de pe lângă
Tribunalul Bistrița-Năsăud, începând cu data de 1 noiembrie 2004.
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 63 alin. (1) lit. a) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 263
din 14 decembrie 2004,
Președintele României

d e c r e t e a z ă:

Articol unic. — La data de 1 ianuarie 2005 se eliberează din funcția
de magistrat, ca urmare a demisiei, doamna Costea Daniela-Camelia,
procuror la Parchetul de pe lângă Tribunalul Cluj.
PREȘEDINTELE ROMÂNIEI

TRAIAN BĂSESCU
București, 30 decembrie 2004.
Nr. 1.182.

MONITORUL OFICIAL AL ROMÂNIEI, PARTEA I, Nr. 50/14.I.2005
PREȘEDINTELE ROMÂNIEI

DECRET
pentru eliberarea din funcție a unor magistrați
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, republicată, ale
art. 63 alin. (1) lit. a) și b) și alin. (2) din Legea nr. 303/2004 privind
statutul magistraților, precum și ale art. 36 alin. (1) lit. a) din Legea
nr. 317/2004 privind Consiliul Superior al Magistraturii,
având în vedere Hotărârea Consiliului Superior al Magistraturii nr. 229
din 30 noiembrie 2004,
Președintele României

d e c r e t e a z ă:

Art. 1. — La data de 1 ianuarie 2005 se eliberează din funcția de
magistrat, ca urmare a demisiei, domnul Suciu Alexandru, procuror la
Parchetul de pe lângă Judecătoria Carei.
Art. 2. — Se eliberează din funcția de magistrat, ca urmare a
pensionării, la datele prevăzute în dreptul fiecăreia, persoanele prevăzute în
anexa la prezentul decret.
PREȘEDINTELE ROMÂNIEI

TRAIAN BĂSESCU
București, 30 decembrie 2004.
Nr. 1.183.
ANEXĂ

1. Doamna Pistriceanu Ana Maria, judecător la Curtea de Apel
Timișoara, începând cu data de 3 ianuarie 2005
2. Doamna Prohorov Ana, judecător la Curtea de Apel Timișoara,
începând cu data de 1 ianuarie 2005
3. Domnul Subota Mircea, președintele Judecătoriei Bozovici, începând
cu data de 1 decembrie 2004
4. Doamna Hotinceanu Iulia, judecător la Tribunalul Prahova, începând
cu data de 1 noiembrie 2004
5. Domnul Popa Valeriu Adrian, procuror, șef secție judiciară la
Parchetul de pe lângă Curtea de Apel Craiova, începând cu data de
15 noiembrie 2004
6. Doamna Berger Angela, președintele Secției penale a Curții de Apel
Oradea, începând cu data de 1 octombrie 2004.
PREȘEDINTELE ROMÂNIEI

DECRET
pentru eliberarea din funcție a unor magistrați
În temeiul prevederilor art. 94 lit. c), ale art. 100 alin. (1), ale art. 125
alin. (2) și ale art. 134 alin. (1) din Constituția României, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 269
din 22 decembrie 2004,
Președintele României

d e c r e t e a z ă:

Art. 1. — La data de 1 octombrie 2004 se eliberează din funcția de
magistrat, ca urmare a pensionării, Cucu Vasilica, judecător la Tribunalul
Argeș.
Art. 2. — La data de 23 octombrie 2004 se eliberează din funcția de
magistrat, ca urmare a pensionării, Tores Aurelia, judecător la Judecătoria
Moreni.
Art. 3. — La data de 27 septembrie 2004 se eliberează din funcția de
magistrat, ca urmare a pensionării, Simina Net, procuror la Parchetul
Național Anticorupție, Serviciul Teritorial Pitești.
PREȘEDINTELE ROMÂNIEI

TRAIAN BĂSESCU
București, 30 decembrie 2004.
Nr. 1.184.

3

4

MONITORUL OFICIAL AL ROMÂNIEI, PARTEA I, Nr. 50/14.I.2005
PREȘEDINTELE ROMÂNIEI

DECRET
privind trecerea în rezervă a unui general
din Ministerul Administrației și Internelor
În temeiul prevederilor art. 94 lit. b) și ale art.100 din Constituția
României, republicată, precum și ale art. 43 alin. 1 lit. a), ale art. 85
alin. (1) lit. b) și ale art. 109 din Legea nr. 80/1995 privind Statutul cadrelor
militare, cu modificările și completările ulterioare,
având în vedere propunerile ministrului administrației și internelor,
Președintele României

d e c r e t e a z ă:

Articol unic. — Pe data de 31 decembrie 2004 domnul general-maior
cu două stele Dorobanțu Gheorghe Constantin se trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 decembrie 2004.
Nr. 1.185.
PREȘEDINTELE ROMÂNIEI

DECRET
privind trecerea în rezervă a unor generali
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale art. 43 alin. 1 lit. a), ale art. 85 alin. 1 lit. d) și
e) din Legea nr. 80/1995 privind Statutul cadrelor militare, cu modificările și
completările ulterioare, precum și ale art. 6 din Ordonanța Guvernului
nr. 7/1998 privind unele măsuri de protecție socială a personalului militar și
civil, care se vor aplica în perioada restructurării marilor unități, unităților și
formațiunilor din compunerea Ministerului Apărării Naționale, aprobată și
modificată prin Legea nr. 37/2001,
având în vedere propunerea ministrului apărării naționale,
Președintele României

d e c r e t e a z ă:

Art. 1. — Pe data de 31 ianuarie 2005 domnul general-locotenent cu
trei stele Ilie Neculai Marin se trece în rezervă.
Art. 2. — Pe data de 31 decembrie 2004 domnii generali de brigadă
cu o stea Popescu Dumitru Traian și Carp Dumitru Dumitru se trec în
rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 decembrie 2004.
Nr. 1.186.

MONITORUL OFICIAL AL ROMÂNIEI, PARTEA I, Nr. 50/14.I.2005

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 448
din 26 octombrie 2004

referitoare la excepția de neconstituționalitate a dispozițiilor art. 1 alin. (2)
din Ordonanța Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Dana Titian
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (2) din Ordonanța
Guvernului nr. 5/2001 privind procedura somației de plată,
aprobată cu modificări prin Legea nr. 295/2002, excepție
ridicată de Societatea Comercială îDunărea Sotra“ — S.R.L.
din București în Dosarul nr. 2.033/2004 al Tribunalului
București — Secția a VI-a comercială.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că actualizarea sumelor și dobânzilor
datorate de debitor nu încalcă dispozițiile art. 44 alin. (1) și
nici pe cele ale art. 135 din Constituție, așa cum susține
autoarea excepției.
C U R T E A,

având în vedere actele și lucrările dosarului, reține
următoarele:
Prin Încheierea din 19 mai 2004, pronunțată în Dosarul
nr. 2.033/2004, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 1 alin. (2) din
Ordonanța Guvernului nr. 5/2001 privind procedura
somației de plată, excepție ridicată de Societatea
Comercială îDunărea Sotra“ — S.R.L. din București.
În motivarea excepției de neconstituționalitate autorul
acesteia susține că dispozițiile legale criticate încalcă
dispozițiile art. 135 alin. (1) și alin. (2) lit. a) și pe cele ale
art. 44 alin. (1) din Constituție prin aceea că se încalcă
voința manifestată de către părțile contractante, prin
obligarea debitorului la plată, în plus, a unei sume, și
anume actualizarea cu rata inflației, sumă care nu
reprezintă acoperirea vreunui prejudiciu. De asemenea,
dispoziția art. 1 alin. (2) vine în contradicție și cu art. 23
alin. (1) din Constituție.
Tribunalul București — Secția a VI-a comercială
consideră că excepția de neconstituționalitate este

neîntemeiată, deoarece actualizarea sumelor și dobânzilor
în raport cu rata inflației este o facultate apreciabilă tot în
raport cu criteriile impuse în ceea ce privește certitudinea,
lichiditatea și exigibilitatea creanței, caracteristici prevăzute
și la alin. (1) al art. 1.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului,
pentru a-și formula punctele de vedere cu privire la
excepția de neconstituționalitate ridicată.
Guvernul apreciază că excepția de neconstituționalitate
este neîntemeiată, deoarece, în cadrul procedurii
reglementate de Ordonanța Guvernului nr. 5/2001, textul
criticat permite actualizarea obligației corelative creanței prin
raportare la înscrisul doveditor, precum și la criteriul
obiectiv al ratei inflației. Prevederile criticate sunt conforme
și cu regula dreptului comun prevăzută la art. 3712 din
Codul de procedură civilă, reprezentând totodată o
reglementare în acord cu principiile constituționale.
Avocatul Poporului arată că dispoziția criticată nu
încalcă principiile economiei de piață, ci, dimpotrivă, asigură
creditorului recuperarea integrală a creanței. De altfel, toate
prevederile cuprinse în Ordonanța Guvernului nr. 5/2001
sunt norme de procedură și reprezintă opțiuni ale
legiuitorului, conforme cu dispozițiile art. 126 alin. (2) din
Constituție. De asemenea, dispozițiile art. 23 și cele ale
art. 44 din Constituție nu au relevanță în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 1 alin. (2) din Ordonanța Guvernului nr. 5/2001 privind
procedura somației de plată, publicată în Monitorul Oficial
al României, Partea I, nr. 422 din 30 iulie 2001, cu
modificările și completările ulterioare, ordonanță aprobată cu

6

MONITORUL OFICIAL AL ROMÂNIEI, PARTEA I, Nr. 50/14.I.2005

modificări prin Legea nr. 295/2002, publicată în Monitorul
Oficial al României, Partea I, nr. 380 din 5 iunie 2002.
Dispozițiile criticate au următorul conținut: îSuma ce
reprezintă obligația prevăzută la alin. (1), precum și dobânzile,
majorările sau penalitățile datorate potrivit legii se actualizează
în raport cu rata inflației aplicabilă la data plății efective.“
Autorul excepției susține că dispozițiile legale criticate
încalcă prevederile constituționale cuprinse în art. 23
alin. (1), art. 44 alin. (1) și art. 135 alin. (1) și alin. (2)
lit. a), care au următorul conținut:
— Art. 23 alin. (1): îLibertatea individuală și siguranța
persoanei sunt inviolabile.“
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“
— Art. 135 alin. (1) și alin. (2) lit. a): î(1) Economia
României este economia de piață, bazată pe libera inițiativă și
concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“
Examinând excepția de neconstituționalitate, Curtea
constată că dispoziția criticată prevede posibilitatea
actualizării sumei datorate, a dobânzilor și majorărilor sau
penalităților legale în raport cu rata inflației. Curtea reține
că inflația este un proces complex și cumulativ a cărui
esență constă, în principal, pe lângă distorsiunea puternică
existentă între masa monetară și masa mărfurilor și
serviciilor puse în circulație, într-o creștere generală a
prețurilor și o depreciere monetară, puterea de cumpărare
a monedei aflându-se în continuă descreștere.
Inflația, pe de-o parte, dezavantajează pe creditori, ale
căror capitaluri date cu împrumut se devalorizează, și, pe
de altă parte, avantajează pe debitori, care la scadență
returnează sumele împrumutate mult depreciate. Astfel, cel
care a contractat un împrumut în bani înainte de
declanșarea inflației, cu suma obținută a putut cumpăra o
cantitate de bunuri care, în timpul inflației, sunt evaluate la
o sumă mai mare decât în momentul când au fost
cumpărate, iar pe de altă parte cel care a acordat un

împrumut în bani înainte de apariția inflației, primind
aceeași sumă înapoi după declanșarea fenomenului, cu
aceeași sumă va putea cumpăra o cantitate mai mică de
bunuri decât ar fi cumpărat înainte.
Așa fiind, Curtea reține că actualizarea creanțelor certe,
lichide și exigibile ce reprezintă obligații de plată a unor
sume de bani, precum și a dobânzilor, majorărilor sau
penalităților datorate potrivit legii, cu rata inflației, apare ca
fiind necesară tocmai pentru întâmpinarea procesului de
devalorizare a capitalului împrumutat de către creditor
debitorului și pentru restabilirea echilibrului economic dintre
cei doi.
De altfel, Curtea constată că nivelul prețului la care
poate fi dobândit împrumutul, și anume rata dobânzii, este
o mărime variabilă, fiind influențată de anumiți factori,
printre care se numără și inflația, rata dobânzii
majorându-se cu rata inflației. Această majorare a ratei
dobânzii apare drept o compensație pentru creditor, fiind
necesară din cauza deprecierii monetare.
În consecință, actualizarea în raport cu rata inflației a
sumelor datorate se impune pentru asigurarea recuperării
creanței la valoarea ei reală, inclusiv a pierderilor suferite
datorită neexecutării la timp a obligațiilor debitorului, acest
lucru realizându-se dacă creditorul solicită aceasta,
principiul disponibilității aplicându-se în acest caz.
Astfel, Curtea constată că dispozițiile art. 1 alin. (2) din
Ordonanța Guvernului nr. 5/2001 nu contravin celor ale
art. 44 alin. (1) și nici celor ale art. 135 alin. (1) și
alin. (2) lit. a) din Constituție, așa cum susține autorul
excepției, ci, dimpotrivă, dau expresie acestor prevederi
constituționale.
În ceea ce privește invocarea de către autorul excepției
a prevederilor art. 23 alin. (1) din Constituție, Curtea reține
că libertatea individuală privește libertatea fizică a
persoanei, dreptul său de a se putea comporta și mișca
liber, de a nu fi ținută în sclavie, arestată sau deținută
decât în cazurile și după formele expres prevăzute de
Constituție și de legi. Așa fiind, Curtea constată că aceste
dispoziții constituționale nu au relevanță în cauza dedusă
controlului.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (2) din Ordonanța Guvernului nr. 5/2001
privind procedura somației de plată, excepție ridicată de Societatea Comercială îDunărea Sotra“ — S.R.L. din București în
Dosarul nr. 2.033/2004 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 50/14.I.2005

7

CURTEA CONSTITUȚIONALĂ

D E C I Z I A Nr. 451
din 26 octombrie 2004

referitoare la excepția de neconstituționalitate a dispozițiilor art. 148 alin. 1 lit. h)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 148 alin. 1 lit. h) din Codul de
procedură penală, ridicată de Mihai Suciu, Dănilă Suciu,
Lucian David și Crăișor Bana Gusti în Dosarul
nr. 6.075/2004 al Tribunalului Suceava — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că dispozițiile
legale criticate reprezintă transpunerea în dreptul intern a
reglementărilor internaționale, respectiv a prevederilor art. 5
pct. 1 lit. c) din Convenția pentru apărarea drepturilor
omului și a libertăților fundamentale.
C U R T E A,

având în vedere actele și lucrările dosarului, reține
următoarele:
Prin Încheierea din 3 august 2004, pronunțată în
Dosarul 6.075/2004, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 148 alin. 1 lit. h) din
Codul de procedură penală. Excepția a fost ridicată de
Mihai Suciu, Dănilă Suciu, Lucian David și Crăișor Bana
Gusti, prin avocat Radu Ursu, într-o cauză având ca obiect
verificarea legalității și temeiniciei măsurii arestării
preventive a inculpaților.
În motivarea excepției de neconstituționalitate se arată
că prevederile legale criticate sunt neconstituționale îfață de
dispozițiile art. 20 alin. (2), cu trimitere la art. 11 pct. 2 din
Constituția României și la art. 5 pct. 1 lit. c) din Convenția
Europeană a Drepturilor Omului, care se aplică prioritar.“
Tribunalul Suceava — Secția penală apreciază că textul
de lege criticat este în concordanță cu prevederile art. 5
pct. 1 lit. c) din Convenția pentru apărarea drepturilor
omului și a libertăților fundamentale, respectiv cu dispozițiile
constituționale ale art. 11 alin. (2) și ale art. 20 alin. (2),
cu modificările aduse Codului de procedură penală prin
Legea nr. 281/2003 și prin Ordonanța de urgență a
Guvernului nr. 109/2003, în ceea ce privește măsura
arestării preventive, având tocmai scopul de a transpune în
legislația națională prevederile Convenției pentru apărarea

drepturilor omului și a libertăților fundamentale. Se arată că
temeiurile de arestare preventivă prevăzute de textul de
lege criticat constituie o garanție a respectării drepturilor și
îndatoririlor fundamentale ale omului prin indicarea clară a
situațiilor în care o persoană poate fi lipsită de libertatea
sa.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată. Se arată că
reglementarea în detaliu a condițiilor și a cazurilor în care
se dispune arestarea inculpatului, realizată prin dispozițiile
art. 148 din Codul de procedură penală, nu face decât să
indice situațiile distincte în care o persoană poate fi lipsită
de libertate, textul de lege criticat fiind în concordanță cu
dispozițiile constituționale. Se apreciază că modificările
aduse Codului de procedură penală prin Legea
nr. 281/2003, respectiv prin Ordonanța de urgență a
Guvernului nr. 109/2003, aprobată prin Legea nr. 159/2004,
s-au realizat în scopul armonizării dispozițiilor procesualpenale cu principiile, recomandările și reglementările
internaționale în domeniul justiției, precum și în scopul
asigurării respectării, în legislația națională, a prevederilor
Convenției pentru apărarea drepturilor omului și a libertăților
fundamentale, cu protocoalele adiționale, inclusiv a
jurisprudenței Curții Europene a Drepturilor Omului.
Guvernul consideră că îtemeiurile de arestare prevăzute
de art. 148 alin. 1 lit. h) din Codul de procedură penală
constituie o garanție a respectării drepturilor și libertăților
fundamentale ale omului prin indicarea exactă a cazurilor
în care o persoană poate fi lipsită de libertatea sa“, astfel
încât textul de lege criticat este în concordanță cu
dispozițiile internaționale invocate de autorul excepției. Se
mai arată că garanțiile procesuale pe care legea le oferă
inculpatului și, în special, dreptul acestuia de a se plânge
împotriva măsurii arestării preventive atestă conformitatea
dispozițiilor legale criticate și cu prevederile art. 23 din
Constituție, care impun ca măsura arestării preventive să
se ia numai în cazurile și cu procedura prevăzute de lege.
Avocatul Poporului consideră că dispozițiile legale
criticate, stabilind condițiile și cazurile în care se dispune
arestarea inculpatului, nu contravin în nici un mod
reglementărilor art. 5 din Convenția pentru apărarea
drepturilor omului și a libertăților fundamentale, pentru ca
acestea din urmă să fie aplicate cu prioritate, aceste
reglementări fiind de altfel transpuse în legislația națională
prin modificările aduse instituției măsurii arestării preventive
din Codul de procedură penală. Totodată arată că
dispozițiile art. 148 alin. 1 lit. h) din Codul de procedură

8

MONITORUL OFICIAL AL ROMÂNIEI, PARTEA I, Nr. 50/14.I.2005

penală sunt în concordanță cu prevederile art. 23 din
Constituție, care, în urma revizuirii acesteia, are un conținut
complex și relativ minuțios reglementat, ce aduce mai
multe garanții persoanei față de care se iau măsuri ce
privesc libertatea individuală.
În concluzie, Avocatul Poporului consideră că excepția
este neîntemeiată.
Președintele Senatului nu a comunicat punctul său de
vedere cu privire la excepția de neconstituționalitate
ridicată.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992 reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 148 alin. 1 lit. h) din Codul de procedură
penală, potrivit cărora îMăsura arestării inculpatului poate fi
luată dacă sunt întrunite condițiile prevăzute în art. 143 și
numai în vreunul din următoarele cazuri: [...] h) inculpatul a
săvârșit o infracțiune pentru care legea prevede pedeapsa
detențiunii pe viață alternativ cu pedeapsa închisorii sau
pedeapsa închisorii mai mare de 4 ani și există probe certe că
lăsarea sa în libertate prezintă un pericol concret pentru
ordinea publică.“
Textele constituționale invocate de autorii excepției ca
fiind încălcate sunt următoarele:
— Art. 11 (Dreptul internațional și dreptul intern)
alin. (2): îTratatele ratificate de Parlament, potrivit legii, fac
parte din dreptul intern.“;
— Art. 20 (Tratatele internaționale privind drepturile
omului) alin. (2): îDacă există neconcordanțe între pactele și
tratatele privitoare la drepturile fundamentale ale omului, la
care România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“

Autorii excepției invocă și încălcarea, prin textul legal
criticat, a prevederilor art. 5 alin. 1 lit. c) din Convenția
pentru apărarea drepturilor omului și a libertăților
fundamentale, potrivit cărora îOrice persoană are dreptul la
libertate și la siguranță. Nimeni nu poate fi lipsit de libertatea
sa, cu excepția următoarelor cazuri și potrivit căilor legale: [...]
c) dacă a fost arestat sau reținut în vederea aducerii sale în
fața autorității judiciare competente, atunci când există motive
verosimile de a bănui că a săvârșit o infracțiune sau când
există motive temeinice de a crede în necesitatea de a-l
împiedica să săvârșească o infracțiune sau să fugă după
săvârșirea acesteia.“
Examinând excepția de neconstituționalitate ridicată și
raportând dispozițiile legale criticate la Convenția pentru
apărarea drepturilor omului și a libertăților fundamentale,
Curtea constată că prevederile art. 148 alin. 1 lit. h) din
Codul de procedură penală constituie expresia, în dreptul
intern, a dispozițiilor art. 5 lit. c) din Convenție. Ca urmare,
nu poate fi reținută nici o neconcordanță între norma
internă criticată și Convenția pentru apărarea drepturilor
omului și a libertăților fundamentale, care să determine
aplicarea prioritară a reglementării internaționale, în temeiul
dispozițiilor art. 20 alin. (2) din Constituție. Așa fiind, nu
poate fi reținută nici pretinsa încălcare, prin textul de lege
criticat, a prevederilor constituționale cuprinse în art. 11
alin. (2), respectiv în art. 20 alin. (2).
De altfel, în ceea ce privește constituționalitatea
dispozițiilor art. 148 din Codul de procedură penală (așadar
implicit a prevederilor legale ce fac obiectul excepției de
neconstituționalitate în prezenta cauză), Curtea
Constituțională s-a mai pronunțat prin Decizia nr. 344 din
5 decembrie 2002, publicată în Monitorul Oficial al
României, Partea I, nr. 86 din 11 februarie 2003,
constatând că acestea înu încalcă prevederile
constituționale privind drepturile și libertățile fundamentale
ale cetățenilor.“ Prin aceeași decizie s-a mai constatat că
dispozițiile art. 148 din Codul de procedură penală îsunt în
concordanță cu prevederile art. 5 din Convenția pentru
apărarea drepturilor omului și a libertăților fundamentale.“
Întrucât nu au intervenit elemente noi care să determine
schimbarea jurisprudenței Curții, soluția și considerentele
deciziei mai sus menționate își păstrează valabilitatea și în
prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 148 alin. 1 lit. h) din Codul de procedură penală,
ridicată de Mihai Suciu, Dănilă Suciu, Lucian David și Crăișor Bana Gusti în Dosarul nr. 6.075/2004 al Tribunalului
Suceava — Secția penală.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 50/14.I.2005

9

CURTEA CONSTITUȚIONALĂ

D E C I Z I A Nr. 484
din 9 noiembrie 2004

referitoare la excepția de neconstituționalitate a prevederilor art. 5803 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Aurelia Popa
Cristina Toma

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5803 alin. 1 din Codul de
procedură civilă, excepție ridicată de Societatea Comercială
îOmniasig“ — S.A. din București în Dosarul nr. 4.783/2004
al Judecătoriei Sectorului 3 București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, întrucât, în conformitate cu dispozițiile
art. 126 și 129 din Constituție, legiuitorul reglementează
procedura de judecată, precum și posibilitatea exercitării
căilor de atac. Astfel, în anumite situații, acesta poate să
prevadă o singură cale de atac sau poate chiar elimina
total posibilitatea exercitării căilor de atac. Invocă în acest
sens jurisprudența Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 15 iunie 2004, pronunțată în Dosarul
nr. 4.783/2004, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 580 3 alin. 1 din
Codul de procedură civilă, excepție ridicată de Societatea
Comercială îOmniasig“ — S.A. din București.
În motivarea excepției de neconstituționalitate autorul
acesteia arată că reglementarea legală, consacrând
caracterul irevocabil al încheierii prin care instanța îl obligă
pe debitor să plătească în favoarea statului o amendă
civilă stabilită pe zi de întârziere până la executarea
obligației prevăzute în titlul executoriu, încalcă în mod
flagrant dreptul la apărare al debitorului. Dispozițiile
art. 5803 alin. 1 teza a doua din Codul de procedură civilă
deschid astfel calea arbitrariului, nemaiexistând posibilitatea
ca o încheiere nelegală să poată fi îndreptată pe calea
controlului judiciar.
Judecătoria Sectorului 6 București apreciază că
prevederile art. 580 3 alin. 1 teza a doua din Codul de
procedură civilă reprezintă o garanție a bunei desfășurări a
executării silite, prin care se încearcă evitarea tergiversării
acestei proceduri. Întrucât legiuitorul a avut intenția clară de
a limita în timp întinderea procedurilor execuționale și de a
anihila eventualele abuzuri ale debitorilor în detrimentul

creditorilor, dispozițiile de lege criticate nu încalcă dreptul
la apărare sau liberul acces la justiție.
Mai mult, legiuitorul poate limita sau înlătura total
posibilitatea utilizării căilor de atac, în anumite împrejurări
expres prevăzute de lege, deoarece accesul liber la justiție
nu presupune ca, în toate situațiile, părțile să beneficieze
de toate sau chiar de o cale de atac.
În concluzie, instanța de judecată apreciază excepția de
neconstituționalitate a dispozițiilor art. 5803 alin. 1 din Codul
de procedură civilă ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că norma conținută de art. 5803 din
Codul de procedură civilă, concepută de legiuitor ca o
măsură de evitare a tergiversărilor în faza executării silite,
constituie în ansamblul ei expresia aplicării dispozițiilor
constituționale prevăzute de art. 126 alin. (3) și de art. 129,
referitoare la reglementarea procedurii de judecată și a
căilor de atac. Textul de lege criticat nu contravine nici
principiului liberului acces la justiție sau dreptului la
apărare, întrucât, aflat în faza executării obligației
consemnate în titlul executoriu, debitorul a avut posibilitatea
de a formula apărări de fond și de a parcurge căile de
atac prevăzute de lege.
Avocatul Poporului consideră că dispozițiile art. 5803
alin. 1 din Codul de procedură civilă, conferind caracter
irevocabil încheierii instanței de judecată, nu îngrădesc
dreptul persoanelor interesate de a se adresa justiției
pentru apărarea drepturilor, a libertăților și a intereselor lor
legitime. Accesul liber la justiție nu înseamnă accesul la
toate structurile judecătorești și la căile de atac prevăzute
de lege, în condițiile în care, potrivit art. 126 alin. (2) și
art. 129 din Legea fundamentală, competența instanțelor,
procedura de judecată și căile de atac împotriva hotărârilor
judecătorești sunt stabilite exclusiv de legiuitor, care poate
institui reguli deosebite, în considerarea unor situații diferite.
Invocă în acest sens jurisprudența Curții Constituționale,
respectiv Decizia Plenului nr. 1/1994, Decizia nr. 129/1995
și Decizia nr. 102/2000.
Prin urmare, Avocatul Poporului apreciază că dispozițiile
art. 580 3 alin. 1 din Codul de procedură civilă sunt
constituționale ridicată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

10

MONITORUL OFICIAL AL ROMÂNIEI, PARTEA I, Nr. 50/14.I.2005

judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5803 alin. 1 din Codul de procedură civilă,
potrivit cărora: îDacă obligația de a face nu poate fi îndeplinită
prin altă persoană decât debitorul, acesta poate fi constrâns la
îndeplinirea ei, prin aplicarea unei amenzi civile. Instanța
sesizată de creditor poate obliga pe debitor, prin încheiere
irevocabilă, dată cu citarea părților, să plătească, în favoarea
statului, o amendă civilă de la 200.000 lei la 500.000 lei,
stabilită pe zi de întârziere până la executarea obligației
prevăzute în titlul executoriu.“
Autorul excepției susține că dispozițiile legale criticate
încalcă prevederile art. 21 alin. (1) și (2), ale art. 24 alin. (1)
și ale art. 129 din Constituție, care au următorul conținut:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 24 alin. (1): îDreptul la apărare este garantat.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
De asemenea, autorul excepției consideră că sunt
încălcate și dispozițiile art. 6 paragraful 1 din Convenția
pentru apărarea drepturilor omului și a libertăților
fundamentale, care au următorul cuprins: îOrice persoană
are dreptul la judecarea în mod echitabil, în mod public și
într-un termen rezonabil a cauzei sale, de către o instanță
independentă și imparțială, instituită de lege, care va hotărî fie
asupra încălcării drepturilor și obligațiilor sale cu caracter civil,
fie asupra temeiniciei oricărei acuzații în materie penală
îndreptate împotriva sa. Hotărârea trebuie să fie pronunțată în
mod public, dar accesul în sala de ședință poate fi interzis
presei și publicului pe întreaga durată a procesului sau a unei
părți a acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la

proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor
justiției.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Reglementarea criticată se subsumează Cărții a V-a a
Codului de procedură civilă, consacrată executării silite a
obligațiilor stabilite printr-un titlu executoriu, constituind
Secțiunea a IV-a referitoare la executarea silită a
obligațiilor de a face sau de a nu face. Finalitatea acesteia
este evidentă și constă în determinarea debitorului rău
platnic de a executa obligația la care este ținut în temeiul
unui titlu executoriu, pe care numai el o poate executa,
prin aplicarea unei amenzi civile stabilite pe zi de întârziere
până la data executării. Prin exercitarea acestei
constrângeri cu caracter pecuniar se urmărește
contracararea manoperelor abuzive, tinzând la tergiversarea
îndeplinirii obligațiilor asumate de debitor, în vederea
asigurării celerității, ca exigență imperativă a executării
silite.
Așa fiind, ar fi ilogic și contrar finalității urmărite ca
încheierea de obligare a debitorului la plata amenzii civile
să fie supusă unor căi de atac. Consacrarea caracterului
irevocabil al acestei încheieri este, deci, în deplină
concordanță cu finalitatea reglementării, fără ca prin
aceasta să se încalce prevederile art. 21 alin. (1) și (2) din
Constituție, întrucât, așa cum Curtea a statuat în mod
constant, accesul liber la justiție nu înseamnă accesul la
toate căile de atac și, deci, la toate gradele de jurisdicție,
legiuitorul fiind suveran în a limita, pentru rațiuni impuse de
specificul domeniului supus reglementării, un atare acces.
Față de cele arătate, Curtea constată că dispozițiile
art. 5803 alin. 1 din Codul de procedură civilă sunt în
concordanță cu prevederile constituționale privind dreptul la
apărare, precum și cu reglementările internaționale cuprinse
în art. 6 paragraful 1 din Convenția pentru apărarea
drepturilor omului și a libertăților fundamentale privind
dreptul persoanei la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5803 alin. 1 din Codul de procedură civilă, excepție
ridicată de Societatea Comercială îOmniasig“ — S.A. din București în Dosarul nr. 4.783/2004 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 50/14.I.2005

11

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare
de către Ministerul Justiției a prevederilor Legii nr. 579/2004
privind autorizarea Ministerului Justiției de a vinde locuințele
de serviciu pe care le are în administrare
În temeiul art. 108 din Constituția României, republicată, în
conformitate cu prevederile art. 9 din Legea nr. 579/2004 privind autorizarea
Ministerului Justiției de a vinde locuințele de serviciu pe care le are în
administrare,
Guvernul României adoptă prezenta hotărâre.
Articol unic. — Se aprobă Normele metodologice de aplicare de către
Ministerul Justiției a prevederilor Legii nr. 579/2004 privind autorizarea
Ministerului Justiției de a vinde locuințele de serviciu pe care le are în
administrare, prevăzute în anexa care face parte integrantă din prezenta
hotărâre.
PRIM-MINISTRU

ADRIAN NĂSTASE
Contrasemnează:
p. Ministrul justiției,
Simona Maya Teodoroiu,
secretar de stat
p. Ministrul finanțelor publice,
Gheorghe Gherghina,
secretar de stat
București, 21 decembrie 2004.
Nr. 2.425.

ANEXĂ

NORME METODOLOGICE
de aplicare de către Ministerul Justiției a prevederilor Legii nr. 579/2004 privind autorizarea Ministerului Justiției
de a vinde locuințele de serviciu pe care le are în administrare
Art. 1. — (1) Prezentele norme metodologice
reglementează în mod unitar vânzarea locuințelor de
serviciu aflate în administrarea Ministerului Justiției și a
unităților subordonate titularilor contractelor de închiriere a
unor astfel de locuințe, care îndeplinesc condițiile prevăzute
de Legea nr. 579/2004 privind autorizarea Ministerului
Justiției de a vinde locuințele de serviciu pe care le are în
administrare, denumită în continuare lege, și care depun la
unitatea de administrare o cerere de cumpărare a locuinței
de serviciu.
(2) Prin unitate de administrare se înțelege unitatea
Ministerului Justiției în evidențele căreia este înregistrată
locuința de serviciu. Nominalizarea unităților de
administrare, precum și a celorlalte structuri proprii prin

intermediul cărora se efectuează vânzarea locuințelor de
serviciu se face, potrivit alin. (3) al art. 3 din lege, prin
ordin al ministrului justiției, în termen de 15 zile de la data
intrării în vigoare a prezentelor norme metodologice.
Art. 2. — Titularul contractului de închiriere a locuinței
de serviciu care nu își exprimă opțiunea pentru cumpărarea
locuinței pe care o ocupă va utiliza în continuare spațiul
repartizat, pe bază de contract perfectat cu unitatea de
administrare, în condițiile legii.
Art. 3. — Locuințele de serviciu care nu sunt cumpărate
de chiriași, au fost eliberate de aceștia și nu pot fi
închiriate ca locuințe de serviciu personalului propriu și nici
nu mai sunt necesare structurilor Ministerului Justiției pot fi

12

MONITORUL OFICIAL AL ROMÂNIEI, PARTEA I, Nr. 50/14.I.2005

vândute prin licitație publică, potrivit dispozițiilor art. 5 din
lege.
Art. 4. — Titularul contractului de închiriere a unei
locuințe de serviciu, interesat de cumpărarea acesteia,
solicită în scris cumpărarea locuinței, printr-o cerere depusă
la secretariatul unității de administrare, însoțită de
următoarele documente:
a) copia contractului de închiriere a locuinței;
b) declarație notarială din care să rezulte că sunt
îndeplinite condițiile prevăzute la art. 2 din lege;
c) copii ale actelor de identitate și ale actelor de stare
civilă ale tuturor membrilor familiei, menționați în contractul
de închiriere.
Art. 5. — (1) Documentele depuse potrivit art. 4 vor fi
analizate și verificate de către o comisie de vânzare a
locuințelor, denumită în continuare comisie, în ordinea
înregistrării cererilor de cumpărare.
(2) Comisia se numește prin ordin al ministrului justiției,
este compusă din 4 membri specializați în domeniul
construcțiilor, financiar, logistic și juridic și este condusă de
un președinte.
(3) După efectuarea operațiunilor prevăzute la alin. (1),
comisia decide, cu majoritate de voturi, asupra soluționării
solicitării și prezintă în scris decizia sa.
(4) Pe baza deciziei comisiei Ministerului Justiției, se
comunică în scris solicitantului modul de soluționare a
cererii, în termen de 30 de zile de la depunerea acesteia.
Art. 6. — (1) Solicitantul poate contesta modul de
soluționare a cererii în termen de 30 de zile de la primirea
comunicării prevăzute la art. 5 alin. (4).
(2) Împreună cu contestația, solicitantul trebuie să
depună la comunicarea pe care o contestă orice alte
documente pe care le consideră necesare pentru
soluționarea contestației.
(3) După analizarea contestației și a documentelor
depuse, comisia decide, cu majoritate de voturi, asupra
soluționării solicitării prevăzute la art. 5 și prezintă în scris
decizia sa ministrului justiției.
(4) Pe baza deciziei comisiei, se comunică în scris
solicitantului, în termen de 7 zile de la depunerea
contestației, modul de soluționare a acesteia.
(5) Decizia comisiei poate fi contestată în condițiile Legii
contenciosului administrativ nr. 554/2004.
Art. 7. — În situațiile în care comisia prevăzută la art. 5
decide soluționarea favorabilă a solicitării de cumpărare a
locuinței de serviciu, se aprobă de către ordonatorul de
credite derularea procedurilor de vânzare a locuinței. În
acest sens se vor determina caracteristicile tehnice și
cadastrale ale locuinței, pe baza măsurătorilor efectuate,
potrivit legii, de către o persoană autorizată.
Art. 8. — Prețul de vânzare a locuinței se stabilește, pe
baza dispozițiilor art. 4 din lege, printr-un raport de

evaluare întocmit de către o persoană fizică sau juridică
autorizată, selecționată de Ministerul Justiției potrivit
legislației în materie. Procedura de evaluare a locuințelor
de serviciu se realizează cu respectarea art. 4 alin. (3) din
lege, astfel:
a) pentru locuințele date în folosință înainte de anul
1990, în temeiul art. 6 alin. 1 din Decretul-lege nr. 61/1990
privind vânzarea de locuințe construite din fondurile statului
către populație, cu modificările și completările ulterioare, și
al Legii nr. 85/1992 privind vânzarea de locuințe și spații
cu altă destinație construite din fondurile statului și din
fondurile unităților economice sau bugetare de stat,
republicată, cu modificările și completările ulterioare;
b) pentru locuințele date în folosință după anul 1990
sau achiziționate, indiferent de anul dării în folosință, în
temeiul art. 6 alin. 2 din Decretul-lege nr. 61/1990, cu
modificările și completările ulterioare, al Hotărârii Guvernului
nr. 608/1990 privind stabilirea prețurilor de vânzare ale
locuințelor construite din fondurile statului, recepționate
după 1 ianuarie 1990, și, respectiv, al prețului de achiziție
actualizat cu rata inflației.
Art. 9. — (1) Prețul de vânzare a locuinței, stabilit
potrivit art. 8, va fi comunicat în scris solicitantului de către
comisia de evaluare.
(2) În cazul în care solicitantul confirmă sub semnătură
că își menține cererea și acceptă prețul stabilit, precizând
totodată și modalitatea de plată a prețului, comisia va
întocmi, în termen de 5 zile de la primirea confirmării,
contractul de vânzare-cumpărare a locuinței în discuție.
Art. 10. — (1) Vânzarea locuințelor se face
acordului dintre unitatea de administrare și
consemnat prin contract de vânzare-cumpărare
integrală a valorii locuinței sau prin contract de
cumpărare cu plata în rate.

pe baza
chiriaș,
cu plata
vânzare-

(2) Contractul-tip de vânzare-cumpărare cu plata
integrală și contractul-tip de vânzare-cumpărare cu plata în
rate sunt prevăzute în anexa A, și, respectiv, în anexa B,
care fac parte integrantă din prezentele norme
metodologice.
Art. 11. — O dată cu locuința se transmit
cumpărătorului acesteia drepturile legale asupra cotelor
indivize din suprafețele spațiilor auxiliare, dotările și
utilitățile comune, asupra bunurilor accesorii care, prin
natura lor, nu pot fi folosite decât în comun și cotă parte
din terenul aferent locuinței.
Art. 12. — Potrivit dispozițiilor art. 8 din lege, sumele
încasate din vânzarea locuințelor de serviciu se fac venit
la bugetul de stat, după deducerea de către Ministerul
Justiției a cheltuielilor determinate de procesul de evaluare
a locuințelor.

MONITORUL OFICIAL AL ROMÂNIEI, PARTEA I, Nr. 50/14.I.2005
ANEXA A
la normele metodologice
MINISTERUL JUSTIȚIEI

Nr. ........... din...............

CONTRACT DE VÂNZARE-CUMPĂRARE CU PLATA INTEGRALĂ

nr. ..........................
Între subsemnații: Ministerul Justiției, cu sediul în ..............................................., reprezentat
prin ordonator de credite (principal/secundar/terțiar) ..............................................................................
și director economic .........................................................................., în calitate de vânzător, pe de o
parte, și ............................................., născut/născută în .................................., județul/sectorul...........,
la data de ........................................, fiul/fiica lui .................................... și al/a .............,
legitimat/legitimată cu buletinul/cartea de identitate seria ............nr. ....................., eliberat/eliberată
de ......................... la data de .........................., domiciliat/domiciliată în localitatea ............................,
str. ............................... nr. ....., bl. ........, et. ........., ap. ...., județul/sectorul ............,
căsătorit/căsătorită cu .........................................., născut/născută în .......................................,
județul/sectorul .........................................., la data de ........................., fiul/fiica lui................................
și al/a ..............................., legitimat/legitimată cu buletinul/cartea de identitate seria ......................
nr. ................., eliberat/eliberată de ........................ la data de ........................, domiciliat/domiciliată
în localitatea ..............................., str. .......................... nr. ....., bl. ....., et. ....., ap. ......,
județul/sectorul ..............................., în calitate de cumpărător, pe de altă parte, ca urmare a
Cererii nr. ................. din ............................ și în conformitate cu prevederile Legii nr. 579/2004
privind autorizarea Ministerului Justiției de a vinde locuințele de serviciu pe care le are în
administrare, s-a încheiat prezentul contract de vânzare-cumpărare cu plata integrală.
Art. 1. — ...................................*) vinde și ............................................ cumpără locuința situată
în localitatea .........................................., str. ........................ nr. ...., bl. ...., sc. ....., et. ....., ap. ......,
județul/sectorul ..............................................., conform schiței și fișei de calcul al prețului, compusă
din .......... camere de locuit, cu o suprafață utilă de ..... m2, în proprietate exclusivă, precum și
o cotă indiviză de ..........% din suprafața părților comune ale imobilului.
Predarea-preluarea locuinței se va efectua pe bază de proces-verbal încheiat între vânzător
și cumpărător.
Art. 2. — Prețul locuinței este de ........................................lei, la care se adaugă T.V.A.**).
La data prezentului contract cumpărătorul a achitat integral suma de ................................. lei,
cu Chitanța nr. ............................... din ................................./Ordin de plată nr. ...............................
în contul ............................... deschis la ........................... .
Eliberat la data de ................ în ......................... exemplare, din care ..................... exemplare
se înmânează cumpărătorului.
Vânzător,
...........................

Cumpărător,
...........................

Vizat
.......................
Director DIA,
Director DE,
Control financiar preventiv
Vizat pentru legalitate
.......................................
Direcția contencios
*) Ordonator de credite (principal/secundar/terțiar) ..........................., prin Unitatea/Direcția .................................... .
**) Cu excepția situațiilor prevăzute la pct. 3 alin. (1) din Normele metodologice de aplicare a titlului VI din Legea
nr. 571/2003 privind Codul fiscal, aprobate prin Hotărârea Guvernului nr. 44/2004, cu modificările și completările ulterioare.

13

14

MONITORUL OFICIAL AL ROMÂNIEI, PARTEA I, Nr. 50/14.I.2005
ANEXA B
la normele metodologice
MINISTERUL JUSTIȚIEI

Nr. ........... din...............
CONTRACT DE VÂNZARE-CUMPĂRARE CU PLATA ÎN RATE

nr. ..........................
Între subsemnații: Ministerul Justiției, cu sediul în ..................................................., reprezentat
prin ordonator de credite (principal/secundar/terțiar) .................................................... și director
economic ....................................., în calitate de vânzător, pe de o parte, și ..........................,
născut/născută în ................................, județul/sectorul ...................................., la data de ..........,
fiul/fiica lui .................................. și al/a ............................................, legitimat/legitimată cu
buletinul/cartea de identitate seria ........................... nr. ................, eliberat/eliberată de
..................................... la data de ...................................., domiciliat/domiciliată în localitatea
......................, str. ...................... nr. ....., bl. ........., et. ........, ap ........, județul/sectorul
..................................., căsătorit/căsătorită cu ...................., născut/născută în ........................,
județul/sectorul ................., la data de ..............., fiul/fiica lui ...................... și al/a ......................,
legitimat/legitimată cu buletinul/cartea de identitate seria .............. nr. ..................., eliberat/eliberată
de ................................. la data de ..............................., domiciliat/domiciliată în localitatea
................................., str. .................................. nr. ........, bl ...., et. ................, ap ................,
județul/sectorul ............................, în calitate de cumpărător, pe de altă parte, ca urmare a Cererii
nr. .................. din ...................... și în conformitate cu prevederile Legii nr. 579/2004 privind
autorizarea Ministerului Justiției de a vinde locuințele de serviciu pe care le are în administrare,
s-a încheiat prezentul contract de vânzare-cumpărare cu plata în rate.
Art. 1. — ..........................................................*) vinde și ................................. cumpără locuința
situată în localitatea ............................., str. .................. nr. .........., bl ..........., sc ......., et. .........,
ap. ............., județul/sectorul..., conform schiței și fișei de calcul al prețului, compusă din ................
camere de locuit, cu o suprafață utilă de ......... m2, în proprietate exclusivă, precum și o cotă
indiviză de ......................% din suprafața părților comune ale imobilului.
Predarea-preluarea locuinței se va efectua pe bază de proces-verbal încheiat între vânzător
și cumpărător.
Art. 2. — Prețul locuinței este de ........................... lei, la care se adaugă T.V.A.**)
La data prezentului contract cumpărătorul a achitat suma de ............... lei, cu Chitanța
nr. ............. din ................, reprezentând un avans de ................... % din prețul locuinței.
Art. 3. — Suma rămasă de plătit după achitarea avansului în valoare de .................. lei,
precum și dobânda totală de ................. lei, calculată cu 8 % pe an și T.V.A. totală de ......... lei,
vor fi achitate de cumpărător în rate lunare, pe termen de ......... ani, astfel:
— rata lunară ........... lei + dobânda lunară .......... lei + T.V.A. lunară ........... lei = .......... lei;
— ultima rată ........... lei + ultima dobândă ........... lei + ultima T.V.A. ......... lei = ........... lei.
Rata, dobânda și T.V.A lunare de .............. lei urmează să fie reținute pe statul de plată al
unității la care cumpărătorul ................................ are de încasat drepturi bănești, conform Dovezii
nr. ............................., începând cu data de ......................... până la data de ..........................., și
vor fi virate în contul vânzătorului nr. ...................., deschis la ......................
În cazul în care cumpărătorul nu are de încasat drepturi bănești într-o perioadă sau nu
este/nu mai este angajat al Ministerului Justiției, acesta va achita ratele lunare în contul ................
deschis la ............................ sau la casieria unității/direcției, până pe data de 25 a lunii curente.
În cazul neachitării la termen a ratelor lunare, cumpărătorul va plăti o penalitate de 15% pe
an din cuantumul acestei rate.
Toate cheltuielile ocazionate de urmărirea debitorului și de executarea acestuia în caz de
neplată la data scadentă a ratelor vor fi suportate de cumpărător.
Art. 4. — Până la restituirea integrală a sumelor datorate se instituie ipotecă asupra locuinței
conform prevederilor art. 18 din Legea locuinței nr. 114/1996, republicată, cu modificările și
completările ulterioare, și ale alin. (3) al art. 6 din Legea nr. 579/2004.
Neplata a 3 rate succesive va fi considerată o încălcare materială a prezentului contract,
pentru care vânzătorul va rezilia de drept contractul fără alte formalități.
*) Ordonator de credite (principal/secundar/terțiar) ......................................., prin Unitatea/Direcția ............................ .
**) Cu excepția situațiilor prevăzute la pct. 3 alin. (1) din Normele metodologice de aplicare a titlului VI din Legea
nr. 571/2003 privind Codul fiscal, aprobate prin Hotărârea Guvernului nr. 44/2004, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 50/14.I.2005

15

Art. 5. — Interdicțiile prevăzute la alin. (1) și (2) ale art. 6 din Legea nr. 579/2004 se aplică
în mod corespunzător.
Eliberat la data de ............... în ................. exemplare, din care ........................... exemplare
se înmânează cumpărătorului.
Vânzător,
...........................

Cumpărător,
...........................

Vizat
.......................
Director DIA,
Director DE,
Control financiar preventiv
Vizat pentru legalitate
.......................
Direcția contencios

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea modificării și completării Ordinului ministrului transporturilor nr. 340/1999
privind aprobarea Normelor pentru acordarea autorizației de funcționare,
din punct de vedere tehnic, a stațiilor de cale ferată aflate în exploatare
sau cu ocazia construcției, reparației ori modernizării acestora
În temeiul prevederilor art. 12 lit. c) din Ordonanța Guvernului nr. 19/1997 privind transporturile, aprobată cu
modificări prin Legea nr. 197/1998, republicată, ale art. 7 alin. (3) lit. c) și alin. (4) din Ordonanța de urgență a Guvernului
nr. 12/1998 privind transportul pe căile ferate române și reorganizarea Societății Naționale a Căilor Ferate Române,
aprobată cu modificări și completări prin Legea nr. 89/1999, republicată, ale art. 1 alin. (2) din Ordonanța Guvernului
nr. 95/1998 privind înființarea unor instituții publice în subordinea Ministerului Transporturilor, aprobată cu modificări și
completări prin Legea nr. 3/2002, cu completările ulterioare, ale art. 5 lit. d) din anexa nr. 1 îRegulamentul de organizare
și funcționare a Autorității Feroviare Române — AFER“ la Hotărârea Guvernului nr. 626/1998 privind organizarea și
funcționarea Autorității Feroviare Române — AFER și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Ordinul ministrului transporturilor nr. 340/1999
privind aprobarea Normelor pentru acordarea autorizației de
funcționare, din punct de vedere tehnic, a stațiilor de cale
ferată aflate în exploatare sau cu ocazia construcției,
reparației ori modernizării acestora, publicat în Monitorul
Oficial al României, Partea I, nr. 385 din 13 august 1999,
se modifică și se completează după cum urmează:
1. După alineatul (1) al articolului 2 se introduce un nou
alineat, alineatul (11), cu următorul cuprins:
î(1 1) Autorizația de funcționare din punct de vedere
tehnic a stațiilor de cale ferată poate fi provizorie sau
permanentă.“
2. Alineatul (2) al articolului 2 va avea următorul
cuprins:
î(2) Modelul și conținutul autorizației de funcționare
permanente, respectiv provizorii, sunt prevăzute în anexele
nr. 2 și 3, care fac parte integrantă din prezentul ordin.“
3. Liniuța a 3-a a alineatului (1) al articolului 3 va avea
următorul cuprins:
î— pentru stațiile de cale ferată de categoria a IV-a,
haltele de mișcare și haltele deschise pentru traficul de
călători cu vânzători de bilete și pentru traficul de marfă ca
expediții de vagoane la linia publică și industrială, denumite
în continuare hcv, în termen de maximum 24 de luni“.
4. Articolul 8 va avea următorul cuprins:
îArt. 8. — Anexele nr. 1—3 la prezentul ordin se
publică în Buletinul AFER și se pun la dispoziție celor
interesați, la cererea acestora, de către Autoritatea
Feroviară Română — AFER.“
5. În tot cuprinsul ordinului expresia: îpersoana
juridică care deține stația de cale ferată“ se înlocuiește cu:

îpersoana juridică care deține în proprietate stația de cale
ferată“.
Art. II. — Anexa nr. 1 îNorme pentru acordarea
autorizației de funcționare, din punct de vedere tehnic, a
stațiilor de cale ferată aflate în exploatare sau cu ocazia
construcției, reparației ori modernizării acestora“ se modifică
și se completează după cum urmează:
1. Alineatul (1) al articolului 2 va avea următorul
cuprins:
î(1) Autorizația permanentă de funcționare din punct de
vedere tehnic a stației de cale ferată, denumită în
continuare autorizație permanentă, este documentul eliberat
de Autoritatea Feroviară Română — AFER, denumită în
continuare AFER, prin care se atestă că stația de cale
ferată pentru care a fost emisă autorizația îndeplinește
condițiile tehnice necesare desfășurării transportului feroviar
în condițiile prevăzute la art. 1.“
2. După alineatul (2) al articolului 2 se introduce un nou
alineat, alineatul (21), cu următorul cuprins:
î(21) Autorizația provizorie de funcționare din punct de
vedere tehnic a stației de cale ferată, denumită în
continuare autorizație provizorie, este documentul eliberat de
AFER prin care se atestă că stația de cale ferată pentru
care a fost emisă autorizația nu îndeplinește în totalitate
condițiile prevăzute în normele tehnice specifice în vigoare,
fără a afecta însă efectuarea transportului feroviar în
condiții de siguranță a circulației, de securitate a
transporturilor, de protecție a mediului și de asigurare a
calității serviciilor publice.“

16

MONITORUL OFICIAL AL ROMÂNIEI, PARTEA I, Nr. 50/14.I.2005

3. Alineatul (3) al articolului 2 va avea următorul
cuprins:
î(3) Prezentele norme se aplică stațiilor de cale ferată
amplasate pe infrastructura feroviară publică sau privată de
pe teritoriul României. În cadrul prezentelor norme, prin
stații de cale ferată se înțelege și haltele de mișcare și
haltele deschise pentru traficul de călători cu vânzători de
bilete și pentru traficul de marfă ca expediții de vagoane la
linia publică și industrială.“
4. Articolul 3 va avea următorul cuprins:
îArt. 3. — (1) Autorizația permanentă este documentul
cu regim special, nominal și netransmisibil, care se acordă
pentru o perioadă de 10 ani de la data eliberării și este
valabilă în condițiile vizării sale de către AFER la intervale
de 2 ani.
(2) Autorizația provizorie este documentul cu regim
special, nominal și netransmisibil, care se acordă pentru o
perioadă de un an, cu posibilitate de prelungire cu încă un
an, tarifată cu 50% din tariful de autorizare.“
5. Litera f) a articolului 4 se abrogă.
6. Litera c) a articolului 5 se abrogă.
7. Articolul 10 va avea următorul cuprins:
îArt. 10. — (1) Cu cel puțin 30 de zile lucrătoare, dar
nu mai mult de 45 de zile lucrătoare înainte de data
expirării vizei autorizației permanente, respectiv a
valabilității autorizației provizorii, solicitantul va cere în scris

AFER acordarea unei noi vize, respectiv unei noi autorizații
permanente. Cererea va fi însoțită de dovada plății tarifului
aferent.
(2) AFER va comunica în scris solicitantului, în termen
de maximum 30 de zile lucrătoare de la data primirii
cererii, programul vizitei de evaluare pentru acordarea vizei,
respectiv autorizației permanente.
(3) AFER va comunica în scris solicitantului, în termen
de 30 de zile lucrătoare de la data efectuării vizitei de
evaluare, decizia privind acordarea sau neacordarea vizei,
respectiv autorizației permanente. Decizia de neacordare va
fi motivată.
(4) Dacă în termen de 90 de zile lucrătoare de la
primirea comunicării deciziei de neacordare solicitantul va
prezenta dovezile de eliminare a neconformităților
menționate în decizie, AFER va acorda viza, respectiv
autorizația permanentă solicitată; în caz contrar, se va
acorda autorizație provizorie, respectiv se va suspenda
autorizația.“
Art. III. — După anexa nr. 2 se introduce o nouă
anexă, anexa nr. 3, al cărei conținut este prevăzut în
anexa la prezentul ordin.
Art. IV. — Prezentul ordin va fi publicat în Monitorul
Oficial al României, Partea I, și va intra în vigoare după
30 de zile de la data publicării.

p. Ministrul transporturilor, construcțiilor și turismului,
Ileana Tureanu,
secretar de stat
București, 9 decembrie 2004.
Nr. 2.269.
ANEXĂ
(Anexa Nr. 3)

ROMÂNIA
MINISTERUL TRANSPORTURILOR
AUTORITATEA FEROVIARĂ ROMÂNĂ — AFER
AUTORIZAȚIE DE FUNCȚIONARE PROVIZORIE

seria .......... nr. ........
— Model —
Se atestă că stația de cale ferată .........................., de categoria .........................., deținută de persoana juridică
.........................., cu sediul în localitatea .........................., str. .......................... nr. ............., județul (sectorul) ....................,
înregistrată la registrul comerțului cu nr. ................, îndeplinește cerințele tehnice pentru desfășurarea transportului feroviar
de .......................... în condiții de siguranță a circulației, de securitate a transporturilor și de calitate a serviciilor, prevăzute
în normele tehnice specifice în vigoare.
Prezenta autorizație este valabilă până la data de ....................
Data eliberării ..........................
Director general,
..........................
(numele și prenumele)

L.S.
Valabilitatea prezentei autorizații se prelungește până la data de ..........................
Data ..........................
Director general,
..........................
(numele și prenumele)

L.S.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 50/14.I.2005 conține 16 pagini.

Prețul de vânzare 10.500 lei

ISSN 1453—4495

