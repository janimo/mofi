Anul 173 (XVII) — Nr. 366

PARTEA

I

LEGI, DECRETE, HOTĂRÂRI ȘI ALTE ACTE

Vineri, 29 aprilie 2005

SUMAR
Nr.

Pagina

Nr.

HOTĂRÂRI ALE GUVERNULUI ROMÂNIEI
302.

— Hotărâre privind aprobarea termenilor și
condițiilor Acordului de sprijin guvernamental dintre
Ministerul Transporturilor, Construcțiilor și
Turismului, Ministerul Finanțelor Publice și Banca
Europeană pentru Reconstrucție și Dezvoltare,
semnat la Constanța la 21 septembrie 2004 .......

HOTĂRÂRI

ALE

185.

1–8

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului economiei și comerțului
pentru modificarea și completarea Ordinului
ministrului de stat, ministrul economiei și
comerțului, nr. 747/2004 privind concesionarea unui
serviciu public de distribuție a gazelor naturale și
pentru aprobarea unui contract de concesiune ......

GUVERNULUI

8

ROMÂNIEI

GUVERNUL ROMÂNIEI

HOTĂRÂRE
privind aprobarea termenilor și condițiilor Acordului de sprijin guvernamental dintre Ministerul
Transporturilor, Construcțiilor și Turismului, Ministerul Finanțelor Publice și Banca Europeană
pentru Reconstrucție și Dezvoltare, semnat la Constanța la 21 septembrie 2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — (1) Se aprobă termenii și condițiile
Acordului de sprijin guvernamental dintre Ministerul
Transporturilor, Construcțiilor și Turismului, Ministerul
Finanțelor Publice și Banca Europeană pentru Reconstrucție
și Dezvoltare, semnat la Constanța la 21 septembrie 2004,
prevăzut în anexa care face parte integrantă din prezenta
hotărâre.

(2) Prin acordul de sprijin guvernamental prevăzut la
alin. (1) se aprobă suportul Guvernului României pentru
Proiectul Portului Constanța privind dezvoltarea și
comercializarea, finanțat în baza creditelor proprii
contractate de către Compania Națională îAdministrația
Porturilor Maritime“ — S.A. Constanța de la Banca
Europeană pentru Reconstrucție și Dezvoltare.

PRIM-MINISTRU

CĂLIN POPESCU-TĂRICEANU

București, 14 aprilie 2005.
Nr. 302.

Contrasemnează:
p. Ministrul finanțelor publice,
Sebastian Bodu,
secretar de stat
Ministrul transporturilor, construcțiilor și turismului,
Gheorghe Dobre
Ministrul afacerilor externe,
Mihai Răzvan Ungureanu

2

MONITORUL OFICIAL AL ROMÂNIEI, PARTEA I, Nr. 366/29.IV.2005
ANEXĂ

ACORD DE SPRIJIN GUVERNAMENTAL
Prezentul acord de sprijin guvernamental, denumit în continuare acord de sprijin guvernamental sau acord, este încheiat
în data de 21 septembrie 2004 între Ministerul Transporturilor, Construcțiilor și Turismului din România, minister și entitate
juridică care este organizată și funcționează în conformitate cu legile din România, denumit în continuare Ministerul
Transporturilor, Ministerul Finanțelor Publice din România, minister și entitate juridică care este organizată și funcționează în
conformitate cu legile din România, denumit în continuare Ministerul Finanțelor (Ministerul Transporturilor și Ministerul Finanțelor
fiind denumite împreună ministere și separat fiecare fiind denumit Minister), și Banca Europeană pentru Reconstrucție și
Dezvoltare, denumită în continuare Banca.
Având în vedere că:
A. Printr-un acord de împrumut (denumit în continuare Acordul de împrumut) datat 21 septembrie 2004, încheiat între
Bancă și Compania Națională îAdministrația Porturilor Maritime“ — S.A. Constanța (denumită în continuare Compania), Banca a
acceptat să acorde Companiei un împrumut (denumit în continuare împrumut) în valoare de șaisprezece milioane euro
(16.000.000 €), în termenii și în condițiile prevăzute în Acordul de împrumut.
B. În conformitate cu secțiunea 5.01(b) a Acordului de împrumut, semnarea prezentului acord de sprijin guvernamental
de către Ministerul Transporturilor și Ministerul Finanțelor reprezintă o condiție pentru efectuarea tragerilor din împrumut.
C. Statul român este singurul deținător al întregului capital social subscris al Companiei și își exercită drepturile și
obligațiile în calitate de acționar prin Ministerul Transporturilor.
D. Ministerul Transporturilor stabilește politica în domeniul porturilor maritime și fluviale din România.
E. Ministerul Finanțelor este administratorul bugetului României și asigură finanțarea Companiei prin Ministerul
Transporturilor.
F. România, prin Ministerul Transporturilor și/sau Ministerul Finanțelor, a încheiat acordurile de stat existente în
beneficiul Companiei.
G. Ministerul Transporturilor și Ministerul Finanțelor, luând în considerare faptul că Banca încheie Acordul de împrumut
și convine prin acesta să acorde sumele, au convenit să încheie prezentul acord de sprijin guvernamental.
Prin urmare, Ministerul Transporturilor și Ministerul Finanțelor convin următoarele:
ARTICOLUL I
Interpretare
Secțiunea 1.01. Definiții

a) Oriunde sunt utilizați în prezentul acord de sprijin
guvernamental, când contextul nu impune altfel sau nu sunt
altfel definiți în prezentul acord, termenii definiți în Acordul de
împrumut au același înțeles și în prezentul acord. Ministerelor
le-a fost transmisă și confirmă prin prezenta primirea câte unei
copii a Acordului de împrumut.
b) Oriunde sunt utilizați în prezentul acord, când contextul
nu impune altfel, următorii termeni au următoarele înțelesuri:
— consiliu de administrație înseamnă consiliul directorilor
Companiei, a cărui componență actuală este stabilită în
secțiunea 2.02 (d) a Acordului de împrumut;
— împrumuturi de stat existente înseamnă, colectiv:
(i) Contractul de finanțare încheiat între România, Regia
Autonomă îAdministrația Portului Constanța“ (entitatea
predecesoare a Companiei) și Banca Europeană pentru
Investiții în data de 18 decembrie 1995 cu privire la
reabilitarea Portului Constanța; și (ii) Acordul de împrumut
încheiat între Fondul pentru Cooperare Economică Japonia
(în prezent Banca Japoneză pentru Cooperare Internațională)
și România din data de 27 februarie 1998 cu privire la
dezvoltarea Portului Constanța Sud;
— personal executiv principal înseamnă angajații pe poziții
superioare ai Companiei, menționați în secțiunea 2.02 (d) (2)
din Acordul de împrumut, sau alți angajați pe poziții superioare
ai Companiei, care pot fi numiți periodic să înlocuiască
persoanele menționate în secțiunea 2.02 (d) (2) din Acordul
de împrumut;
— garanții înseamnă garanțiile constituite sau cele
convenite a se constitui în conformitate cu documentele de
garantare, pentru garantarea tuturor sumelor datorate Băncii în
conformitate cu acordurile de finanțare;
— Statut are înțelesul atribuit în secțiunea 2.03 b) din
prezentul acord.

Secțiunea 1.02. Interpretare

a) În prezentul acord de sprijin guvernamental, când
contextul nu impune altfel, cuvintele care indică singularul
includ și pluralul și invers, cuvintele care indică persoane
includ și corporațiile, parteneriatele sau alte entități juridice, iar
referirile la o persoană includ și succesorii și cesionarii
desemnați ai acesteia.
b) În prezentul acord de sprijin guvernamental, o referire la
un anumit articol sau la o anumită secțiune va fi interpretată
ca referire la respectivul articol sau la respectiva secțiune din
prezentul acord de sprijin guvernamental.
c) În prezentul acord de sprijin guvernamental, o referire la
un acord va fi interpretată ca referire la respectivul acord, care
poate fi amendat, modificat, suplimentat, înlocuit sau cesionat
periodic.
d) În prezentul acord de sprijin guvernamental, titlurile și
tabla de materii sunt incluse doar pentru referințe și nu vor
influența interpretarea prezentului acord de sprijin
guvernamental.
ARTICOLUL II
Obligații asumate de ministere

Luând în considerare faptul că Banca încheie Acordul de
împrumut, Ministerul Transporturilor, în calitate de minister
responsabil cu politica și reglementarea activității în porturile
maritime și fluviale din România și în calitate de împuternicit
al singurului acționar al Companiei, și Ministerul Finanțelor, în
calitate de minister responsabil cu asigurarea finanțării
Companiei, își asumă solidar sau separat, după cum este
cazul, următoarele obligații față de Bancă:
Secțiunea 2.01. Asumarea tuturor obligațiilor decurgând din
împrumuturile de stat existente

Ministerele convin să își asume întreaga responsabilitate
pentru rambursarea ratelor împrumuturilor, a tuturor dobânzilor,
taxelor, comisioanelor și a altor sume datorate în cadrul
împrumuturilor de stat existente, ca urmare și în conformitate

MONITORUL OFICIAL AL ROMÂNIEI, PARTEA I, Nr. 366/29.IV.2005
cu prevederile oricărei legi, ordonanțe a Guvernului,
reglementări sau ale altui act normativ stabilind astfel de
obligații în sarcina ministerelor, și nu pretind, nu solicită sau
nu impun cu privire la aceste împrumuturi nici o sumă asupra
Companiei.

5.

Secțiunea 2.02. Restricții cu privire la declararea plăților de
dividende

6.

a) Ministerul Transporturilor, în calitate de reprezentant al
singurului acționar al Companiei, va autoriza Compania să
rețină acea parte din profiturile sale nete înregistrate la
sfârșitul fiercărui an financiar, pe care Compania o poate
considera necesară în vederea contribuirii la planul de
finanțare a Proiectului, prevăzut în secțiunea 2.01 (c) din
Acordul de împrumut, și nu va autoriza declararea nici unui
dividend de o valoare care ar putea împiedica Compania să
contribuie în acest mod la Proiect, în fiecare caz acționând în
conformitate cu prevederile art. 1 din Ordonanța Guvernului
nr. 64/2001 (privind repartizarea profitului la societățile
naționale, companiile naționale și societățile comerciale cu
capital integral sau majoritar de stat, precum și la regiile
autonome), așa cum poate fi acesta amendat, modificat sau
înlocuit periodic prin orice alt act normativ ulterior.
b) Atât timp cât vor exista sume restante cu privire la
Acordul de împrumut, ministerele vor determina și vor permite
Companiei să rețină acea parte din profiturile sale nete
înregistrate la sfârșitul fiecărui an financiar, care poate fi
necesară pentru a-i permite Companiei să se încadreze în
indicii de blocare a dividendelor prevăzuți în secțiunea 7.01
din Acordul de împrumut.
c) Fără a contraveni prevederilor secțiunii 2.02 a) și ale
secțiunii 2.02 b) de mai sus, ministerele vor avea permisiunea
de a autoriza Compania să distribuie dividende către angajați
în conformitate și în limitele stabilite de Ordonanța Guvernului
nr. 64/2001, cu modificările și completările ulterioare.
d) Ministerele vor depune toate eforturile pentru ca statul
român să adopte toate măsurile necesare, prin amendamente
legislative, ordonanțe ale Guvernului, ordine de derogare, sau
alte măsuri corespunzătoare, pentru a permite Companiei să
declare și să plătească dividende numai în conformitate cu
prevederile prezentei secțiuni și ale secțiunii 7.01 din Acordul
de împrumut.
Secțiunea 2.03. Adoptarea măsurilor de guvernare corporatistă

a) Ministerul Transporturilor se va asigura că Compania
adoptă și menține pe toată perioada derulării Acordului de
împrumut standarde de guvernare corporatistă care respectă
practicile internaționale.
b) În special, Ministerul Transporturilor va determina
Compania să respecte în permanență regulile de guvernare
corporatistă prevăzute în Statutul (denumit în continuare
Statut) anexat la Hotărârea Guvernului nr. 464/2003 (care
modifică Hotărârea Guvernului nr. 517/1998) și să adopte
orice alte măsuri corporatiste suplimentare care pot fi
necesare, pentru a se asigura că:
1. structura generală a consiliului de administrație
reflectă în permanență vasta diversitate de experiență
și expertiză profesională impusă de prevederile
art. 20 alin. (1) din Statut;
2. nici un membru al consiliului de administrație nu se
află în vreun conflict de interese, în conformitate cu
prevederile art. 20 alin. (14) din Statut;
3. nici un membru al consiliului de administrație nu este
numit pentru mai mult de două termene succesive;
4. consiliul de administrație este în mod exclusiv
responsabil de numirea directorilor executivi ai

7.
8.

3

Companiei, în conformitate cu art. 21 alin. (1) și (2)
din Statut;
consiliul de administrație, în procesul de aprobare a
oricărei acțiuni ce influențează Compania, ia în
considerare și urmărește interesele Companiei, după
cum impun prevederile art. 20 alin. (19) din Statut;
reprezentanților Băncii li se permite să participe la
ședințele consiliului de administrație în calitate de
observatori atunci când: a) agenda ședinței include
probleme care, în opinia Băncii, ar putea influența
capacitatea Companiei de a-și îndeplini obligațiile
asumate prin Acordul de împrumut; sau
b) evenimente sau circumstanțe anterioare acelei
ședințe ar putea, în opinia Băncii, să fi influențat
capacitatea Companiei de a asigura implementarea
Acordului de împrumut și dacă participarea la ședințe
este solicitată de către Bancă, în conformitate cu
prevederile art. 20 alin. (6) din Statut;
personalul executiv principal este numit și operează
în conformitate cu prevederile art. 20 alin. (2) din
Statut; și
în cazul în care ministerele sau Banca sesizează o
comportare defectuoasă voită a vreunuia dintre
directorii executivi ai Companiei sau în cazurile în
care deciziile de natură comercială au fost sau sunt
luate de către directorii executivi în detrimentul
Companiei, oricare dintre directorii executivi sunt
avertizați, înlocuiți sau propuși pentru înlocuire într-o
manieră reciproc satisfăcătoare pentru Bancă și
ministere.

Secțiunea 2.04. Menținerea formei corporatiste și a autonomiei
manageriale

a) Ministerul Transporturilor și, dacă este cazul, Ministerul
Finanțelor vor întreprinde toate acțiunile și vor adopta toate
măsurile necesare pentru: (i) a menține existența juridică a
Companiei în forma sa actuală și (ii) a permite Companiei să
își desfășoare activitatea și să obțință, să mențină și să
reînnoiască toate drepturile, proprietățile, prerogativele și
privilegiile, inclusiv contractul de concesiune, care sunt
necesare pentru derularea activității și pentru implementarea
Proiectului.
b) Ministerul Transporturilor și, dacă este cazul, Ministerul
Finanțelor vor permite Companiei să continue să stabilească
tarife și taxe pentru serviciile sale (inclusiv tarifele asupra
mărfurilor pe care Compania intenționează să le introducă în
cursul anului financiar curent), fără nici o intervenție din partea
Guvernului decât cea prevăzută în reglementările existente și
având în vedere doar considerente de afaceri.
c) Ministerul Transporturilor și, dacă este cazul, Ministerul
Finanțelor vor permite Companiei să trateze tarifele asupra
mărfurilor ca venituri din exploatare și să rețină aceste venituri
în conturile Companiei.
d) Ministerul Transporturilor și, dacă este cazul, Ministerul
Finanțelor vor permite Băncii să revizuiască, să facă observații
și să își exprime punctul de vedere îfără obiecții“ înainte de
orice acțiune referitoare la: (i) aprobarea planului de afaceri;
(ii) orice amendament sau modificare a Statutului; (iii) orice
modificare sau amendament al contractului de concesiune; sau
(iv) aprobarea oricărei decizii care ar conduce la o modificare
materială a activității sau a operațiunilor Companiei; sau
(v) orice fuziune, consolidare, expropriere sau reorganizare ori
modificare în controlul Companiei.
e) Ministerul Transporturilor și, dacă este cazul, Ministerul
Finanțelor vor încerca să determine ca oricare dintre instituțiile
publice din România ce dețin puteri de reglementare,
administrative sau legislative asupra Companiei să nu impună

4

MONITORUL OFICIAL AL ROMÂNIEI, PARTEA I, Nr. 366/29.IV.2005

nici o lege sau reglementare, să nu întreprindă nici o acțiune
și să nu aprobe nici o măsură care să contravină legilor și
reglementărilor aplicabile în general activității economice din
România și care ar limita sau ar constrânge capacitatea
Companiei de a-și desfășura operațiunile în conformitate cu
practici comerciale judicioase, inclusiv prin restricționarea
libertății Companiei de a opera în cadrul oricărui segment al
pieței.
f) Ministerul Transporturilor și, dacă este cazul, Ministerul
Finanțelor nu vor întreprinde nici o acțiune care să împiedice
sau să diminueze capacitatea Companiei de a implementa
planul de afaceri.
Secțiunea 2.05. Obligații privind reglementările

a) Ministerul Transporturilor și, dacă este cazul, Ministerul
Finanțelor vor depune toate eforturile pentru a determina statul
român să adopte și să implementeze măsuri legislative cu
privire la reglementarea traficului maritim și portuar, care sunt
în conformitate cu acquisul comunitar.
b) Ministerul Transporturilor și, dacă este cazul, Ministerul
Finanțelor vor depune toate eforturile pentru a determina statul
român să nu abroge sau să nu amendeze nici o lege ori
reglementare cu privire la desfășurarea operațiunilor de
transport maritim și fluvial în România, într-un mod care ar
putea avea un impact material advers asupra capacității
Companiei de a-și respecta obligațiile asumate prin acordurile
de finanțare sau documentele de garanție.
c) Ministerul Transporturilor nu va întrerupe, prejudicia sau
retrage — și va depune eforturi pentru a determina statul
român să nu întrerupă, prejudicieze sau retrage — drepturi
semnificative prevăzute în contractul de concesiune.
Secțiunea 2.06. Măsuri de sprijin financiar

Ministerele vor lua măsurile corespunzătoare pentru a
asigura că resursele de capital ale Companiei, cuprinzând
orice alocație bugetară necesară, precum și resursele proprii
ale Companiei, sunt utilizate eficient pentru a da posibilitate
Companiei să răspundă cerințelor de investiții de capital
prevăzute în planul de afaceri.
Secțiunea 2.07. Menținerea capacității Companiei de a respecta
Acordul de împrumut și de a implementa Proiectul

a) Ministerele vor adopta și vor depune toate eforturile
pentru a determina statul român să aprobe măsuri
corespunzătoare pentru a se asigura că Compania are
capacitatea de a-și îndeplini obligațiile asumate prin acordurile
de finanțare și documentele de garanție.
b) Ministerul Transporturilor și, dacă este cazul, Ministerul
Finanțelor nu vor determina sau permite Companiei să vândă,
să închirieze sau să înstrăineze în alt mod vreunul dintre
activele sale necesare pentru desfășurarea activității și
operațiunilor sale sau a căror înstrăinare poate prejudicia
capacitatea Companiei de a-și respecta obligațiile asumate
prin acordurile de finanțare.
c) Ministerul Finanțelor și, dacă este cazul, Ministerul
Transporturilor vor depune toate eforturile pentru a se asigura
că în permanență Companiei îi este permis să remită în acest
scop fără întârziere valuta împrumutului în afara României.
d) Ministerele nu vor întreprinde nici o acțiune care ar
împiedica sau ar diminua capacitatea Companiei de a
implementa Proiectul sau de a-și îndeplini vreuna dintre
obligațiile asumate prin acordurile de finanțare.
e) În cazul în care Banca își exercită dreptul de a
suspenda tragerile prevăzute în Acordul de împrumut sau de
a accelera plățile stipulate în acesta, ministerele vor susține
orice acțiune pe care Banca poate fi nevoită să o ia sau o
poate considera necesară pentru a-și asigura și a-și exercita
drepturile prevăzute de garanții.

f) Ministerele nu vor întreprinde nici o acțiune
discriminatorie și vor face demersuri pentru ca statul român să
nu întreprindă nici o acțiune discriminatorie care ar putea
avea efecte adverse asupra intereselor Băncii în calitate de
împrumutător al Companiei.
ARTICOLUL III
Recunoașteri
Secțiunea 3.01. Recunoașterea consecințelor neîndeplinirii
obligațiilor

Atât Ministerul Transporturilor, cât și Ministerul Finanțelor
recunosc în mod expres că orice neîndeplinire de către Ministerul
Transporturilor sau de către Ministerul Finanțelor a obligațiilor
asumate prin prezentul acord sau orice declarație falsă făcută în
acesta poate, la alegerea Băncii, să conducă la: (i) anularea
tragerii și, eventual, a împrumutului; și/sau (ii) declararea unui caz
de neîndeplinire a obligațiilor sau o notificare de plată anticipată
obligatorie conform Acordului de împrumut.
Secțiunea 3.02. Recunoașterea consecințelor acțiunilor

Atât Ministerul Transporturilor, cât și Ministerul Finanțelor
recunosc în mod expres că următoarele acțiuni întreprinse de
Minister sau de statul român pe perioada derulării Acordului de
împrumut pot, la alegerea Băncii, să conducă la: (i) anularea
tragerii și, eventual, a împrumutului; și/sau (ii) declararea unui
caz de neîndeplinire a obligațiilor sau o notificare de plată
anticipată obligatorie conform Acordului de împrumut: orice
acțiune întreprinsă care poate conduce la renaționalizare,
confiscare, condamnare, expropriere sau acțiuni similare cu
privire la Companie sau la o parte substanțială a activelor sale.
Secțiunea 3.03. Recunoașterea precondițiilor

Ministerul recunoaște în mod expres că este informat cu
privire la faptul că următoarele reprezintă condiții inter alia ce
precedă tragerile din împrumut:
a) Acordurile de finanțare. Banca va primi originalele
semnate ale prezentului acord de sprijin guvernamental, iar
acesta va intra în deplină efectivitate în conformitate cu
prevederile sale.
b) Taxele asupra mărfurilor. Banca va fi primit dovezi
privind introducerea și implementarea cu succes de către
Companie a tarifelor asupra mărfurilor pentru o perioadă de
cel puțin 6 luni, într-o manieră și la niveluri de preț
satisfăcătoare pentru Bancă.
c) Ratificarea amendamentelor legislative și a ordinelor de
derogare. Banca va fi primit dovezi privind măsurile adoptate
de Guvernul României prin amendamente legislative,
ordonanțe ale Guvernului, ordine de derogare sau alte măsuri
adecvate, pentru a permite Companiei să declare și să
plătească dividende în conformitate cu prevederile
secțiunii 7.01 din Acordul de împrumut.
d) Avizele juridice. Banca va fi primit de la Ministerul
Transporturilor și Ministerul Finanțelor, respectiv de la fiecare
dintre departamentele juridice ale celor două ministere, avize
juridice redactate conform modelului prevăzut în anexa A la
prezentul acord.
ARTICOLUL IV
Declarații și garanții; obligații

Atât Ministerul Transporturilor, cât și Ministerul Finanțelor
declară și garantează prin prezenta Băncii că:
a) este o entitate juridică care este organizată corespunzător
și funcționează în conformitate cu legile României;
b) cunoaște și este de acord pe deplin cu toate
prevederile Acordului de împrumut și cu faptul că acordarea
prezentului acord de sprijin guvernamental este în beneficiul
său comercial;

MONITORUL OFICIAL AL ROMÂNIEI, PARTEA I, Nr. 366/29.IV.2005
c) are putere și autoritate deplină: (i) să execute și să
prezinte prezentul acord de sprijin guvernamental și toate
notificările, certificatele și alte documente referitoare la această
tranzacție; și (ii) să respecte prevederile și să își
îndeplinească obligațiile asumate prin prezentul acord de
sprijin guvernamental, cu condiția să fie convenit și înțeles de
către părțile semnatare ale prezentului acord că trebuie
adoptate de către anumite subdiviziuni sau instituții publice din
România anumite măsuri (sub formă de ordonanțe ale
Guvernului, ordine de derogare, modificări legislative și alte
acțiuni similare) care să permită intrarea în vigoare sau
îndeplinirea obligațiilor asumate prin prezentul acord;
d) a întreprins toate acțiunile necesare pentru a autoriza
executarea și semnarea prezentului acord de sprijin
guvernamental, iar acest acord reprezintă angajamentele
legale, valide și obligatorii ale Ministerului, executabile în
conformitate cu termenii săi;
e) încheierea și executarea de către Minister a prezentului
acord de sprijin guvernamental nu încalcă și nu vor încălca
sub nici un aspect: (i) nici o lege sau reglementare a nici
unei autorități sau organism oficial ori guvernamental; sau
(ii) documentele constituționale ale Ministerului; sau (iii) orice
acord, contract ori altă obligație la care Ministerul sau altă
entitate controlată de Minister este parte ori care este
executabilă asupra Ministerului sau oricărei entități controlate
de Minister sau oricăror active ale sale, cu condiția ca părțile
semnatare ale prezentului acord să convină și să înțeleagă că
trebuie adoptate de către anumite subdiviziuni sau instituții
publice din România anumite măsuri (sub formă de ordonanțe
ale Guvernului, ordine de derogare, modificări legislative și
alte acțiuni similare) care să permită intrarea în vigoare sau
îndeplinirea obligațiilor asumate prin prezentul acord;
f) au fost obținute și sunt în vigoare toate licențele,
aprobările și autorizațiile necesare cu privire la intrarea în
vigoare, îndeplinirea, validitatea și aplicabilitatea prezentului acord
de sprijin guvernamental și a tranzacțiilor prevăzute de acesta; și
g) nu este necesar pentru legalitatea, validitatea,
aplicabilitatea sau acceptabilitatea prezentului acord de sprijin
guvernamental ca acest acord sau alt document referitor la
acesta să fie înregistrat, depus sau înscris la o instanță ori
autoritate într-o jurisdicție importantă și nu trebuie plătit nici un
timbru, nici o înregistrare sau alte taxe similare pentru sau
privind prezentul acord de sprijin guvernamental.
ARTICOLUL V
Diverse
Secțiunea 5.01. Notificări

Orice notificare, cerere sau altă informare ce va fi
întocmită sau transmisă Băncii ori Ministerului cu privire la
prezentul acord de sprijin guvernamental se va face în scris.
Această notificare, cerere sau corespondență va fi considerată
transmisă ori întocmită corespunzător în momentul în care
este înmânată direct, trimisă par avion, prin fax ori telex părții
căreia trebuie transmisă sau este permis a fi întocmită ori
transmisă părții la adresa menționată mai jos sau la o altă
adresă pe care partea respectivă o desemnează prin
anunțarea părții care expediază sau întocmește această
notificare, cerere sau informare.
Pentru ministere:
— Ministerul Transporturilor, Construcțiilor și Turismului
Bd. Dinicu Golescu nr. 38, sectorul 1, București
În atenția: Director general
Direcția generală de relații financiare
externe
Fax: +40 21 222 20 70

5

— Ministerul Finanțelor Publice
Str. Apolodor nr. 17, sectorul 5, București
În atenția: Director general
Direcția generală a finanțelor publice
externe
Fax: +40 21 312 67 92
Pentru Bancă:
Banca Europeană pentru Reconstrucție și Dezvoltare
One Exchange Square
Londra EC2A 2JN
Marea Britanie
În atenția: Departamentul administrare operații
Răspuns: EBRD L G
Secțiunea 5.02. Limba engleză

Toate documentele ce vor fi transmise sau toate informările
ce vor fi făcute în cadrul prezentului acord se vor întocmi în
limba engleză sau, în cazul întocmirii în altă limbă, acestea vor
fi însoțite de o traducere în limba engleză făcută de un
traducător acceptat de Bancă, traducere care va reprezenta
versiunea ce prevalează între fiecare Minister și Bancă.
Secțiunea 5.03. Legea aplicabilă

Prezentul acord va fi guvernat și interpretat în conformitate
cu legile engleze.
Secțiunea 5.04. Soluționarea litigiilor

Toate litigiile apărute între părțile semnatare ale prezentului
acord vor fi soluționate în mod amiabil; dacă totuși părțile nu
reușesc să soluționeze aceste dispute în mod amiabil în
termen de 30 de zile, acestea vor fi rezolvate prin arbitraj în
conformitate cu Regulile de arbitraj UNCITRAL în vigoare în
prezent. Va exista un arbitru, iar autoritatea desemnată va fi
Curtea de Arbitraj Internațional de la Londra. Locul arbitrajului
va fi Londra, Marea Britanie, iar limba folosită pe parcursul
procedurilor de arbitraj va fi limba engleză, cu traducere
simultană în limba română.
Secțiunea 5.05. Privilegii și imunități ale Băncii

Nici o prevedere din prezentul acord de sprijin
guvernamental nu va fi interpretată ca o renunțare sau
modificare a imunităților, privilegiilor ori exonerărilor Băncii
acordate în baza Acordului de înființare a Băncii Europene
pentru Reconstrucție și Dezvoltare, a convențiilor internaționale
sau a altor legi aplicabile.
Secțiunea 5.06. Renunțarea la imunitatea de stat

Atât Ministerul Transporturilor, cât și Ministerul Finanțelor
declară și garantează că prezentul acord de sprijin
guvernamental și asumarea de către ministere a obligațiilor pe
care le prevede sunt mai mult de natură comercială decât acte
publice sau guvernamentale și că aceste ministere nu sunt
îndreptățite să solicite imunitate față de acțiunile de natură
judiciară cu privire la ministere ori la activele lor în temeiul
suveranității sau altfel, în baza unei legi ori într-o jurisdicție în
care ar putea fi înaintată o acțiune pentru respectarea
obligațiilor asumate prin sau referitoare la prezentul acord de
sprijin guvernamental. În măsura în care fie Ministerul
Transporturilor, fie Ministerul Finanțelor sau oricare dintre
activele lor deține sau poate obține dreptul de imunitate din
compensări, proceduri judiciare, sechestru anterior judecării,
alte sechestre sau execuții judecătorești în temeiul suveranității
sau altfel, ministerele renunță prin prezentul acord în mod
irevocabil la aceste drepturi la imunitate privind obligațiile ce
decurg din sau în legătură cu prezentul acord de sprijin
guvernamental.

6

MONITORUL OFICIAL AL ROMÂNIEI, PARTEA I, Nr. 366/29.IV.2005

Secțiunea 5.07. Succesori și cesionari; drepturi ale terților

a) Prezentul acord de sprijin guvernamental va fi
obligatoriu și în beneficiul succesorilor și cesionarilor părților la
acesta, cu excepția faptului că nici Ministerul Transporturilor,
nici Ministerul Finanțelor nu poate să cesioneze sau să
transfere pe altă cale, în totalitate sau în parte, obligațiile
asumate prin acest acord de sprijin guvernamental sau să
încheie o tranzacție care ar conduce la transmiterea acestor
drepturi sau obligații altei persoane.
b) Nici unul dintre termenii prevăzuți în prezentul acord de
sprijin guvernamental nu poate fi aplicat de către nici o terță
parte, cu excepția prevederilor secțiunii 5.07 a).
Secțiunea 5.08. Divulgarea de informații

Banca poate face publice acele documente, informații și
înregistrări privind Ministerul și această tranzacție (inclusiv —
fără a se limita la — copii ale acestui acord de sprijin
guvernamental și ale oricărui acord de finanțare), pe care
Banca le consideră adecvate referitor la orice litigiu ce implică
Ministerul, Compania sau orice altă parte la un acord de

finanțare, în scopul conservării și aplicării oricăruia dintre
drepturile Băncii conform oricărui acord de finanțare ori în
scopul încasării oricărei sume datorate Băncii sau având
legătură cu orice participare propusă sau orice propunere de
vânzare, transfer, cesiune, înlocuire ori altă înstrăinare
prevăzută în secțiunea 5.07.
Secțiunea 5.09. Condiții pentru intrarea în efectivitate

Prezentul acord de sprijin guvernamental va intra în
vigoare și își va produce efectele nu mai târziu de:
a) data la care Ordonanța Guvernului nr. 64/2001 (privind
repartizarea profitului la societățile naționale, companiile
naționale și societățile comerciale cu capital integral sau
majoritar de stat, precum și la regiile autonome) va fi fost
aprobată și modificată prin lege, în formă și conținut
satisfăcătoare pentru Bancă;
b) data la care fiecare dintre ministere a fost legal
autorizat să încheie și să își asume obligațiile stabilite prin
prezentul acord de sprijin guvernamental, în mod satisfăcător
pentru Bancă ca formă și conținut.

Prin urmare, părțile la prezentul acord de sprijin guvernamental, prin reprezentanții lor legal autorizați, au convenit
semnarea în numele lor a acestuia la data menționată mai sus.
Pentru Ministerul Transporturilor,
Construcțiilor și Turismului din România,
Miron Tudor Mitrea,
ministrul transporturilor, construcțiilor
și turismului

Pentru Ministerul Finanțelor Publice
din România,
Mihai Nicolae Tănăsescu,
ministrul finanțelor publice

Pentru Banca Europeană
pentru Reconstrucție și Dezvoltare,
Riccardo Puliti,
director, transport

ANEXA A
FORMA

avizului juridic emis de direcțiile juridice ale ministerelor
[A se tipări cu antetul Ministerului Transporturilor, Construcțiilor și Turismului sau al Ministerului Finanțelor
Publice, după caz]
Banca Europeană pentru Reconstrucție și Dezvoltare
One Exchange Square
Londra EC2A 2JN
Marea Britanie
[Data]
Doamnelor și domnilor:
Re: Aviz juridic privind Acordul de sprijin guvernamental dintre Ministerul Transporturilor,
Construcțiilor și Turismului, Ministerul Finanțelor Publice și Banca Europeană pentru
Reconstrucție și Dezvoltare referitor la Acordul de împrumut aferent Proiectului privind
dezvoltarea terminalului de barje în Portul Constanța
La data de [data Acordului de împrumut] Banca Europeană pentru Reconstrucție și Dezvoltare
(denumită în continuare Banca) a încheiat un acord de împrumut cu Compania Națională îAdministrația
Porturilor Maritime“ — S.A. Constanța (denumită în continuare Împrumutat) în vederea finanțării
Proiectului privind dezvoltarea terminalului de barje în Portul Constanța (denumit în continuare Proiectul)
prin acordarea unui împrumut în valoare de 16.000.000 euro.
La data de [data Acordului de sprijin guvernamental], ținând seama că Banca a încheiat Acordul de
împrumut, Ministerul Transporturilor, Construcțiilor și Turismului, denumit în continuare Ministerul
Transporturilor, și Ministerul Finanțelor Publice, denumit în continuare Ministerul Finanțelor (și amândouă
denumite în continuare ministere), au încheiat Acordul de sprijin guvernamental (denumit în continuare
Acordul de sprijin guvernamental) cu Banca.
Termenii definiți în Acordul de împrumut și în Acordul de sprijin guvernamental sunt folosiți în
această scrisoare având înțelesul atribuit lor în aceste documente.
În conformitate cu secțiunea 4.01(b) și secțiunea 4.01(t) din Acordul de împrumut și cu
secțiunea 3.03 d) din Acordul de sprijin guvernamental, reprezintă precondiție pentru efectuarea
tragerilor conform Acordului de împrumut primirea de către Bancă: (i) a originalului semnat al Acordului
de sprijin guvernamental; precum și (ii) avize (satisfăcătoare pentru Bancă ca formă și conținut) emise

MONITORUL OFICIAL AL ROMÂNIEI, PARTEA I, Nr. 366/29.IV.2005
de către departamentele juridice ale Ministerului Transporturilor și Ministerului Finanțelor cu referire la,
inter alia, autorizarea, ratificarea, semnarea și transmiterea în mod corespunzător a Acordului de sprijin
guvernamental de către sau în numele Ministerului Transporturilor și Ministerului Finanțelor.
Conform prevederilor Acordului de sprijin guvernamental, [Ministerul Transporturilor/Ministerul
Finanțelor] a declarat și a garantat Băncii că are puterea și autoritatea de a încheia și executa Acordul
de sprijin guvernamental și că Acordul de sprijin guvernamental constituie un angajament valabil și
obligatoriu din punct de vedere juridic pentru [Ministerul Transporturilor/Ministerul Finanțelor], aplicabil în
conformitate cu prevederile sale.
În calitate de [funcția persoanei care acordă avizul] al [Ministerului Transporturilor/Ministerului Finanțelor]
am examinat un exemplar semnat al Acordului de sprijin guvernamental și alte documente relevante, am
analizat legile, statutele, documentele și alte aspecte și am întreprins alte cercetări pe care le-am considerat
necesare și utile pentru a emite acest aviz. Pe baza celor de mai sus, sunt de părere și deci declar că:
1. Statul român este singurul proprietar al întregului capital subscris al Împrumutatului și își
exercită drepturile și obligațiile sale ca acționar prin Ministerul Transporturilor.
2. În conformitate cu [se va cita legea, statutul, decretul sau ordonanța română relevantă], [Ministerul
Transporturilor/Ministerul Finanțelor] este împuternicit să semneze și să încheie Acordul de sprijin
guvernamental și să întreprindă toate acțiunile necesare pentru a-și asuma și a implementa obligațiile
conținute în Acordul de sprijin guvernamental și această autoritate de a întreprinde astfel de acțiuni
continuă să fie în deplină efectivitate.
3. Acordul de sprijin guvernamental a fost autorizat și aprobat, semnat și livrat legal de către
[Ministerul Transporturilor/Ministerul Finanțelor] și constituie o obligație validă cu efecte juridice pentru
[Ministerul Transporturilor/Ministerul Finanțelor], aplicabilă în conformitate cu prevederile sale.
4. Nu este necesară nici o autorizare pentru semnarea, încheierea și executarea de către
[Ministerul Transporturilor/Ministerul Finanțelor] a Acordului de sprijin guvernamental sau în ceea ce
privește valabilitatea și aplicabilitatea acestuia, alta decât [se va cita orice autorizare necesară pentru statul
român și data emiterii acesteia].
5. Nu se va încălca nici o lege, ordonanță, nici un statut sau nici o reglementare a statului
român prin efectuarea tranzacțiilor prevăzute de Acordul de sprijin guvernamental, precum și prin
semnarea și executarea Acordului de sprijin guvernamental menționat, prin îndeplinirea sau respectarea
oricărora dintre clauzele aici invocate.
6. Orice cerință legată de publicarea oricărei informări privind semnarea, executarea, aprobarea și
îndeplinirea Acordului de sprijin guvernamental în conformitate cu [se va cita actul normativ aplicabil, dacă
este cazul] a fost respectată și îndeplinită.
7. Ministerele și-au asumat în mod valabil responsabilitatea integrală și exclusivă pentru plata
tuturor sumelor și taxelor datorate în conformitate cu împrumuturile de stat existente și nu există nici o
altă obligație a Împrumutatului, în conformitate cu legislația română, pentru plata oricăror sume datorate
conform împrumuturilor de stat existente.
8. Nu există nici un principiu în dreptul român care ar putea face ca prevederile Acordului de
sprijin guvernamental să contravină legii referitoare la ordinea publică.
9. Nu există nici un principiu în dreptul român care ar putea face ca renunțarea în mod
irevocabil și necondiționat la imunitatea de stat a [Ministerului Transporturilor/Ministerului Finanțelor], ca
urmare a prevederilor secțiunii 5.06 din Acordul de sprijin guvernamental, să contravină legii sau să fie
integral ori parțial neaplicabilă.
10. Nu există nici un principiu în dreptul român care ar putea face ca:
a) alegerea legii engleze ca lege care să guverneze Acordul de sprijin guvernamental, conform
secțiunii 5.03; sau
b) rezolvarea oricăror dispute, controverse sau litigii ce pot apărea în legătură cu clauzele
Acordului de sprijin guvernamental, prin arbitraj, așa cum se stipulează în secțiunea 5.04,
să contravină legii sau să fie integral ori parțial neaplicabile.
Acest aviz juridic este dat în conformitate cu legile din România. Se adresează și este dat în
beneficiul exclusiv al Băncii și nu poate fi preluat ca atare de o altă persoană fără consimțământul
nostru prealabil [și nu poate fi dezvăluit sau citat fără consimțământul nostru prealabil].
Anexat sunt prezentate traduceri corecte în limba engleză ale prevederilor relevante ale [se va cita
fiecare lege, statut, ordonanță sau regulament la care se face referire în acest aviz] pe baza cărora a fost
emis prezentul aviz. Fiecare dintre aceste documente este integral în vigoare și nu a fost modificat.
Cu deosebită stimă,
................................................................
[se vor menționa numele și poziția oficialului
semnatar al acestui aviz juridic]
[lista anexelor]
Tabla de materii
Articolul I — Interpretare
Secțiunea 1.01. Definiții ............................................................................................................
Secțiunea 1.02. Interpretare ......................................................................................................
Articolul II — Obligații asumate de ministere ....................................................................................
Secțiunea 2.01. Asumarea tuturor obligațiilor decurgând din împrumuturile de stat existente ......

7

8

MONITORUL OFICIAL AL ROMÂNIEI, PARTEA I, Nr. 366/29.IV.2005
Secțiunea
Secțiunea
Secțiunea
Secțiunea
Secțiunea
Secțiunea

2.02.
2.03.
2.04.
2.05.
2.06.
2.07.

Restricții cu privire la declararea plăților de dividende ..............................
Adoptarea măsurilor de guvernare corporatistă ..........................................
Menținerea formei corporatiste și a autonomiei manageriale ....................
Obligații privind reglementările ......................................................................
Măsuri de sprijin financiar ............................................................................
Menținerea capacității Companiei de a respecta Acordul de împrumut și de
a implementa Proiectul ..................................................................................
Articolul III — Recunoașteri
Secțiunea 3.01. Recunoașterea consecințelor neîndeplinirii obligațiilor ................................
Secțiunea 3.02. Recunoașterea consecințelor acțiunilor ..........................................................
Secțiunea 3.03. Recunoașterea precondițiilor ..........................................................................
Articolul IV — Declarații și garanții; obligații ......................................................................................
Articolul V — Diverse ............................................................................................................................
Secțiunea 5.01. Notificări ............................................................................................................
Secțiunea 5.02. Limba engleză..................................................................................................
Secțiunea 5.03. Legea aplicabilă ..............................................................................................
Secțiunea 5.04. Soluționarea litigiilor ........................................................................................
Secțiunea 5.05. Privilegii și imunități ale Băncii ......................................................................
Secțiunea 5.06. Renunțarea la imunitatea de stat ..................................................................
Secțiunea 5.07. Succesori și cesionari; drepturi ale terților ....................................................
Secțiunea 5.08. Divulgarea de informații ..................................................................................
Secțiunea 5.09. Condiții pentru intrarea în efectivitate ............................................................
Anexa A — Forma avizului juridic emis de direcțiile juridice ale ministerelor ................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru modificarea și completarea Ordinului ministrului de stat, ministrul economiei și comerțului,
nr. 747/2004 privind concesionarea unui serviciu public de distribuție a gazelor naturale
și pentru aprobarea unui contract de concesiune
Având în vedere prevederile art. 33 alin. (1) din Legea gazelor nr. 351/2004 și ale Hotărârii Guvernului nr. 1.720/2004
pentru aprobarea conținutului-cadru al caietului de sarcini al concesiunii serviciului public privind distribuția gazelor naturale și a
contractului-cadru de concesiune a serviciului public privind distribuția gazelor naturale,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Pozițiile 65 și 66 din anexa nr. 1 la Ordinul
ministrului de stat, ministrul economiei și comerțului,
nr. 747/2004 privind concesionarea unui serviciu public de
distribuție a gazelor naturale, publicat în Monitorul Oficial
al României, Partea I, nr. 1.195 și nr. 1.195 bis din
14 decembrie 2004, se elimină.
Art. II. — (1) Se aprobă Contractul nr. 120 din 18 februarie
2005 de concesiune a serviciului public privind distribuția gazelor
naturale în perimetrul format din zonele delimitate și prevăzute

în Ordinul ministrului de stat, ministrul economiei și comerțului,
nr. 747/2004, în forma în care acest contract a fost semnat între
Ministerul Economiei și Comerțului și Societatea Comercială de
Distribuție a Gazelor Naturale îDistrigaz Sud“ — S.A. București.
(2) Contractul de concesiune prevăzut la alin. (1) se
modifică în mod corespunzător prevederilor art. I.
Art. III. — Prezentul ordin se publică în Monitorul Oficial al
României, Partea I.

p. Ministrul economiei și comerțului,
Dan Victor Alesandru,
secretar de stat
București, 13 aprilie 2005.
Nr. 185.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 366/29.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016194]
ISSN 1453—4495

