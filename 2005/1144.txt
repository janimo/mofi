Anul 173 (XVII) — Nr. 1.144

PARTEA

I

Luni, 19 decembrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

LEGI ȘI DECRETE
367. — Lege privind aprobarea Ordonanței de urgență
a Guvernului nr. 48/2005 pentru reglementarea
unor măsuri privind numărul de posturi și
cheltuielile de personal în sectorul bugetar ............
1.284. — Decret pentru promulgarea Legii privind
aprobarea Ordonanței de urgență a Guvernului
nr. 48/2005 pentru reglementarea unor măsuri
privind numărul de posturi și cheltuielile de
personal în sectorul bugetar ....................................

2

´
372. — Lege privind performanța energetică a clădirilor
1.289. — Decret pentru promulgarea Legii privind
performanța energetică a clădirilor .........................

3–5

HOTĂRÂRI ALE CAMEREI DEPUTAȚILOR
37. — Hotărâre pentru modificarea Hotărârii Camerei
Deputaților nr. 42/2004 privind aprobarea
componenței nominale a comisiilor permanente ale
Camerei Deputaților...................................................
DECIZII ALE CURȚII CONSTITUȚIONALE
Decizia nr. 570 din 3 noiembrie 2005 referitoare la
excepția de neconstituționalitate a dispozițiilor
art. 284 alin. 4 și art. 301 din Codul de procedură
civilă ...........................................................................

Nr.

Pagina

Decizia nr. 572 din 3 noiembrie 2005 referitoare la
excepția de neconstituționalitate a dispozițiilor
art. 2821 din Codul de procedură civilă ................

2

5

8–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.880. — Ordin al ministrului finanțelor publice pentru
aprobarea Normelor privind aplicarea scutirii de
taxă pe valoarea adăugată pentru livrările de
bunuri și prestările de servicii finanțate din
ajutoare sau din împrumuturi nerambursabile
acordate de guverne străine, de organisme
internaționale și de organizații nonprofit și de
caritate din străinătate și din țară, inclusiv din
donații ale persoanelor fizice, prevăzută la art. 143
alin. (1) lit. l) din Legea nr. 571/2003 privind
Codul fiscal ................................................................

6

10–15

´
Codul de deontologie medicală veterinară*)
Regulamentul de organizare și funcționare a Colegiului
Medicilor Veterinari*)

6–8

Statutul medicului veterinar*)

*) Codul de deontologie medicală veterinară, Regulamentul de organizare și funcționare a Colegiului Medicilor Veterinari și Statutul medicului
veterinar se publică ulterior în Monitorul Oficial al României, Partea I, nr. 1.144 bis în afara abonamentului, care se poate achiziționa de la Centrul
pentru relații cu publicul al Regiei Autonome îMonitorul Oficial”, șos. Panduri nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.144/19.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 48/2005 pentru reglementarea unor măsuri privind numărul
de posturi și cheltuielile de personal în sectorul bugetar
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 48
din 1 iunie 2005 pentru reglementarea unor măsuri privind numărul de
posturi și cheltuielile de personal în sectorul bugetar, publicată în Monitorul
Oficial al României, Partea I, nr. 562 din 30 iunie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE
CAMEREI DEPUTAȚILOR

PREȘEDINTELE
SENATULUI

ADRIAN NĂSTASE

NICOLAE VĂCĂROIU

București, 13 decembrie 2005.
Nr. 367.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 48/2005 pentru reglementarea
unor măsuri privind numărul de posturi și cheltuielile de
personal în sectorul bugetar
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 48/2005 pentru reglementarea unor măsuri privind
numărul de posturi și cheltuielile de personal în sectorul bugetar și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.284.
´

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 1.144/19.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind performanța energetică a clădirilor
Parlamentul României adoptă prezenta lege.
CAPITOLUL I
Dispoziții generale
Art. 1. — Scopul prezentei legi este promovarea
creșterii performanței energetice a clădirilor, ținându-se cont
de condițiile climatice exterioare și de amplasament, de
cerințele de temperatură interioară și de eficiența
economică.
Art. 2. — Prezenta lege stabilește condiții cu privire la:
a) cadrul general al metodologiei de calcul privind
performanța energetică a clădirilor;
b) aplicarea cerințelor minime de performanță energetică
la clădirile noi;
c) aplicarea cerințelor minime de performanță energetică
la clădirile existente, supuse unor lucrări de modernizare;
d) certificarea energetică a clădirilor;
e) verificarea tehnică periodică a cazanelor și
inspectarea sistemelor/instalațiilor de climatizare din clădiri
și, în plus, evaluarea instalațiilor de încălzire la care
cazanele sunt mai vechi de 15 ani.
CAPITOLUL II
Definiții
Art. 3. — Termenii și expresiile utilizate în cuprinsul
prezentei legi au următorul înțeles:
1. clădire — ansamblu de spații cu funcțiuni precizate,
delimitat de elementele de construcție care alcătuiesc
anvelopa clădirii, inclusiv instalațiile aferente, în care
energia este utilizată pentru asigurarea confortului termic
interior. Termenul clădire definește atât clădirea în
ansamblu, cât și părți ale acesteia, care au fost proiectate
sau modificate pentru a fi utilizate separat;
2. performanța energetică a clădirii — energia efectiv
consumată sau estimată pentru a răspunde necesităților
legate de utilizarea normală a clădirii, necesități care includ
în principal: încălzirea, prepararea apei calde de consum,
răcirea, ventilarea și iluminatul. Performanța energetică a
clădirii se determină conform unei metodologii de calcul și
se exprimă prin unul sau mai mulți indicatori numerici care
se calculează luându-se în considerare izolația termică,
caracteristicile tehnice ale clădirii și instalațiilor, proiectarea
și amplasarea clădirii în raport cu factorii climatici exteriori,
expunerea la soare și influența clădirilor învecinate, sursele
proprii de producere a energiei și alți factori, inclusiv
climatul interior al clădirii, care influențează necesarul de
energie;
3. certificatul de performanță energetică a clădirii —
document tehnic care are caracter informativ și care atestă
performanța energetică a unei clădiri;
4. producerea combinată de căldură și electricitate —
PCCE — transformarea simultană a combustibililor primari
în energie mecanică sau electrică și energie termică,
denumită cogenerare, cu respectarea anumitor criterii de
calitate privind eficiența energetică;
5. sistem de climatizare — combinație a tuturor
componentelor necesare asigurării unei forme de tratare a
aerului în care temperatura este controlată sau poate fi

coborâtă, după caz, în combinație cu controlul ventilării,
umidității și purității aerului;
6. cazan — ansamblu format din corpul cazanului și
arzător, destinat să transmită apei căldura degajată prin
arderea unui combustibil;
7. putere termică nominală — exprimată în kW —
puterea termică maximă stabilită și garantată de producător,
care poate fi furnizată în timpul exploatării continue,
respectându-se randamentele utile specificate de
producător;
8. pompă de căldură — dispozitiv sau instalație care
extrage căldura la temperatură scăzută din aer, apă sau
sol, pentru a o furniza unei clădiri;
9. lucrări de renovare — lucrări de modernizare efectuate
asupra anvelopei clădirii și/sau a instalațiilor de încălzire,
apă caldă de consum, electrice și iluminat, gaze naturale,
ventilație și climatizare, ale căror costuri depășesc 25% din
valoarea de impozitare a clădirii, sau lucrări de
modernizare efectuate la mai mult de 25% din anvelopa
clădirii;
10. expertizare tehnică a instalațiilor de încălzire —
inspecție totală a ansamblului instalațiilor de încălzire, care
cuprinde și evaluarea
randamentului cazanului și
dimensionarea acestuia în funcție de necesarul de căldură
al clădirii, pe baza căruia experții tehnici atestați
recomandă utilizatorilor înlocuirea acestuia sau modificarea
sistemului de încălzire și preparare a apei calde de
consum, precum și soluții alternative.
CAPITOLUL III
Metodologia de calcul al performanței energetice
a clădirilor
Art. 4. — (1) În termen de 12 luni de la data publicării
în Monitorul Oficial al României, Partea I, a prezentei legi,
Ministerul Transporturilor, Construcțiilor și Turismului
elaborează și aprobă, prin ordin al ministrului,
reglementarea tehnică privind metodologia de calcul al
performanței energetice a clădirilor, denumită în continuare
metodologie.
(2) Metodologia cuprinde, în principal, următoarele
elemente:
a) caracteristicile termotehnice ale elementelor ce
alcătuiesc anvelopa clădirii, compartimentarea interioară,
inclusiv etanșeitatea la aer;
b) instalațiile de încălzire și de alimentare cu apă caldă
de consum, inclusiv caracteristicile în ceea ce privește
izolarea acestora;
c) instalația de climatizare;
d) ventilația;
e) instalația de iluminat integrată a clădirii, în principal
sectorul nerezidențial;
f) poziția și orientarea clădirilor, inclusiv parametrii
climatici exteriori;
g) sistemele solare pasive și de protecție solară;
h) ventilația naturală;
i) condițiile de climat interior, inclusiv cele prevăzute prin
proiect.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.144/19.XII.2005

(3) Metodologia cuprinde, după caz, și alte elemente, în
situația în care influența acestora asupra performanței
energetice a clădirilor este relevantă, precum:
a) sisteme solare active și alte sisteme de încălzire,
inclusiv electrice, bazate pe surse de energie regenerabilă;
b) electricitate produsă prin cogenerare;
c) centrale de încălzire și de răcire de cartier sau de
bloc;
d) iluminatul natural.
Art. 5. — Performanța energetică a clădirii se exprimă
cu claritate și poate include un indicator al emisiei de
dioxid de carbon.
Art. 6. — Elementele prevăzute la alin. (2) și (3) ale
art. 4 se pot modifica prin hotărâre a Guvernului.

solicită întocmirea unui studiu de fezabilitate tehnică,
economică și de mediu privind posibilitatea utilizării unor
sisteme alternative de producere a energiei, ca de
exemplu:
a) sisteme descentralizate de alimentare cu energie,
bazate pe surse de energie regenerabilă;
b) producere combinată de căldură și electricitate —
PCCE;
c) sisteme de încălzire sau de răcire de cartier ori de
bloc;
d) pompe de căldură, în anumite condiții.

CAPITOLUL IV
Cerințele de performanță energetică a clădirilor

Art. 11. — La clădirile existente, cu o suprafață utilă de
peste 1.000 m2, la care se execută lucrări de renovare,
performanța energetică a acestora trebuie îmbunătățită
pentru a satisface cerințele stabilite în metodologie, în
măsura în care acest lucru este posibil din punct de
vedere tehnic, funcțional și economic.
Art. 12. — Cerințele se stabilesc pentru întreaga clădire
renovată sau pentru sistemele/elementele renovate ale
clădirii, atunci când acestea fac parte dintr-o lucrare de
renovare care trebuie realizată într-o perioadă limitată de
timp, având ca scop îmbunătățirea performanței energetice
globale a clădirii.

Art. 7. — (1) Prin metodologie se stabilesc cerințele
minime de performanță energetică a clădirilor, denumite în
continuare cerințe, și se aplică diferențiat pentru diferite
categorii de clădiri, atât pentru clădirile noi, cât și pentru
clădirile existente, după cum urmează:
a) locuințe unifamiliale;
b) blocuri de locuințe;
c) birouri;
d) clădiri de învățământ;
e) spitale;
f) hoteluri și restaurante;
g) săli de sport;
h) clădiri pentru servicii de comerț;
i) alte tipuri de clădiri consumatoare de energie.
(2) Cerințele stabilite în metodologie țin seama de
condițiile generale de climat interior pentru a preveni
eventualele efecte negative, cum sunt ventilarea
necorespunzătoare, condițiile locale, destinația dată în
proiect și vechimea clădirii.
(3) Cerințele se revizuiesc la intervale regulate, nu mai
mari de 5 ani, și se actualizează ori de câte ori este
necesar pentru a reflecta progresul tehnic în sectorul
construcțiilor.
Art. 8. — Cerințele stabilite în metodologie nu se aplică
următoarelor categorii de clădiri:
a) clădiri și monumente protejate care fie fac parte din
zone construite protejate, conform legii, fie au valoare
arhitecturală sau istorică deosebită, cărora, dacă li s-ar
aplica cerințele, li s-ar modifica în mod inacceptabil
caracterul ori aspectul exterior;
b) clădiri utilizate ca lăcașuri de cult sau pentru alte
activități cu caracter religios;
c) clădiri provizorii prevăzute a fi utilizate pe perioade
de până la 2 ani, din zone industriale, ateliere și clădiri
nerezidențiale din domeniul agricol care necesită un
consum redus de energie;
d) clădiri rezidențiale care sunt destinate a fi utilizate
mai puțin de 4 luni pe an;
e) clădiri independente, cu o suprafață utilă mai mică
de 50 m2.
CAPITOLUL V
Clădiri noi
Art. 9. — La clădirile noi se respectă cerințele stabilite
în metodologie.
Art. 10. — Pentru clădirile noi, cu o suprafață utilă
totală de peste 1.000 m2, autoritatea administrației publice
locale sau județene, prin certificatul de urbanism dat în
vederea emiterii autorizației de construire, potrivit legii,

CAPITOLUL VI
Clădiri existente

CAPITOLUL VII
Certificatul de performanță energetică a clădirii
Art. 13. — (1) Certificatul de performanță energetică a
clădirii, denumit în continuare certificat, valabil 10 ani de la
data emiterii, se elaborează cu respectarea legislației în
vigoare pentru clădirile din categoriile prevăzute la art. 7
alin. (1), care se construiesc, sunt vândute sau închiriate.
(2) Certificatul este eliberat proprietarului, iar proprietarul
îl pune, după caz, la dispoziție potențialului cumpărător sau
chiriaș.
(3) Certificatele pentru apartamente și spații cu altă
destinație decât aceea de locuință din clădirile de locuit
colective se eliberează, după caz, pe baza:
a) unei certificări comune pentru întreaga clădire, în
cazul clădirilor racordate la sistemul centralizat de încălzire
și preparare a apei calde de consum; sau
b) evaluării unui apartament similar din aceeași clădire.
(4) Nu se eliberează certificat pentru clădirile menționate
la art. 8.
(5) Certificatul cuprinde valori de referință prevăzute în
reglementările tehnice în vigoare, care permit consumatorilor să compare și să evalueze performanța
energetică a clădirii. Certificatul este însoțit de recomandări
de reducere a costurilor, prin îmbunătățirea performanței
energetice a clădirii.
Art. 14. — În cazul clădirilor cu o suprafață utilă de
peste 1.000 m 2 , aflate în proprietatea/administrarea
autorităților publice sau a instituțiilor care prestează servicii
publice, certificatul valabil este afișat într-un loc accesibil și
vizibil publicului. Se afișează la loc vizibil și temperaturile
interioare recomandate și cele curente și, după caz, alți
factori climatici semnificativi.
CAPITOLUL VIII
Inspecția cazanelor și expertizarea tehnică
a centralelor termice și a instalațiilor de încălzire
Art. 15. — În scopul reducerii consumului de energie și
al limitării emisiilor de dioxid de carbon, se efectuează:
a) inspecție periodică la intervale de 5 ani, pentru
cazanele care utilizează combustibil lichid sau solid

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005
neregenerabil, cu puterea nominală de 20—100 kW;
inspecția se efectuează și pentru cazanele care utilizează
alte tipuri de combustibil;
b) inspecție cel puțin o dată la 2 ani, pentru cazanele
cu puterea nominală mai mare de 100 kW; pentru
cazanele care utilizează combustibil gazos această
perioadă poate fi extinsă la 4 ani;
c) expertizarea tehnică a instalațiilor de încălzire
echipate cu cazane cu puterea nominală mai mare de
20 kW și o vechime mai mare de 15 ani.
Art. 16. — Inspecția cazanelor și expertizarea tehnică a
centralelor termice și a instalațiilor de încălzire se fac
conform legislației în vigoare.
CAPITOLUL IX
Inspecția sistemelor de climatizare
Art. 17. — În scopul reducerii consumului de energie și
al limitării emisiilor de dioxid de carbon, se prevede
inspecția sistemelor de climatizare cu puterea nominală de
peste 12 kW, la intervale de 5 ani. Inspecția sistemelor de
climatizare
include
evaluarea
randamentului
și
dimensionarea în raport cu necesitățile de climatizare a
clădirii. Consumatorii vor fi informați cu privire la
îmbunătățirea sau înlocuirea sistemului de climatizare și
alte soluții posibile.
Art. 18. — Inspecția sistemelor de climatizare se face
conform legislației în vigoare.
CAPITOLUL X
Experți independenți
Art. 19. — (1) Auditul energetic al clădirii și elaborarea
certificatului se realizează de către auditori energetici
pentru clădiri, atestați conform legislației în vigoare.
(2) Expertizarea sistemelor de încălzire și climatizare ale
clădirii se realizează de către experți tehnici, atestați
conform legislației în vigoare.

5

Art. 20. — Auditorii energetici pentru clădiri și experții
tehnici atestați își desfășoară activitatea ca experți
independenți, persoane fizice autorizate sau ca angajați ai
unor persoane juridice, conform legislației în vigoare.
CAPITOLUL XI
Dispoziții tranzitorii și finale
Art. 21. — Până la data intrării în vigoare a prezentei
legi, Ministerul Transporturilor, Construcțiilor și Turismului,
Ministerul Economiei și Comerțului și Ministerul
Administrației și Internelor stabilesc programe de informare
a utilizatorilor clădirilor în legătură cu diferitele metode și
practici care permit creșterea performanței energetice.
Art. 22. — În termen de 12 luni de la data publicării în
Monitorul Oficial al României, Partea I, a prezentei legi, se
aprobă prin ordin comun al ministrului transporturilor,
construcțiilor și turismului, ministrului economiei și
comerțului și ministrului administrației și internelor normele
metodologice referitoare la performanța energetică a
clădirilor.
Art. 23. — Prevederile art. 13 alin. (1) și (2) privind
elaborarea certificatelor și punerea acestora la dispoziție
potențialilor cumpărători sau chiriași de către proprietari, în
cazul vânzării sau închirierii locuințelor unifamiliale și a
apartamentelor din blocurile de locuințe, se aplică la 3 ani
de la data intrării în vigoare a prezentei legi.
Art. 24. — Prezenta lege intră în vigoare la 1 ianuarie 2007.
Prezenta lege transpune integral în legislația națională
prevederile Directivei nr. 2002/91/CE a Parlamentului
European și a Consiliului privind performanța energetică a
clădirilor, publicată în Jurnalul Oficial al Comunităților
Europene (JOCE) L 001 din 4 ianuarie 2003, p. 0065—0071.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 372.
PREȘEDINTELE ROMÂNIEI

DECRET
pentru promulgarea Legii privind performanța energetică
a clădirilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind performanța energetică a
clădirilor și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.289.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.144/19.XII.2005

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
pentru modificarea Hotărârii Camerei Deputaților nr. 42/2004
privind aprobarea componenței nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările și completările
ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 privind aprobarea componenței nominale a
comisiilor permanente ale Camerei Deputaților, cu
modificările ulterioare, se modifică în sensul că doamna

deputat Monica-Mihaela Știrbu — aparținând Grupului
parlamentar al Partidului Național Liberal, este desemnată
în calitate de membru al Comisiei pentru drepturile omului,
culte și problemele minorităților naționale.

Această hotărâre a fost adoptată de Camera Deputaților în ședința din 13 decembrie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ
București, 13 decembrie 2005.
Nr. 37.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 570
din 3 noiembrie 2005

referitoare la excepția de neconstituționalitate a dispozițiilor art. 284 alin. 4 și art. 301
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Cristina Cătălina Turcu
— magistrat-asistent
Pe rol se află soluționarea excepției de neconstituționalitate
a dispozițiilor art. 284 raportat la art. 301 din Codul de
procedură civilă, excepție ridicată de Ministerul Public —
Parchetul Național Anticorupție — Serviciul Teritorial Bacău
în Dosarul nr. 812/2005 al Tribunalului Bacău — Secția
civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 25 aprilie 2005, pronunțată în
Dosarul nr. 812/2005, Tribunalul Bacău — Secția civilă a
sesizat Curtea Constituțională cu excepția de
neconstituționalitate a dispozițiilor art. 284 raportat la
art. 301 din Codul de procedură civilă, excepție ridicată de
Ministerul Public — Parchetul Național Anticorupție —
Serviciul Teritorial Bacău într-o cauză având ca obiect
recursul împotriva sentinței civile prin care s-a luat act de
tranzacția dintre părți privitoare la partajul bunurilor comune.
În motivarea excepției de neconstituționalitate autorul
acesteia susține că textele de lege criticate aduc atingere
dispozițiilor art. 16 alin. (1) și art. 21 alin. (1)—(3) din
Constituție. În acest sens arată că, potrivit art. 45 alin. 3
din Codul de procedură civilă, îProcurorul poate pune
concluzii în orice proces civil, în oricare fază a acestuia,
dacă apreciază că este necesar pentru apărarea ordinii de
drept, a drepturilor și libertăților cetățenilor“, iar, potrivit
alin. 5 al aceluiași articol, îProcurorul poate, în condițiile
legii, să exercite căile de atac împotriva oricăror hotărâri [...]“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005
Așa fiind, textele de lege criticate care impun
procurorului exercitarea căii de atac a recursului în termen
de 15 zile de la pronunțarea hotărârii, în situația când
acesta nu a participat la judecarea cauzei, îl pun într-o
situație de inegalitate față de ceilalți participanți la procesul
civil. În situația în care o parte are dreptul de a exercita o
acțiune, iar din motive neimputabile nu-și manifestă voința,
aceasta nu poate fi decăzută din drepturile sale într-un
termen care nu este rezonabil.
Termenul de 15 zile de la data pronunțării hotărârii
judecătorești, în care procurorul poate exercita calea de
atac împotriva respectivei hotărâri, poate fi raportat numai
la ipoteza când participarea procurorului era obligatorie, iar
acesta nu a participat, operând astfel sancțiunea decăderii
din dreptul la acțiune.
Tribunalul Bacău — Secția civilă apreciază că excepția
de neconstituționalitate este neîntemeiată, deoarece art. 16
alin. (1) din Constituție se referă la raporturile dintre
cetățeni, nu la cele dintre cetățeni și autoritățile publice.
Termenele stabilite de legiuitor pot fi diferite pentru cetățeni
și pentru autoritățile publice, deoarece acestea din urmă
dispun de specialiști care pot, în realizarea atribuțiilor pe
care le au, să-și realizeze sarcinile în termenul stabilit,
potrivit competenței lor.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul arată că excepția de neconstituționalitate este
neîntemeiată. Astfel, în ceea ce privește critica de
neconstituționalitate formulată de autorul excepției,
apreciază că principiul egalității consacrat de art. 16
alin. (1) din Constituție are în vedere egalitatea în drepturi
a cetățenilor în fața legii și a autorităților publice, iar nu
egalitatea dintre cetățeni și autoritățile publice.
Pe de altă parte, stabilirea unor dispoziții procedurale
nu reprezintă o încălcare a egalității în drepturi, ci o
aplicare a dispozițiilor constituționale din art. 126 alin. (2),
potrivit cărora competența instanțelor judecătorești și
procedura de judecată sunt prevăzute numai prin lege.
Avocatul Poporului apreciază că textele de lege
criticate sunt constituționale. În acest sens arată că
acestea cuprind o reglementare distinctă pentru procuror, în
privința termenului de apel, și consacră regula potrivit
căreia acest termen curge de la pronunțarea hotărârii.
Această soluție pornește de la premisa că procurorul,
datorită funcției și poziției sale, are posiblitatea de a se
informa asupra conținutului hotărârilor pronunțate.
Situația este însă diferită în cazul în care procurorul a
participat la activitatea judiciară în cauza respectivă. În
acest caz termenul va curge de la comunicarea hotărârii
redactate. Pe cale de consecință, într-o asemenea
împrejurare procurorul este parte în proces și este supus
aceluiași tratament ca și aceștia.
Aceste prevederi legale sunt norme procedurale și
reprezintă opțiunea legiuitorului, în conformitate cu art. 126
alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

7

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum
rezultă din notele scrise depuse de autorul excepției, îl
constituie dispozițiile art. 284 alin. 4 și art. 301 din Codul
de procedură civilă, care a fost introdus prin punctul 25 al
articolului unic din Ordonanța de urgență a Guvernului
nr. 59/2001 privind modificarea și completarea Ordonanței
de urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 217 din
27 aprilie 2001.
Textele de lege criticate aveau următorul conținut:
— Art. 284 alin. 4: îPentru procuror termenul de apel
curge de la pronunțarea hotărârii, în afară de cazurile în care
procurorul a participat la judecarea cauzei, când termenul
curge de la comunicarea hotărârii.“;
— Art. 301: îTermenul de recurs este de 15 zile de la
comunicarea hotărârii, dacă legea nu dispune altfel. Dispozițiile
art. 284 alin. 2—4 se aplică în mod corespunzător“.
Ulterior datei la care Curtea Constituțională a fost
sesizată, Ordonanța de urgență a Guvernului nr. 59/2001
privind modificarea și completarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă a fost abrogată prin art. IV din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie
2005.
Prin art. I pct. 47 din Legea nr. 219/2005 s-a introdus
punctul 109 1 în Ordonanța de urgență a Guvernului
nr. 138/2000 pentru modificarea și completarea Codului de
procedură civilă, care are următorul conținut:
î1091. Articolul 301 va avea următorul cuprins:
«Art. 301. — Termenul de recurs este de 15 zile de la
comunicarea hotărârii, dacă legea nu dispune altfel. Dispozițiile
art. 284 alin. 2—4 se aplică în mod corespunzător.»“
Autorul excepției susține că dispozițiile legale criticate
încalcă prevederile constituționale ale art. 16 alin. (1) și
art. 21 alin. (1)—(3), care au următorul conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“
Examinând excepția de neconstituționalitate ridicată,
Curtea constată că aceasta este neîntemeiată și urmează
a fi respinsă pentru următoarele motive:
Dispozițiile art. 16 alin. (1) din Constituție consacră in
terminis egalitatea între cetățeni în fața legii și a
autorităților publice, și nu între cetățeni și autoritățile
publice, cărora le aparține și Ministerul Public. Așa fiind,
Curtea constată că reglementarea adoptată în materie,
pentru procuror, diferită de aceea din dreptul comun, nu
este contrară textului constituțional invocat ca fiind încălcat.
Totodată, Curtea observă că art. 21 alin. (1)—(3) din
Constituție consacră expres și exclusiv accesul liber la
justiție al persoanei care se adresează justiției pentru
apărarea drepturilor, a libertăților și a intereselor sale

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.144/19.XII.2005

legitime. Așadar, potrivit statutului său juridic, procurorul,
adresându-se justiției, nu o face niciodată în considerarea
și pentru apărarea unor drepturi, libertăți și interese

legitime proprii. În consecință, Curtea constată că
dispozițiile legale criticate nu încalcă în nici un fel textul
art. 21 alin. (1)—(3) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—
3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 284 alin. 4 și ale art. 301 din Codul de procedură
civilă, excepție ridicată de Ministerul Public — Parchetul Național Anticorupție — Serviciul Teritorial Bacău în Dosarul
nr. 812/2005 al Tribunalului Bacău — Secția civilă.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 572
din 3 noiembrie 2005

referitoare la excepția de neconstituționalitate a dispozițiilor art. 2821
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Cristina Cătălina Turcu
— magistrat-asistent
Pe rol se află soluționarea excepției de neconstituționalitate
a dispozițiilor art. 282 1 din Codul de procedură civilă,
excepție ridicată de Radu Ciornei în Dosarul nr. 1.547/2005
al Tribunalului Iași.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2005, pronunțată în
Dosarul nr. 1.547/2005, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 282 1 din Codul de procedură civilă,
excepție ridicată de Radu Ciornei într-o cauză având ca
obiect recursul împotriva unei sentințe civile prin care s-a
soluționat o acțiune în revendicare.
În motivarea excepției de neconstituționalitate, autorul
acesteia susține că prevederile art. 282 1 din Codul de
procedură civilă contravin dispozițiilor art. 16, 21 și 129 din

Constituție. În acest sens arată că textul de lege criticat
oferă instanțelor judecătorești posibilitatea de îa priva
persoana care apelează la justiție de calea de atac a
apelului“, încălcându-se astfel principiile egalității în drepturi,
accesului liber la justiție și folosirii căilor de atac.
Diferențierea care se face între cauze având același obiect,
privarea unei persoane care are un litigiu al cărui obiect
este evaluat până la un miliard de lei inclusiv de a
beneficia de aceleași căi de atac ca și o persoană care
are un litigiu al cărui obiect depășește un miliard de lei,
constituie o gravă încălcare a drepturilor consfințite prin
Legea fundamentală. Totodată, arată că în apel,
rejudecându-se fondul, se pot administra probe, pe când în
recurs, care este o cale extraordinară de atac, acestea nu
pot fi administrate.
Tribunalul Iași apreciază că excepția de neconstituționalitate este neîntemeiată. Astfel, dispozițiile art. 2821 din
Codul de procedură civilă se aplică fără diferențiere tuturor
persoanelor aflate în ipoteza prevăzută de acesta, așa
încât nu se aduce atingere principiului egalității în drepturi
prevăzut de art. 16 din Constituție.
Pe de altă parte, în ceea ce privește critica potrivit
căreia autorul este lipsit de accesul la un grad de
jurisdicție, încălcându-se astfel art. 129 din Constituție,
Tribunalul apreciază că Legea fundamentală nu consacră
numărul gradelor de jurisdicție ale unui proces, iar din
coroborarea art. 129 cu art. 126 alin. (2) din Constituție
rezultă că stabilirea căilor de atac este de competența
exclusivă a legiuitorului.
Așa fiind, textul de lege criticat contribuie la urgentarea
soluționării cauzei, constituind o garanție a aplicării
principiului dreptului la un proces echitabil, reglementat de
art. 6 paragraful 1 din Convenția pentru apărarea
drepturilor omului și a libertăților fundamentale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens, arată că procedura de
judecată în ansamblul său, inclusiv regimul căilor de atac,
se întemeiază pe dispozițiile constituționale ale art. 126
alin. (2), care prevăd în mod expres că reglementarea
competenței și a procedurii de judecată se face înumai prin
lege“, precum și pe cele ale art. 129 din Constituție care
consacră dreptul la folosirea căilor de atac împotriva
hotărârilor judecătorești, însă numai îîn condițiile legii“.
Așa fiind, arată că textul criticat nu reprezintă o
încălcare a prevederilor constituționale referitoare la
realizarea drepturilor în justiție, ci, dimpotrivă, reprezintă o
expresie a aplicării acestora. De asemenea, apreciază că
dispozițiile procedurale deduse controlului de constituționalitate nu creează discriminări între cetățeni, fiind
conforme cu prevederile art. 4 alin. (2) din Constituție,
precum și cu cele ale art. 14 din Convenția pentru
apărarea drepturilor omului și a libertăților fundamentale.
Astfel, regimul juridic diferit instituit de legiuitor este
determinat de deosebirea de situații care impune soluții
legislative diferite, în vederea asigurării celerității soluționării
cauzelor aflate pe rolul instanțelor. Ca atare, în măsura în
care reglementarea criticată se aplică tuturor celor aflați în
situația prevăzută în ipoteza normei legale, fără nici o
discriminare pe considerente arbitrare, critica este
neîntemeiată. În final, în susținerea punctului său de
vedere, Guvernul invocă jurisprudența Curții Constituționale,
în deplin acord cu aceea a Curții Europene a Drepturilor
Omului, și anume Decizia nr. 226 din 18 mai 2004.
Avocatul Poporului apreciază că dispozițiile art. 2821
din Codul de procedură civilă sunt constituționale. În acest
sens arată că textul de lege criticat nu contravine art. 16
din Constituție, întrucât reglementarea dedusă controlului se
aplică tuturor celor aflați în situația prevăzută în ipoteza
normei legale, fără nici o discriminare pe considerente
arbitrare. De asemenea, consideră că instituirea unor reguli
speciale privind exercitarea căilor de atac nu contravine
prevederilor constituționale ale art. 21 atât timp cât, potrivit
art. 2821 din Codul de procedură civilă, părților interesate
le este asigurată posibilitatea de a formula o cale de atac
împotriva hotărârii judecătorești considerate defavorabilă.
Legiuitorul poate institui, în considerarea unor situații
deosebite, reguli speciale de procedură, precum și
modalități particulare de exercitare a drepturilor procedurale,
astfel încât accesul liber la justiție nu înseamnă accesul, în
toate cazurile, la toate structurile judecătorești și la toate
căile de atac.
În acest sens, Curtea Constituțională s-a pronunțat prin
Decizia nr. 226 din 18 mai 2004.
Cât privește critica de neconstituționalitate a dispozițiilor
textului de lege criticat față de prevederile art. 129 din
Constituție, apreciază că exercitarea căilor de atac are loc
în condițiile legii, de unde rezultă libertatea legiuitorului de
a institui și de a reveni asupra reglementării unor căi de
atac, desigur cu respectarea celorlalte norme și principii ale
Legii fundamentale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

9

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. 2821 din Codul de procedură civilă. În realitate, critica
de neconstituționalitate privește doar dispozițiile alin. 1 al
acestui articol, astfel cum au fost modificate prin Legea
nr. 195/2004, publicată în Monitorul Oficial al României,
Partea I, nr. 470 din 26 mai 2004, dispoziții care aveau
următorul conținut:
— Art. 2821 alin. 1: îNu sunt supuse apelului hotărârile
judecătorești date în primă instanță în cererile introduse pe
cale principală privind pensii de întreținere, litigii al căror obiect
are o valoare de până la 1 miliard lei inclusiv, atât în materie
civilă, cât și în materie comercială, acțiunile posesorii, cele
referitoare la înregistrările în registrele de stare civilă, luarea
măsurilor asigurătorii, precum și în alte cazuri prevăzute de
lege“.
Ulterior datei la care Curtea Constituțională a fost
sesizată, textul de lege criticat a fost modificat prin
dispozițiile art. I pct. 40 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, păstrându-se însă
substanța reglementării legale supuse controlului.
În prezent, textul de lege criticat are următorul conținut:
— Art. 2821 alin. 1: îNu sunt supuse apelului hotărârile
judecătorești date în primă instanță în cererile introduse pe
cale principală privind pensii de întreținere, litigii al căror obiect
are o valoare de până la 1 miliard lei inclusiv, atât în materie
civilă, cât și în materie comercială, acțiunile posesorii, precum
și cele referitoare la înregistrările în registrele de stare civilă,
luarea măsurilor asigurătorii și în alte cazuri prevăzute de
lege“.
Autorul excepției susține că dispozițiile legale criticate
încalcă dispozițiile art. 16, 21 și 129 din Constituție, care
au următorul conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale“.;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite“.;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.144/19.XII.2005

— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția, Curtea Constituțională constată că
prevederile de lege ce fac obiectul controlului de
constituționalitate au mai fost criticate, în esență, sub
aceleași aspecte și prin raportare la aceleași principii din
Constituție.
Astfel, prin Decizia nr. 226 din 18 mai 2004, publicată
în Monitorul Oficial al României, Partea I, nr. 507 din
7 iunie 2004, Curtea a reținut că îtextul legal criticat nu
conține nici o dispoziție discriminatorie, regimul juridic diferit
[...] fiind determinat de deosebirea de situații care impune
soluții legislative diferite în vederea asigurării celerității
soluționării cauzelor aflate pe rolul instanțelor. Așa fiind, cu
privire la încălcarea art. 16 alin. (1) din Constituție“, Curtea
a constatat că, îîn măsura în care reglementarea dedusă
controlului se aplică tuturor celor aflați în situația prevăzută
în ipoteza normei legale, fără nici o discriminare pe
considerente arbitrare, critica cu un atare obiect nu este
întemeiată“.
În ceea ce privește critica de neconstituționalitate
referitoare la încălcarea art. 21 din Constituție, cu același
prilej, Curtea a statuat că îsemnificația art. 21 alin. (2) din
Constituție, potrivit căruia accesul la justiție nu poate fi
îngrădit prin lege, este aceea că nu se poate exclude de
la exercițiul drepturilor procesuale nici o categorie sau grup

social. Însă legiuitorul poate institui, în considerarea unor
situații deosebite, reguli speciale de procedură, precum și
modalități particulare de exercitare a drepturilor procedurale,
astfel încât accesul liber la justiție nu înseamnă accesul, în
toate cazurile, la toate structurile judecătorești și la toate
căile de atac“. În consecință, îinstituirea unor reguli
speciale privind exercitarea căilor de atac nu contravine [...]
prevederilor constituționale cuprinse în art. 21 privind
accesul liber la justiție, atâta timp cât, potrivit celor
prevăzute de art. 282 1 din Codul de procedură civilă,
părților interesate le este asigurată posibilitatea de a
formula o cale de atac împotriva hotărârii judecătorești
considerate defavorabilă“.
De altfel, Curtea a reținut că prin îart. 126 alin. (2) din
Constituție, potrivit căruia «Competența instanțelor
judecătorești și procedura de judecată sunt prevăzute numai
prin lege», și art. 129, care prevede că, «împotriva
hotărârilor judecătorești, părțile interesate și Ministerul Public
pot exercita căile de atac, în condițiile legii», se atribuie
exclusiv legiuitorului prerogativa stabilirii competenței și
procedurii de judecată, inclusiv a condițiilor de exercitare a
căilor de atac“.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 din Codul de procedură civilă, excepție ridicată
de Radu Ciornei în Dosarul nr. 1.547/2005 al Tribunalului Iași.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
pentru aprobarea Normelor privind aplicarea scutirii de taxă pe valoarea adăugată pentru livrările
de bunuri și prestările de servicii finanțate din ajutoare sau din împrumuturi nerambursabile
acordate de guverne străine, de organisme internaționale și de organizații nonprofit și de caritate
din străinătate și din țară, inclusiv din donații ale persoanelor fizice, prevăzută
la art. 143 alin. (1) lit. l) din Legea nr. 571/2003 privind Codul fiscal
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările
ulterioare, în baza prevederilor art. 143 alin. (1) lit. l) și alin. (2) și ale art. 149 alin. (9) din Legea nr. 571/2003
privind Codul fiscal, publicată în Monitorul Oficial al României, Partea I, nr. 927 din 23 decembrie 2003, cu
modificările și completările ulterioare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005

11

ministrul finanțelor publice emite următorul ordin:
Art. 1. — Se aprobă Normele privind aplicarea scutirii
de taxă pe valoarea adăugată pentru livrările de bunuri și
prestările de servicii finanțate din ajutoare sau din
împrumuturi nerambursabile acordate de guverne străine,
de organisme internaționale și de organizații nonprofit și de
caritate din străinătate și din țară, inclusiv din donații ale
persoanelor fizice, prevăzută la art. 143 alin. (1) lit. l) din
Legea nr. 571/2003 privind Codul fiscal, cuprinse în anexa
care face parte integrantă din prezentul ordin.
Art. 2. — Referirile la Codul fiscal din cuprinsul
normelor prevăzute la art. 1 reprezintă trimiteri la titlul VI
îTaxa pe valoarea adăugată“ al Legii nr. 571/2003 privind
Codul fiscal, cu modificările și completările ulterioare.

Art. 3. — Certificatele eliberate conform normelor
aprobate prin Ordinul ministrului finanțelor nr. 725/2000,
prin Ordinul ministrului finanțelor publice nr. 726/2002 și
prin Ordinul ministrului finanțelor publice nr. 141/2004
rămân valabile pentru livrările de bunuri și prestările de
servicii efectuate, pe toată durata de realizare a obiectivului
sau, după caz, a proiectului pentru care au fost eliberate.
Art. 4. — Direcțiile generale ale finanțelor publice
județene și a municipiului București, organele fiscale
teritoriale subordonate acestora, precum și Direcția generală
de administrare a marilor contribuabili vor lua măsuri pentru
ducerea la îndeplinire a prevederilor prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Cătălin Doica,
secretar de stat
București, 7 decembrie 2005.
Nr. 1.880.
ANEXĂ

NORME
privind aplicarea scutirii de taxă pe valoarea adăugată pentru livrările de bunuri și prestările de servicii finanțate
din ajutoare sau din împrumuturi nerambursabile acordate de guverne străine, de organisme internaționale
și de organizații nonprofit și de caritate din străinătate și din țară, inclusiv din donații ale persoanelor fizice,
prevăzută la art. 143 alin. (1) lit. l) din Legea nr. 571/2003 privind Codul fiscal
Art. 1. — Pentru livrările de bunuri și prestările de
servicii finanțate din ajutoare bănești sau din împrumuturi
nerambursabile acordate de guverne străine sau de
organisme internaționale, scutirea de taxă pe valoarea
adăugată, prevăzută la art. 143 alin. (1) lit. l) din Codul
fiscal, se aplică dacă sunt îndeplinite cumulativ următoarele
condiții:
a) să se realizeze obiectivele sau proiectele
nominalizate în hotărâri ale Guvernului ori prevăzute în
acorduri, protocoale și înțelegeri încheiate cu guverne
străine sau cu organisme internaționale;
b) finanțarea să fie asigurată din ajutoare bănești ori
împrumuturi nerambursabile acordate de guverne străine
sau de organisme internaționale, din fondul de contrapartidă
constituit din contravaloarea în lei a ajutoarelor primite de
România sub formă de bunuri și de servicii și/sau din
contribuția publică națională prevăzută la art. 1 lit. c) din
Ordonanța de urgență a Guvernului nr. 63/1999 cu privire
la gestionarea fondurilor nerambursabile alocate României
de către Comunitatea Europeană, precum și a fondurilor de
cofinanțare aferente acestora, aprobată prin Legea
nr. 22/2000, cu modificările ulterioare.
Art. 2. — Pentru livrările de bunuri și prestările de
servicii finanțate din ajutoare bănești sau din împrumuturi
nerambursabile acordate de organizații nonprofit și de
caritate din străinătate și din țară, precum și din donații ale
persoanelor fizice, scutirea de taxă pe valoarea adăugată,
prevăzută la art. 143 alin. (1) lit. l) din Codul fiscal, se
aplică dacă sunt îndeplinite cumulativ următoarele condiții:
a) să se realizeze obiectivele sau proiectele
nominalizate în hotărâri ale Guvernului ori prevăzute în
acorduri, protocoale și înțelegeri încheiate cu organizații
nonprofit și de caritate din străinătate și din țară, cu
excepția celor realizate din donații ale persoanelor fizice;
b) obiectivele sau proiectele să fie destinate unor
scopuri cu caracter umanitar, social, filantropic, religios, de
apărare a sănătății, de apărare a țării sau a siguranței
naționale, cultural, artistic, educativ, științific, sportiv, de
protecție și ameliorare a mediului, de protecție și
conservare a monumentelor istorice și de arhitectură;
c) finanțarea să fie asigurată din ajutoare bănești sau
din împrumuturi nerambursabile ale organizațiilor nonprofit

și de caritate din străinătate și din țară și/sau din donații
ale persoanelor fizice.
Art. 3. — (1) Scutirea de taxă pe valoarea adăugată,
prevăzută la art. 143 alin. (1) lit. l) din Codul fiscal, poate
fi realizată prin următoarele modalități:
a) prin restituirea taxei pe valoarea adăugată, potrivit
art. 149 alin. (9) din Codul fiscal, către beneficiarii
fondurilor nerambursabile care nu sunt plătitori de taxă pe
valoarea adăugată, conform procedurii prevăzute la art. 4;
b) prin facturarea fără taxa pe valoarea adăugată de
către furnizorii/prestatorii care participă la realizarea
obiectivelor sau proiectelor finanțate din fondurile prevăzute
la art. 1 și 2, denumiți în continuare contractori, și de către
furnizorii sau prestatorii acestora, denumiți în continuare
subcontractori, a bunurilor livrate și a serviciilor prestate.
Facturarea fără taxa pe valoara adăugată se poate efectua
astfel:
1. pe baza unui certificat de scutire de taxă pe valoarea
adăugată, solicitat de către beneficiarii fondurilor sau, după
caz, de către agenția de implementare, conform procedurii
stabilite la art. 5, pentru contractorii și subcontractorii
înregistrați ca plătitori de taxă pe valoarea adăugată în
România. Contractorii/subcontractorii, persoane impozabile
stabilite în străinătate, astfel cum sunt definite la art. 151
alin. (2) din Codul fiscal, pot fi menționați în certificatul de
scutire dacă și-au desemnat un reprezentant fiscal în
România, în caz contrar aplicându-se prevederile pct. 2.
Facturarea se efectuează de către subcontractori către
contractori și de către contractori către beneficiarii
fondurilor, menționându-se pe factură, atunci când este
cazul, și agenția de implementare prin care se face plata;
2. contractorii/subcontractorii, persoane impozabile
stabilite în străinătate, care desfășoară în exclusivitate
operațiuni scutite cu drept de deducere în România și nu
au optat pentru desemnarea unui reprezentant fiscal în
România, potrivit art. 151 alin. (4) din Codul fiscal, vor
factura direct fără taxa pe valoarea adăugată livrările de
bunuri și/sau prestările de servicii efectuate, fără a fi
înscriși în certificatul de scutire. În astfel de situații, în
certificatul de scutire de taxă pe valoarea adăugată vor fi
înscriși, după caz, numai contractorii/subcontractorii
înregistrați ca plătitori de taxă pe valoarea adăugată în
România;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.144/19.XII.2005

3. pentru livrările de bunuri finanțate atât din fondurile
nerambursabile prevăzute la art. 1 și 2, cât și din alte
surse de finanțare pentru care nu se aplică scutirea de
taxă pe valoarea adăugată cu drept de deducere,
contractorii/subcontractorii care sunt persoane impozabile
stabilite în străinătate au obligația să își desemneze un
reprezentant fiscal în România, aplicându-se prevederile
pct. 1;
c) scutirea de taxă pe valoarea adăugată, acordată
direct beneficiarilor în următoarele situații:
1. pentru serviciile de natura celor prevăzute la art. 133
alin. (2) lit. c) din Codul fiscal, prestate de către persoane
impozabile stabilite în străinătate, indiferent dacă acestea
și-au desemnat sau nu și-au desemnat un reprezentant
fiscal în România, pentru care se aplică obligatoriu taxare
inversă. Beneficiarii vor justifica scutirea de taxă pe
valoarea adăugată cu factura emisă de către prestator și
cu documente din care să rezulte că finanțarea este
asigurată din fondurile nerambursabile prevăzute la art. 1
și 2. În situația în care persoane impozabile stabilite în
străinătate realizează servicii de natura celor prevăzute la
art. 133 alin. (2) lit. c) din Codul fiscal, acestea pot să își
desemneze un reprezentant fiscal în România, conform
art. 151 alin. (4) din Codul fiscal. Pentru prestări de servicii
de natura celor prevăzute la art. 133 alin. (2) lit. c) din
Codul fiscal, finanțate atât din fondurile nerambursabile
prevăzute la art. 1 și 2, cât și din alte surse de finanțare
pentru care nu se aplică scutirea de taxă pe valoarea
adăugată, beneficiarii sunt scutiți numai pentru partea
finanțată din fondurile prevăzute la art. 1 și 2, iar pentru
partea finanțată din alte surse de finanțare se aplică
prevederile art. 150 alin. (1) lit. b) din Codul fiscal;
2. pentru serviciile pentru care se aplică taxare inversă
întrucât persoana impozabilă stabilită în străinătate nu și-a
desemnat un reprezentant fiscal în România, conform
prevederilor art. 151 alin. (1) lit. b) din Codul fiscal.
Beneficiarii vor justifica scutirea de taxă pe valoarea
adăugată cu factura emisă de către prestator, cu
documente din care să rezulte că finanțarea este asigurată
din fondurile nerambursabile prevăzute la art. 1 și 2 și cu
o declarație pe propria răspundere a persoanei impozabile
stabilite în străinătate că nu și-a desemnat un reprezentant
fiscal în România. Dacă persoana impozabilă stabilită în
străinătate și-a desemnat un reprezentant fiscal în
România, nu se aplică taxare inversă pentru operațiunile
prevăzute la art. 151 alin. (1) lit. b) din Codul fiscal,
respectiv operațiunile trebuie derulate prin reprezentant
fiscal, fiind aplicabile prevederile lit. b) pct. 1 în vederea
scutirii de taxă pe valoarea adăugată;
3. dacă contractorul/subcontractorul, persoană impozabilă
stabilită în străinătate, nu și-a desemnat un reprezentant
fiscal în România pentru prestările de servicii, altele decât
cele prevăzute la art. 133 alin. (2) lit. c) din Codul fiscal,
finanțate atât din fondurile nerambursabile prevăzute la
art. 1 și 2, cât și din alte surse de finanțare pentru care
nu se aplică scutirea de taxă pe valoarea adăugată,
beneficiarii sunt scutiți pentru partea finanțată din fondurile
nerambursabile prevăzute la art. 1 și 2, iar pentru partea
finanțată din alte surse se aplică prevederile art. 150
alin. (1) lit. b) din Codul fiscal.
(2) Nu este obligatoriu ca noțiunile contractor și
subcontractor să se regăsească ca atare în contractele
încheiate pentru realizarea obiectivelor sau proiectelor
finanțate din fondurile prevăzute la art. 1 și 2. Agențiile de
implementare definesc părțile implicate în aceste operațiuni,
respectiv beneficiari, contractori și subcontractori, în
înțelesul prezentelor norme, în funcție de cerințele fiecărei
unități finanțatoare, în documentația ce însoțește cererea
de eliberare a certificatului de scutire de taxă pe valoarea
adăugată. Dacă contractorii/subcontractorii sunt asocieri în
participațiune, inclusiv cele de tip consortium sau joint
venture, se aplică prevederile pct. 57 din titlul VI al
Normelor metodologice de aplicare a Legii nr. 571/2003

privind Codul fiscal, aprobate prin Hotărârea Guvernului
nr. 44/2004, cu modificările și completările ulterioare,
respectiv:
a) dacă livrarea bunurilor sau prestarea serviciilor este
asigurată de o asociere în participațiune, inclusiv de tip
consortium sau joint venture, constituită exclusiv din
persoane impozabile române, în sensul taxei pe valoarea
adăugată contractor/subcontractor este considerat a fi
asociatul activ care va fi înscris în certificatul de scutire de
taxă pe valoarea adăugată;
b) dacă livrarea bunurilor sau prestarea serviciilor este
asigurată de o asociere în participațiune, inclusiv de tip
consortium sau joint venture, constituită din persoane
impozabile române și persoane impozabile stabilite în
străinătate sau exclusiv din persoane impozabile stabilite în
străinătate, se aplică următoarele reguli:
1. în situația în care prin contractul de asociere se
prevede că asocierea nu este reprezentată față de terți
prin asociatul activ, ci acționează în nume propriu în contul
asociaților, asocierea fiind înregistrată ca plătitor de taxă pe
valoarea adăugată, aceasta este contractor/subcontractor în
sensul taxei pe valoarea adăugată și va fi înscrisă în
certificatul de scutire;
2. în situația în care prin contractul de asociere se
prevede că asocierea este reprezentată față de terți prin
asociatul activ, acesta este contractor/subcontractor în
sensul taxei pe valoarea adăugată și, dacă este o
persoană impozabilă stabilită în România, înregistrată ca
plătitor de taxă pe valoarea adăugată, va fi înscris în
certificatul de scutire de taxă pe valoarea adăugată. Dacă
asociatul activ desemnat prin contract este persoană
impozabilă stabilită în străinătate, acesta este contractor
sau subcontractor în sensul taxei pe valoarea adăugată și
va aplica prevederile alin. (1) pentru scutirea de taxă pe
valoarea adăugată;
3. în situația în care prin contractul de asociere se
prevede că fiecare asociat acționează în nume propriu și
nu în numele asocierii, fiecare membru din asociație este
considerat contractor sau, după caz, subcontractor. În cazul
asociaților, persoane impozabile stabilite în România,
înregistrate ca plătitori de taxă pe valoarea adăugată,
aceștia vor fi înscriși în certificatul de scutire de taxă pe
valoarea adăugată. În cazul asociaților, persoane
impozabile stabilite în străinătate, în funcție de natura
operațiunii și a fondurilor de finanțare se aplică prevederile
alin. (1) pentru scutirea de taxă pe valoarea adăugată.
(3) Pentru operațiunile prevăzute la art. 2, beneficiar al
fondurilor, în sensul prezentelor norme, poate fi considerat,
după caz: entitatea care primește fondurile respective și
realizează obiectivele/proiectele prevăzute la art. 2 sau
unitatea care gestionează fondurile respective și realizează
finanțarea obiectivelor/proiectelor pentru unul sau mai mulți
beneficiari.
Art. 4. — (1) Restituirea taxei pe valoarea adăugată,
prevăzută la art. 3 alin. (1) lit. a), se efectuează de
organele fiscale teritoriale la cererea beneficiarilor.
(2) Cererile de restituire a taxei pe valoarea adăugată
se depun la organul fiscal teritorial la care sunt înregistrați
titularii cererii, trimestrial, cel mai târziu până la finele lunii
următoare încheierii unui trimestru, și vor fi însoțite numai
de documente aferente cumpărărilor efectuate în trimestrul
pentru care se solicită restituirea taxei pe valoarea
adăugată. Nedepunerea în termen și necuprinderea tuturor
documentelor justificative atrag pierderea dreptului de
restituire a taxei pe valoarea adăugată.
(3) Prin derogare de la prevederile alin. (2), în cazuri
temeinic justificate, la solicitarea beneficiarilor, ministrul
finanțelor publice poate aproba repunerea în termen a
cererii de restituire a taxei pe valoarea adăugată, în
situația în care aceasta și/sau documentele justificative nu
au fost depuse în termenul prevăzut la alin. (2). Cererile
de repunere în termen trebuie depuse la organul fiscal
teritorial împreună cu documentele justificative, în termen
de cel mult un an de la data expirării termenului prevăzut

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005
la alin. (2). Organele fiscale teritoriale vor analiza dacă
sunt îndeplinite toate condițiile de aplicare a scutirii de taxă
pe valoarea adăugată, prevăzute de prezentele norme, și
dacă există motive temeinic justificate pentru solicitarea
repunerii în termen. În urma analizei organele fiscale
teritoriale vor proceda astfel:
a) dacă sunt îndeplinite condițiile de aplicare a scutirii de
taxă pe valoarea adăugată și consideră justificată solicitarea,
vor întocmi o notă cu propunerea de repunere în termen,
care va fi transmisă Direcției generale legislație impozite
indirecte din cadrul Ministerului Finanțelor Publice, în
vederea înaintării spre aprobare ministrului finanțelor publice;
b) dacă nu consideră justificată solicitarea sau nu sunt
îndeplinite condițiile pentru aplicarea scutirii de taxă pe
valoarea adăugată, vor comunica solicitanților motivele
respingerii cererii de repunere în termen.
(4) Documentația necesară pentru restituirea taxei pe
valoarea adăugată trebuie să cuprindă:
a) cererea de restituire a taxei pe valoarea adăugată,
potrivit modelului prezentat în anexa nr. 1;
b) copie de pe certificatul de înregistrare fiscală al
solicitantului;
c) facturi fiscale sau alte documente legal aprobate din
care să rezulte cuantumul taxei pe valoarea adăugată
aferente achizițiilor de bunuri și/sau servicii pentru care se
solicită restituirea taxei pe valoarea adăugată;
d) dovada plății până la data soluționării cererii pentru
bunurile sau serviciile achiziționate pentru care se solicită
restituirea taxei pe valoarea adăugată (dispoziții de plată,
dispoziții de încasare, ordine de plată, cecuri, extrase de
cont, chitanțe, bonuri fiscale emise de aparate de marcat
electronice fiscale sau alte documente de plată);
e) documente din care să rezulte modalitatea de finanțare,
însoțite de traducerea autorizată a acestora, după caz;
f) adresa din partea agenției de implementare prin care
sunt definite părțile implicate în derularea operațiunilor,
respectiv beneficiari, contractori și subcontractori, în
înțelesul prezentelor norme, după caz;
g) copii de pe documentele care atestă calitatea de
plătitor de taxă pe valoarea adăugată a furnizorilor de
bunuri sau a prestatorilor de servicii, contractori și/sau
subcontractori.
(5) Restituirea taxei pe valoarea adăugată se realizează
conform prevederilor ordinului ministrului finanțelor publice
privind aprobarea procedurii de soluționare a cererilor de
restituire a taxei pe valoarea adăugată în cazul
operațiunilor scutite de taxa pe valoarea adăugată,
prevăzute de Codul fiscal.
Art. 5. — (1) Certificatul de scutire de taxă pe valoarea
adăugată, prevăzut la art. 3 alin. (1) lit. b), al cărui model
este prezentat în anexa nr. 2, se eliberează la cererea
beneficiarilor fondurilor, indiferent dacă sunt sau nu
înregistrați ca plătitori de taxă pe valoarea adăugată, de
către direcția generală a finanțelor publice județeană sau a
municipiului București, la care sunt înregistrați ca plătitori
de impozite și taxe, sau, după caz, de către Direcția
generală de administrare a marilor contribuabili. În situația
în care există un contract și, respectiv, un contractor
pentru mai mulți beneficiari, certificatul de scutire de taxă
pe valoarea adăugată se poate elibera agenției de
implementare, care este obligată să înștiințeze în scris
organele fiscale teritoriale la care sunt înregistrați ca
plătitori de impozite și taxe beneficiarii fondurilor asupra
faptului că pentru contractul în cauză certificatul de scutire
nu va fi solicitat de beneficiarii fondurilor.
(2) Beneficiarii fondurilor prevăzute la art. 1 și 2 sau,
după caz, agențiile de implementare trebuie să prezinte
următoarea documentație în vederea eliberării certificatului
de scutire de taxă pe valoarea adăugată:
a) cererea de eliberare a certificatului de scutire de taxă
pe valoarea adăugată;

13

b) copii de pe documentele care atestă calitatea de
plătitor de taxă pe valoarea adăugată a furnizorilor de
bunuri sau a prestatorilor de servicii, contractori ori
subcontractori, după caz;
c) documente din care să rezulte modalitatea de
finanțare, conform art. 1 și 2, însoțite de traducerea
autorizată a acestora, după caz;
d) copie de pe contractele încheiate cu contractorii,
însoțite de traducerea autorizată, după caz, sau cel puțin
traducerea acordului de contract și a ofertei financiare,
care poate fi numită și buget detaliat, lista de cantități, lista
de prețuri sau programul plăților;
e) copii de pe contractele încheiate de contractori cu
subcontractorii;
f) atunci când există o agenție de implementare,
aceasta trebuie să elibereze o adresă prin care sunt
definite părțile implicate în derularea operațiunilor, respectiv
beneficiari, contractori și subcontractori, în înțelesul
prezentelor norme, și în care se menționează persoana
care solicită certificatul de scutire de taxă pe valoarea
adăugată, respectiv beneficiarul fondurilor sau agenția de
implementare.
(3) Certificatul de scutire de taxă pe valoarea adăugată
eliberat este valabil pentru livrările de bunuri și prestările
de servicii efectuate de la data eliberării pe toată durata
de realizare a obiectivului/proiectului și, după caz, pentru
facturi emise după finalizarea obiectivelor/proiectelor, dacă
se face dovada existenței sursei de finanțare din fondurile
prevăzute la art. 1 și 2. În situația în care, ulterior eliberării
certificatului de scutire de taxă pe valoarea adăugată, se
schimbă contractorii sau subcontractorii ori se
suplimentează fondurile inițiale sau se încheie contracte noi
cu contractori și subcontractori pentru realizarea obiectivului
sau proiectului, certificatul inițial poate fi modificat sau
suplimentat, cu respectarea condițiilor prevăzute de
prezentele norme, menționându-se data de la care
modificarea/suplimentarea este valabilă.
(4) Furnizorii de bunuri și/sau prestatorii de servicii,
contractori sau subcontractori, au obligația să menționeze
pe factură numărul și data certificatului în baza căruia
facturează în regim de scutire.
Art. 6. — (1) Pentru operațiunile efectuate înainte de
eliberarea certificatului de scutire de taxă pe valoarea
adăugată se aplică prevederile art. 3 alin. (1) lit. a) în cazul
beneficiarilor care nu sunt plătitori de taxă pe valoarea
adăugată și prevederile alin. (2) în cazul beneficiarilor
înregistrați ca plătitori de taxă pe valoarea adăugată.
(2) Beneficiarii înregistrați ca plătitori de taxă pe
valoarea adăugată, care nu au solicitat certificate de
scutire de taxă pe valoarea adăugată pentru contractori și
subcontractori, au dreptul să deducă taxa pe valoarea
adăugată aferentă achizițiilor destinate realizării obiectivelor
și proiectelor finanțate din fondurile prevăzute la art. 1 și 2.
Art. 7. — Direcțiile generale ale finanțelor publice
județene, respectiv a municipiului București, și Direcția
generală de administrare a marilor contribuabili au obligația
să țină evidența certificatelor de scutire de taxă pe
valoarea adăugată, eliberate conform prezentelor norme,
într-un registru de evidență numerotat și parafat, să
întocmească lunar lista cuprinzând contractorii și
subcontractorii înscriși în certificatele de scutire de taxă pe
valoarea adăugată eliberate în cursul lunii expirate și să o
transmită, până la data de 5 a lunii următoare, organelor
fiscale teritoriale la care aceștia sunt înregistrați ca plătitori
de impozite și taxe.
Art. 8. — Cazurile în care aplicarea scutirii de taxă pe
valoarea adăugată pentru bunurile și serviciile finanțate din
fondurile prevăzute la art. 1 și 2 nu se poate realiza în
condițiile prevăzute de prezentele norme vor fi soluționate
de către Comisia fiscală centrală.
Art. 9. — Anexele nr. 1 și 2*) fac parte integrantă din
prezentele norme.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.144/19.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.144/19.XII.2005

15

PDF compression, OCR, web-optimization with CVISION's PdfCompressor

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de lege
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Încheierea judecătorului-delegat de înmatriculare în registrul comerțului a societății cooperative, conform Legii nr. 1/2005;
6.2. Hotărârea adunării generale opozabilă terților. În cazul în care această hotărâre implică modificarea actului constitutiv,
se publică numai actul adițional cuprinzând textul integral al clauzelor modificatoare;
6.3. Hotărârea judecătorească irevocabilă de anulare a hotărârii adunării generale;
6.4. Hotărârea adoptată de adunarea generală a membrilor cooperatori prin care se aprobă situația financiară anuală;
6.5. Hotărârea adunării generale pentru majorarea capitalului social, numai dacă majorarea este mai mare de 10%;
6.6. Proiectul de fuziune sau de diviziune, vizat de judecătorul-delegat, integral sau în extras, potrivit dispoziției judecătorului-delegat sau cererii părților,
cu cel puțin 30 de zile înaintea adunării generale a membrilor cooperatori;
6.7. Actul modificator al actului constitutiv al societății cooperative absorbante, vizat de judecătorul-delegat;
6.8. Actul prin care se comunică la registrul comerțului dizolvarea societății;
6.9. Actul de numire a lichidatorilor, precum și orice alt act care ar aduce schimbări în persoana acestora.
Tarifele de publicare cuprind T.V.A. în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000 lei/pag.
490.000 lei/pag.
490.000 lei/pag.
875.000 lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49
720.000 lei/pag. de manuscris/72
490.000 lei/pag. de manuscris/49
490.000 lei/pag. de manuscris/49
490.000 lei/pag. de manuscris/49

lei
lei
lei
lei
lei

noi/pag.
noi/pag.
noi/pag.
noi/pag.
noi/pag.

de
de
de
de
de

manuscris
manuscris
manuscris
manuscris
manuscris

490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.144/19.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067301]
ISSN 1453—4495

PDF compression, OCR, web-optimization with CVISION's PdfCompressor

