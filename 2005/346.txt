Anul 173 (XVII) — Nr. 346

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 aprilie 2005

SUMAR

Nr.

Pagina

Nr.
agriculturii, silviculturii, industriei alimentare și a
Academiei de Științe Agricole și Silvice îGheorghe
Ionescu-Șișești“ ........................................................

5–7

319.

— Hotărâre pentru modificarea art. 15 din
Hotărârea Guvernului nr. 168/2005 privind
organizarea și funcționarea Ministerului Sănătății...

7

327.

— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea unor efecte ale calamităților naturale
produse în județul Buzău .......................................

8

DECIZII ALE CURȚII CONSTITUȚIONALE
Decizia nr. 120 din 1 martie 2005 referitoare la excepția
de neconstituționalitate a dispozițiilor art. 31 alin. 1
și 2 și ale art. 34 alin. 2 din Codul de procedură
civilă ..........................................................................
ORDONANȚE ȘI HOTĂRÂRI
ALE GUVERNULUI ROMÂNIEI
29.

— Ordonanță de urgență pentru modificarea Legii
nr. 290/2002 privind organizarea și funcționarea
unităților de cercetare-dezvoltare din domeniile

Pagina

2–5

2

MONITORUL OFICIAL AL ROMÂNIEI, PARTEA I, Nr. 346/25.IV.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 120
din 1 martie 2005

referitoare la excepția de neconstituționalitate a dispozițiilor art. 31 alin. 1 și 2
și ale art. 34 alin. 2 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a
dispozițiilor art. 31 alin. 1 și 2 și ale art. 34 alin. 2 din Codul
de procedură civilă, excepție ridicată de Ana Neagu în
Dosarul nr. 1.846/2004 al Judecătoriei Sectorului 2 București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată. Invocă în acest sens jurisprudența în materie
a Curții Constituționale, respectiv Decizia nr. 244 din
17 septembrie 2002, publicată în Monitorul Oficial al
României, Partea I, nr. 753 din 15 octombrie 2002, și
Decizia nr. 196 din 13 mai 2003, publicată în Monitorul
Oficial al României, Partea I, nr. 416 din 13 iunie 2003,
arătând că motivele pentru care excepția de
neconstituționalitate a fost respinsă își mențin valabilitatea
și în prezenta cauză.
CURTEA,

având în vedere actele și lucrările dosarului, reține
următoarele:
Prin Încheierea din 4 octombrie 2004, pronunțată în
Dosarul nr. 1.846/2004, Judecătoria Sectorului 2 București
a sesizat Curtea Constituțională cu excepția de
neconstituționalitate a dispozițiilor art. 31 alin. 1 și 2 și ale
art. 34 alin. 2 din Codul de procedură civilă, excepție
ridicată de Ana Neagu.
În susținerea excepției de neconstituționalitate autorul
acesteia arată că dispozițiile art. 31 alin. 1 din Codul de
procedură civilă contravin prevederilor art. 16 alin. (1) și (2)
din Constituție, întrucât instituie un regim discriminatoriu,
permițând instanței de judecată ascultarea judecătorului
recuzat numai atunci când aceasta găsește de cuviință.
Arată că părțile sunt obligate să își motiveze cererile de
recuzare, însă judecătorii nu sunt obligați să răspundă cu
privire la cele petrecute în sala de judecată și cu privire la
motivele ce au dus la judecarea lor, creându-se astfel un
tratament diferențiat fără o justificare legală.
Apreciază că dispozițiile art. 31 alin. 1 din Codul de
procedură civilă încalcă și prevederile art. 21 alin. (1) și (2)
din Constituție, deoarece etapa orală și contradictorie a
judecății dispare cu desăvârșire, părțile nemaiputând să-și

susțină punctul de vedere cu privire la o cerere pe care
au formulat-o. Consideră că dispare și caracterul echitabil
al judecății, în momentul în care judecătorul recuzat poate
fi prezent la judecarea cererii de recuzare, dar părții i se
interzice acest lucru. Arată că dispozițiile de lege amintite
mai sus contravin și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale.
Consideră că dispozițiile art. 31 alin. 1 din Codul de
procedură civilă încalcă și dreptul la apărare, întrucât
partea, neputând fi prezentă la soluționarea cererii de
recuzare, nu își poate susține punctul de vedere în fața
instanței. Aceleași dispoziții de lege reprezintă restrângeri
ale tuturor drepturilor amintite, încălcând prevederile art. 53
din Constituție și pe cele ale art. 17 și 18 din Convenția
pentru apărarea drepturilor omului și a libertăților
fundamentale.
În ceea ce privește dispozițiile art. 31 alin. 2 din Codul
de procedură civilă, apreciază că acestea încalcă
dispozițiile art. 21 alin. (3) din Legea fundamentală. Arată
în acest sens că nu există nici o rațiune pentru care una
sau alta dintre probe, în speță interogatoriul, să fie exclusă
cu desăvârșire, cu atât mai mult cu cât nu întotdeauna
părțile pot dovedi veridicitatea cazurilor de recuzare prin
intermediul altor mijloace de probă. Apreciază că de cele
mai multe ori consemnările din caietul grefierului de
ședință reprezintă un rezumat al celor discutate și pot
scăpa aspecte esențiale în dovedirea motivelor de
recuzare. Arată că interzicerea administrării probei cu
interogatoriul judecătorului încalcă și dispozițiile art. 53 din
Constituție și pe cele ale art. 17 și 18 din Convenția
pentru apărarea drepturilor omului și a libertăților
fundamentale.
Referitor la prevederile art. 34 alin. 2 din Codul de
procedură civilă, consideră că acestea încalcă dispozițiile
art. 53 din Legea fundamentală, precum și pe cele ale
art. 13, 17 și 18 din Convenția pentru apărarea drepturilor
omului și a libertăților fundamentale. Arată în acest sens
că, în condițiile în care încheierea prin care s-a respins
cererea de recuzare nu poate fi atacată decât o dată cu
fondul, în cazul în care această încheiere a fost pronunțată
în faza recursului, ea nu mai poate fi atacată prin nici
o cale ordinară, îngrădindu-se astfel dreptul părții la un
proces echitabil, precum și accesul liber la justiție.
Judecătoria Sectorului 2 București arată că instanța de
judecată aplică dispozițiile legale și apreciază asupra
oportunității unei anume măsuri, în speță aceea de a
asculta punctul de vedere al judecătorului recuzat, iar
posibilitatea de a aprecia nu poate fi considerată drept o
discriminare. Mai arată că cerința legiuitorului de a obliga
partea să își motiveze cererea prin care sesizează instanța
este firească, întrucât, în sens contrar, instanța nu ar avea
asupra a ce să se pronunțe și tocmai pentru că punctul de

MONITORUL OFICIAL AL ROMÂNIEI, PARTEA I, Nr. 346/25.IV.2005
vedere al părții este expus în cererea de recuzare, uneori,
în funcție de motivele de recuzare invocate, se apreciază
necesitatea ascultării sau nu a punctului de vedere al
judecătorului recuzat. Constată că în jurisprudența Curții
Constituționale s-a statuat că art. 16 din Constituție vizează
egalitatea în drepturi între cetățeni în ceea ce privește
recunoașterea în favoarea acestora a unor drepturi și
libertăți fundamentale, nu și identitatea de tratament juridic
în ceea ce privește aplicarea unei măsuri, indiferent de
natura ei.
Arată că dispozițiile art. 31 alin. 1 din Codul de
procedură civilă nu încalcă dreptul părții de a se adresa
liber justiției atâta vreme cât aceasta are posibilitatea să
indice, conform art. 29 din același cod, motivele de
recuzare și, eventual, probele solicitate pentru dovedirea
acestor motive.
În ceea ce privește faptul că partea nu poate fi
prezentă la judecată, iar judecătorul recuzat poate fi
ascultat, apreciază că nu se creează un tratament
diferențiat, partea având posibilitatea, fără nici un fel de
îngrădire, să-și motiveze pe larg cererea de recuzare, iar
judecătorul poate fi ascultat doar cu privire la motivele de
recuzare.
Constată că motivele de recuzare pot fi dovedite prin
înscrisuri, început de dovadă scrisă, completate cu declarații
de martori ori prin declarații de martori, legea interzicând
proba cu interogatoriu, dar acest fapt nu încalcă dreptul la
apărare sau dreptul la un proces echitabil atâta vreme cât
partea este obligată să-și motiveze cererea, iar judecătorul
poate fi ascultat cu privire la motivele de recuzare.
Apreciază că nu poate fi primită susținerea pârâtului în
sensul că nu există posibilitatea redării integrale și fidele a
dezbaterilor ce au loc în sală, întrucât este de principiu că
notele grefierului reflectă fidel susținerile părților și
dezbaterile ce au loc în sala de judecată.
Arată că, în conformitate cu jurisprudența Curții
Constituționale, reglementarea de către legiuitor, în limitele
competenței ce i-a fost conferită prin Constituție, a
condițiilor de exercitare a unui drept, subiectiv sau
procesual, nu constituie o restrângere a exercițiului
acestuia, ci doar o modalitate eficientă de a preveni
exercitarea sa abuzivă în detrimentul altor titulari de
drepturi în egală măsură ocrotite.
În concluzie, instanța de judecată consideră că excepția
de neconstituționalitate a dispozițiilor art. 31 alin. 1 și 2 și
ale art. 34 alin. 2 din Codul de procedură civilă este
neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția de
neconstituționalitate ridicată.
Guvernul consideră că egalitatea în fața legii se
apreciază prin aplicarea aceluiași tratament juridic
persoanelor care se află în situații identice. Or, în
susținerea excepției, încălcarea principiului egalității de
tratament se apreciază prin discriminarea existentă între
judecătorul care nu este obligat să răspundă cu privire la
cererea de recuzare și părțile care sunt obligate să-și
motiveze cererea de recuzare.
Arată că cererea de recuzare nu constituie o acțiune de
sine stătătoare, având ca obiect realizarea sau
recunoașterea unui drept subiectiv al autorului cererii, ci o

3

procedură integrată procesului în curs de judecată, al cărei
scop este tocmai asigurarea desfășurării normale a
judecății, iar nu împiedicarea accesului liber la justiție.
Tocmai în considerarea acestui principiu constituțional
legiuitorul a prevăzut posibilitatea atacării numai o dată cu
fondul a încheierii prin care s-a respins cererea de
recuzare, spre deosebire de încheierile prin care se
încuviințează sau se respinge abținerea, ca și de aceea
prin care se încuviințează recuzarea, care nu sunt supuse
nici unei căi de atac.
Constată că dispozițiile art. 34 alin. 1 din Codul de
procedură civilă sunt în conformitate cu prevederile art. 126
alin. (2) și ale art. 129 din Constituție, precum și că în
jurisprudența sa Curtea Constituțională a statuat în mod
constant că accesul liber la justiție nu presupune accesul
la toate instanțele judecătorești și la toate căile de atac
prevăzute de lege, deoarece acestea sunt stabilite exclusiv
de legiuitor, care, în considerarea unor situații speciale,
poate institui reguli speciale.
În ceea ce privește pretinsa încălcare a dispozițiilor
art. 24 alin. (1) din Constituție, arată că judecarea cererii
de recuzare nu vizează fondul cauzei și nu presupune în
mod necesar dezbateri contradictorii, ci instanța pronunță în
ședință publică o încheiere asupra recuzării. Prin această
reglementare legiuitorul a avut în vedere instituirea unei
proceduri simple și operative de soluționare a acestei
cereri.
Consideră că dispozițiile art. 53 din Legea fundamentală
nu sunt incidente în cauză, întrucât ne aflăm în prezența
reglementării procedurii de judecată, al cărei scop este
tocmai asigurarea desfășurării normale a judecății.
În concluzie, Guvernul consideră că excepția de
neconstituționalitate a dispozițiilor art. 31 alin. 1 și 2 și ale
art. 34 alin. 2 din Codul de procedură civilă este
neîntemeiată.
Avocatul Poporului apreciază că dispozițiile art. 31
alin. 1 și 2 și ale art. 34 alin. 2 din Codul de procedură
civilă nu aduc atingere principiului egalității cetățenilor în
fața legii și a autorităților publice, întrucât se aplică tuturor
persoanelor fizice aflate în situația reglementată de ipoteza
normei juridice, fără a institui privilegii sau discriminări pe
considerente arbitrare.
Constată că prevederile de lege criticate nu încalcă
principiul liberului acces la justiție, respectiv dreptul părților
la un proces echitabil și la soluționarea cauzei într-un
termen rezonabil, deoarece judecarea cererii de recuzare
nu vizează fondul cauzei și nu presupune în mod necesar
dezbateri contradictorii. Apreciază că, prin reglementarea
procedurii de soluționare a cererii de recuzare, legiuitorul a
urmărit să împiedice tergiversarea cauzelor civile, asigurând
soluționarea acestora într-un termen rezonabil.
Arată că, din coroborarea dispozițiilor art. 24 cu cele ale
art. 128 și ale art. 126 alin. (2) din Constituție, rezultă că
reglementarea prin textele de lege criticate a unei
proceduri speciale referitoare la recuzare nu este contrară
dreptului la apărare. În același timp apreciază că
dispozițiile criticate nu pun în discuție nici restrângerea
exercițiului unor drepturi sau al unor libertăți.
În concluzie, Avocatul Poporului consideră că dispozițiile
art. 31 alin. 1 și 2 și ale art. 34 alin. 2 din Codul de
procedură civilă sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

4

MONITORUL OFICIAL AL ROMÂNIEI, PARTEA I, Nr. 346/25.IV.2005
CURTEA,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 31 alin. 1 și 2 și ale art. 34 alin. 2 din
Codul de procedură civilă, care au următorul cuprins:
— Art. 31 alin. 1 și 2: îInstanța decide asupra recuzării,
în camera de consiliu, fără prezența părților și ascultând pe
judecătorul recuzat numai dacă găsește de cuviință.
Nu se admite interogatoriul sau jurământul ca mijloc de
dovadă a motivelor de recuzare.“;
— Art. 34 alin. 2: îÎncheierea prin care s-a respins
recuzarea se poate ataca numai o dată cu fondul.“
Autorul excepției susține că dispozițiile legale criticate
încalcă prevederile art. 16 alin. (1) și (2), art. 21 alin. (1),
(2) și (3), art. 24 alin. (1) și art. 53 din Constituție, care au
următorul conținut:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24 alin. (1): îDreptul la apărare este garantat.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției consideră că se încalcă
și prevederile art. 6 paragraful 1, art. 13, 17 și 18 din
Convenția pentru apărarea drepturilor omului și a libertăților
fundamentale, care au următorul conținut:
— Art. 6 paragraful 1: îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptate
împotriva sa. Hotărârea trebuie să fie pronunțată în mod public,
dar accesul în sala de ședință poate fi interzis presei și
publicului pe întreaga durată a procesului sau a unei părți a
acestuia în interesul moralității, al ordinii publice ori al securității
naționale într-o societate democratică, atunci când interesele
minorilor sau protecția vieții private a părților la proces o impun,

sau în măsura considerată absolut necesară de către instanță
atunci când, în împrejurări speciale, publicitatea ar fi de natură
să aducă atingere intereselor justiției.“;
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“;
— Art. 17: îNici o dispoziție din prezenta convenție nu
poate fi interpretată ca implicând, pentru un stat, un grup sau
un individ, un drept oarecare de a desfășura o activitate sau de
a îndeplini un act ce urmărește distrugerea drepturilor sau a
libertăților recunoscute de prezenta convenție sau de a aduce
limitări mai ample acestor drepturi și libertăți decât acelea
prevăzute de această convenție.“;
— Art. 18: îRestricțiile care, potrivit prezentei convenții,
sunt aduse respectivelor drepturi și libertăți nu pot fi aplicate
decât în scopul pentru care ele au fost prevăzute.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Curtea Constituțională s-a mai pronunțat cu privire la
dispozițiile legale criticate prin raportare la aceleași
dispoziții constituționale, precum și la prevederile art. 6
paragraful 1, art. 13, 17 și 18 din Convenția pentru
apărarea drepturilor omului și a libertăților fundamentale,
prin Decizia nr. 11 din 18 ianuarie 2005, publicată în
Monitorul Oficial al României, Partea I, nr. 154 din
22 februarie 2005. Cu acel prilej Curtea Constituțională a
constatat că, prin reglementarea dispozițiilor art. 31 alin. 1
și 2 din Codul de procedură civilă, legiuitorul a avut în
vedere instituirea unei proceduri simple și operative de
soluționare a cererii de recuzare, întrucât judecarea cererii
de recuzare nu vizează fondul cauzei și nu presupune în
mod necesar dezbateri contradictorii. Încheierea prin care
s-a respins recuzarea se poate ataca o dată cu fondul,
instanța superioară de fond urmând a reface toate actele și
dovezile administrate la prima instanță, atunci când
constată că cererea de recuzare a fost pe nedrept
respinsă. În jurisprudența sa, Curtea a statuat în mod
constant că, în conformitate cu dispozițiile art. 126 alin. (2)
din Constituție, reglementarea procedurii de judecată, care
include și sistemul probator, este de competența exclusivă
a legiuitorului.
De asemenea, Curtea a constatat că cererea de
recuzare nu constituie o acțiune de sine stătătoare, având
ca obiect realizarea sau recunoașterea unui drept subiectiv
al autorului cererii, ci o procedură integrată procesului în
curs de judecată, al
cărei scop este asigurarea
desfășurării normale a judecății, astfel încât nu poate fi
reținută critica de neconstituționalitate a dispozițiilor art. 34
alin. 2 din Codul de procedură civilă față de prevederile
art. 21 din Constituție. Tocmai în considerarea principiului
liberului acces la justiție legiuitorul a prevăzut posibilitatea
atacării numai o dată cu fondul a încheierii prin care s-a
respins cererea de recuzare, spre deosebire de încheierile
prin care se încuviințează sau se respinge abținerea,
precum și de aceea prin care se încuviințează recuzarea,
care nu sunt supuse nici unei căi de atac.
În ceea ce privește pretinsa încălcare a dispozițiilor
art. 16 alin. (1) și (2), precum și ale art. 53 din Constituție,
Curtea a constatat că, prin dispozițiile legale criticate,
legiuitorul nu a instituit un tratament discriminatoriu, ci un

MONITORUL OFICIAL AL ROMÂNIEI, PARTEA I, Nr. 346/25.IV.2005
regim legal diferit, impus de existența unor situații
procesuale diferite.
În același timp Curtea a reținut că dispozițiile de lege
supuse controlului de constituționalitate nu contravin nici
art. 6 paragraful 1 din Convenția pentru apărarea
drepturilor omului și a libertăților fundamentale, întrucât
acestea se referă exclusiv la soluționarea în fond a cauzei,
el nefiind aplicabil unei proceduri derivate, cu caracter
derogatoriu, astfel cum este recuzarea.
De asemenea, Curtea a constatat că, întrucât dispozițiile
legale criticate nu contravin prevederilor constituționale ale
art. 21 din Constituție, care consacră accesul liber la
justiție, și nici celor ale art. 24 din Legea fundamentală,

5

care garantează dreptul la apărare, nu poate fi primită nici
critica autorului excepției potrivit căreia modul de
soluționare a cererii de recuzare determină o restrângere
nejustificată a accesului liber la justiție și a dreptului la
apărare, aducându-se astfel atingere art. 13, 17 și 18 din
Convenția pentru apărarea drepturilor omului și a libertăților
fundamentale.
Deoarece nu au intervenit elemente noi de natură să
justifice schimbarea jurisprudenței Curții Constituționale, cele
statuate în decizia menționată își mențin valabilitatea și în
prezenta cauză, astfel încât excepția de neconstituționalitate
invocată urmează să fie respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. 1 și 2 și ale art. 34 alin. 2 din Codul de
procedură civilă, excepție ridicată de Ana Neagu în Dosarul nr. 1.846/2004 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 1 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 290/2002 privind organizarea și funcționarea unităților
de cercetare-dezvoltare din domeniile agriculturii, silviculturii, industriei alimentare
și a Academiei de Științe Agricole și Silvice îGheorghe Ionescu-Șișești“
Având în vedere necesitatea salvării fondului genetic național de animale de blană, existent în cadrul Stațiunii de
Cercetare și Producție pentru Animale de Blană Târgu Mureș, prin preluarea în structura Regiei Naționale a Pădurilor —
Romsilva, cât și a deblocării conturilor bancare ale unităților de cercetare-dezvoltare, în vederea efectuării lucrărilor
agricole de primăvară necesare realizării programului de multiplicare a semințelor și materialului săditor din categorii
biologice superioare, precum și a obținerii furajelor necesare pentru animalele de rasă,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 290/2002 privind organizarea și
funcționarea unităților de cercetare-dezvoltare din domeniile
agriculturii, silviculturii, industriei alimentare și a Academiei
de Științe Agricole și Silvice îGheorghe Ionescu-Șișești“,
publicată în Monitorul Oficial al României, Partea I, nr. 358
din 29 mai 2002, cu modificările și completările ulterioare,
se modifică după cum urmează:
1. Alineatul (1) al articolului 7 va avea următorul
cuprins:
îArt. 7. — (1) Unitățile de cercetare-dezvoltare prevăzute
în anexa nr. 1 b) și la nr. crt. 4 din anexa nr. 5, inclusiv
sectorul de cercetare cu suprafața și baza materială

aferente de la Institutul de Cercetare și Inginerie
Tehnologică pentru Irigații și Drenaje Băneasa Giurgiu, se
reorganizează ca institute naționale de cercetare-dezvoltare
în subordinea Ministerului Agriculturii, Pădurilor și Dezvoltării
Rurale și în coordonarea științifică a Academiei de Științe
Agricole și Silvice «Gheorghe Ionescu-Șișești». Unitățile de
cercetare-dezvoltare prevăzute în anexa nr. 1a) la
nr. crt. 1, 2 și 9 se reorganizează ca institute naționale de
cercetare-dezvoltare în coordonarea Academiei de Științe
Agricole și Silvice «Gheorghe Ionescu-Șișești», prin
derogare de la prevederile Ordonanței Guvernului
nr. 57/2002, aprobată cu modificări și completări prin

6

MONITORUL OFICIAL AL ROMÂNIEI, PARTEA I, Nr. 346/25.IV.2005

Legea nr. 324/2003, cu modificările ulterioare. Unitățile de
cercetare-dezvoltare prevăzute în anexa nr. 1 a), cu
excepția celor de la nr. crt. 1, 2 și 9, în anexa nr. 2 și în
anexa nr. 5 la nr. crt. 2 și 3 se reorganizează ca institute,
centre și stațiuni de cercetare-dezvoltare organizate ca
instituții publice, cu personalitate juridică, în subordinea
Academiei de Științe Agricole și Silvice «Gheorghe
Ionescu-Șișești». Unitățile de cercetare-dezvoltare prevăzute
în anexa nr. 1 a), cu excepția celor de la nr. crt. 1, 2 și
9, și în anexa nr. 5, cu excepția celor de la nr. crt. 1 și 4,
vor putea fi organizate, după obținerea acreditării, ca
institute naționale de cercetare-dezvoltare în coordonarea
Academiei de Științe Agricole și Silvice «Gheorghe
Ionescu-Șișești», prin derogare de la prevederile Ordonanței
Guvernului nr. 57/2002, aprobată cu modificări și completări
prin Legea nr. 324/2003, cu modificările ulterioare.
Societățile comerciale prevăzute în anexa nr. 5 se
reorganizează potrivit hotărârii adunării generale a
acționarilor, pe baza structurii și a patrimoniului existente la
data de 31 decembrie 2004. Unitățile de cercetaredezvoltare prevăzute în anexa nr. 3 se reorganizează în
societăți comerciale. Stațiunile de cercetare-dezvoltare și
fermele Istrița și Stoenești, prevăzute în anexa nr. 4, se
preiau în cadrul instituțiilor de învățământ superior agricol
de stat. Societatea Comercială «Stațiunea de Cercetare și
Producție pentru Animale de Blană» — S.A. Târgu Mureș,
prevăzută la nr. crt. 1 din anexa nr. 5, se reorganizează
potrivit hotărârii adunării generale a acționarilor, pe baza
structurii și a patrimoniului existente la data de
31 decembrie 2004, în stațiune de cercetare-dezvoltare,
unitate fără personalitate juridică, în structura Regiei
Naționale a Pădurilor — Romsilva și în coordonarea
științifică a Academiei de Științe Agricole și Silvice
«Gheorghe Ionescu Șișești».“
2. Articolul 223 va avea următorul cuprins:
îArt. 223. — Suprafețele de teren trecute, potrivit Legii
nr. 147/2004, în administrarea institutelor, unităților,
centrelor, stațiunilor de cercetare-dezvoltare din domeniul
agricol, precum și a instituțiilor de învățământ superior
agricol și silvic rămân în administrarea acestora, cu
excepția terenurilor agricole prevăzute în anexa nr. 7,
necesare reconstituirii dreptului de proprietate privată
persoanelor îndreptățite, solicitate în baza Legii fondului
funciar nr. 18/1991, republicată, cu modificările și
completările ulterioare.“
Art. II. — (1) Unitățile de cercetare-dezvoltare din
domeniile agriculturii, silviculturii, industriei alimentare și ale
Academiei de Științe Agricole și Silvice îGheorghe
Ionescu-Șișești“, care nu s-au reorganizat până în prezent,
se reorganizează până la data de 31 decembrie 2005, la
propunerea Academiei de Științe Agricole și Silvice
îGheorghe Ionescu-Șișești“, prin hotărâre a Guvernului,
inițiată de Ministerul Agriculturii, Pădurilor și Dezvoltării
Rurale, cu avizul Ministerului Educației și Cercetării și al
Academiei de Științe Agricole și Silvice îGheorghe IonescuȘișești“.
(2) Reorganizările ulterioare datei de 31 decembrie 2005
se fac prin hotărâri ale Guvernului, inițiate de Ministerul
Agriculturii, Pădurilor și Dezvoltării Rurale, cu avizul
Ministerului Educației și Cercetării și al Academiei de
Științe Agricole și Silvice îGheorghe Ionescu-Șișești“.

Art. III. — (1) Unitățile de cercetare-dezvoltare
reorganizate ca institute naționale sau ca instituții publice,
cuprinse în anexele nr. 1 a), 1 b), 2, 4, 5 și 6 la Legea
nr. 290/2002, astfel cum au fost modificate prin Legea
nr. 147/2004, beneficiază de următoarele înlesniri la plata
obligațiilor fiscale restante:
a) scutirea de la plată a obligațiilor bugetare restante la
data intrării în vigoare a Legii nr. 147/2004 privind
aprobarea Ordonanței de urgență a Guvernului nr. 78/2003
pentru modificarea și completarea Legii nr. 290/2002
privind organizarea și funcționarea unităților de cercetaredezvoltare din domeniile agriculturii, silviculturii, industriei
alimentare și a Academiei de Științe Agricole și Silvice
îGheorghe Ionescu-Șișești“ și neachitate prin orice
modalitate prevăzută de lege, reprezentând impozite, taxe,
contribuții și alte sume datorate bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor
pentru șomaj, cu excepția contribuției pentru pensia
suplimentară, contribuției individuale de asigurări sociale,
contribuției individuale de asigurări pentru șomaj,
contribuției datorate Fondului național unic de asigurări
sociale de sănătate de către persoanele asigurate care au
calitatea de angajat, taxei pe valoarea adăugată
suspendate în vamă, impozitului pe salarii, impozitului pe
veniturile din salarii, impozitului pe dividende și a celorlalte
impozite cu reținere la sursă, care urmează a fi achitate în
termen de 90 de zile de la data intrării în vigoare a
prezentei ordonanțe de urgență;
b) fac obiectul înlesnirilor la plată prevăzute la lit. a) și
sumele preluate pentru încasare de către Autoritatea pentru
Valorificarea Activelor Statului, reprezentând contribuția
datorată Fondului național unic de asigurări sociale de
sănătate;
c) scutirea de la plată a dobânzilor și penalităților de
orice fel aferente obligațiilor bugetare restante la data
intrării în vigoare a Legii nr. 147/2004, calculate și datorate
până la data intrării în vigoare a prezentei ordonanțe de
urgență;
d) scutirea de la plată a obligațiilor bugetare restante la
data intrării în vigoare a Legii nr. 147/2004, datorate
bugetelor locale, reprezentând impozite, taxe, contribuții și
alte venituri, precum și a dobânzilor și penalităților de orice
fel, calculate până la data intrării în vigoare a prezentei
ordonanțe de urgență.
(2) Sumele ce fac obiectul înlesnirilor la plată prevăzute
la alin. (1) sunt cele stabilite în certificatele de obligații
bugetare eliberate, conform legii, pe baza actelor de
control de către organele competente ale Ministerului
Finanțelor Publice și ale autorităților administrației publice
locale, după caz.
(3) După publicarea în Monitorul Oficial al României,
Partea I, a hotărârilor Guvernului privind reorganizarea
unităților de cercetare-dezvoltare prevăzute la art. II,
organele teritoriale ale Ministerului Finanțelor Publice în a
căror rază teritorială se află domiciliul fiscal al
contribuabililor acordă înlesnirile la plată reglementate la
alin. (1) lit. a), b) și c), după autorizarea ajutorului de stat
de către Consiliul Concurenței, până cel târziu la data de
30 iunie 2006.

MONITORUL OFICIAL AL ROMÂNIEI, PARTEA I, Nr. 346/25.IV.2005
(4) Înlesnirile la plată reglementate la alin. (1) lit. d) se
acordă de autoritățile administrației publice locale în
condițiile prevăzute la alin. (3).
(5) Ministerul Agriculturii, Pădurilor și Dezvoltării Rurale
este mandatat să notifice Consiliului Concurenței
eventualele scheme de ajutor de stat, în conformitate cu
prevederile legale în materie de ajutor de stat.
(6) Obligațiile bugetare neachitate, reprezentând
impozite, taxe, contribuții și alte venituri bugetare, inclusiv
accesorii aferente acestora, datorate după intrarea în
vigoare a Legii nr. 147/2004, se vor achita în termen de

7

90 de zile de la data intrării în vigoare a prezentei
ordonanțe de urgență.
Art. IV. — Legea nr. 290/2002 privind organizarea și
funcționarea unităților de cercetare-dezvoltare din domeniile
agriculturii, silviculturii, industriei alimentare și a Academiei
de Științe Agricole și Silvice îGheorghe Ionescu-Șișești“, cu
modificările și completările ulterioare, precum și cu cele
aduse prin prezenta ordonanță de urgență, va fi republicată
după aprobarea acesteia prin lege, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul administrației și internelor,
Anghel Andreescu,
secretar de stat
Președintele Autorității pentru Valorificarea Activelor Statului,
Gabriel Ionel Zbîrcea
p. Ministrul finanțelor publice,
Sebastian Bodu,
secretar de stat

București, 14 aprilie 2005.
Nr. 29.
GUVERNUL ROMÂNIEI

HOTĂRÂRE
pentru modificarea art. 15 din Hotărârea Guvernului
nr. 168/2005 privind organizarea și funcționarea
Ministerului Sănătății
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 15 din Hotărârea Guvernului nr. 168/2005
privind organizarea și funcționarea Ministerului Sănătății, publicată în
Monitorul Oficial al României, Partea I, nr. 249 din 25 martie 2005, se
modifică și va avea următorul cuprins:
îArt. 15. — (1) Ministerul Sănătății are în dotare, pentru transportul
persoanelor din aparatul propriu, un număr de autoturisme cu un consum
lunar de carburanți, stabilit potrivit normelor legale în vigoare.
(2) Pentru îndeplinirea activităților specifice, Ministerul Sănătății are în
dotare un parc de autoturisme potrivit anexei nr. 3.“
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul sănătății,
Ioan Roman,
secretar de stat
Ministrul finanțelor publice,
Ionel Popescu
București, 14 aprilie 2005.
Nr. 319.

8

MONITORUL OFICIAL AL ROMÂNIEI, PARTEA I, Nr. 346/25.IV.2005
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului, prevăzut
în bugetul de stat pe anul 2005, pentru înlăturarea unor efecte ale calamităților naturale
produse în județul Buzău
În temeiul art. 108 din Constituția României, republicată, al art. 30 alin. (4) din Legea nr. 500/2002 privind finanțele
publice, cu modificările ulterioare, precum și al art. 21 lit. b) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă alocarea sumei de 18.000 milioane
lei din Fondul de intervenție la dispoziția Guvernului,
prevăzut în bugetul de stat pe anul 2005, bugetului propriu
al județului Buzău, pentru finanțarea lucrărilor urgente de
refacere a podului din beton precomprimat, situat pe drumul
județean DJ 102 B la km 25+569, peste pârâul Bâsca

Chiojdului, comuna Calvini, afectat de calamitățile naturale
produse în luna februarie 2005.
Art. 2. — Utilizarea sumei prevăzute la art. 1 se face de
către ordonatorul principal de credite, potrivit dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 21 aprilie 2005.
Nr. 327.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 346/25.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015999]
ISSN 1453—4495

