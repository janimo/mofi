PARTEA

Anul 173 (XVII) — Nr. 313

I

LEGI, DECRETE, HOTĂRÂRI ȘI ALTE ACTE

Joi, 14 aprilie 2005

SUMAR

Nr.

Pagina

Nr.
DECIZII ALE CURȚII CONSTITUȚIONALE

LEGI ȘI DECRETE
72.

— Lege pentru aprobarea Ordonanței de urgență
a Guvernului nr. 99/2004 privind instituirea
Programului de stimulare a înnoirii Parcului
național auto ..............................................................

194.

— Decret privind promulgarea Legii pentru
aprobarea Ordonanței de urgență a Guvernului
nr. 99/2004 privind instituirea Programului de
stimulare a înnoirii Parcului național auto .............

Pagina

2–3

Decizia nr. 93 din 10 februarie 2005 referitoare la
excepția de neconstituționalitate a dispozițiilor
art. 6 alin. (5) din Regulamentul-cadru de
organizare și funcționare a consiliilor locale,
aprobat prin Ordonanța Guvernului nr. 35/2002 ...

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3

´
73.

195.

148.

— Lege privind respingerea Ordonanței de
urgență a Guvernului nr. 1/2005 pentru
modificarea Ordonanței de urgență a Guvernului
nr. 99/2004 privind instituirea Programului de
stimulare a înnoirii Parcului național auto .............

3

— Decret pentru promulgarea Legii privind
respingerea Ordonanței de urgență a Guvernului
nr. 1/2005 pentru modificarea Ordonanței de
urgență a Guvernului nr. 99/2004 privind instituirea
Programului de stimulare a înnoirii Parcului
național auto ..............................................................

4

— Ordin al ministrului economiei și comerțului
privind modificarea Ordinului ministrului economiei
și comerțului nr. 170/2004 pentru modificarea
Ordinului ministrului industriei și resurselor
nr. 282/2002 privind desemnarea organismelor de
inspecție a instalațiilor, echipamentelor și
dispozitivelor utilizate în scopul limitării emisiilor de
compuși organici volatili rezultați din depozitarea,
încărcarea, descărcarea și distribuția benzinei la
terminale și la stațiile de benzină ...........................

7–8

2

MONITORUL OFICIAL AL ROMÂNIEI, PARTEA I, Nr. 313/14.IV.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 99/2004
privind instituirea Programului de stimulare a înnoirii Parcului național auto
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 99 din 10 noiembrie 2004 privind instituirea Programului
de stimulare a înnoirii Parcului național auto, publicată în
Monitorul Oficial al României, Partea I, nr. 1.106 din
26 noiembrie 2004, cu următoarele modificări și completări:
1. Titlul ordonanței de urgență va avea următorul
cuprins:
îO R D O N A N Ț Ă D E U R G E N Ț Ă
privind instituirea Programului de stimulare a înnoirii
Parcului auto național“
2. La articolul 1, punctul 3 va avea următorul cuprins:
î3. încurajarea îmbunătățirii schemelor de sporire a
atractivității.“
3. La articolul 1, punctul 4 se abrogă.
4. Articolul 2 va avea următorul cuprins:
îArt. 2. — Prin prezenta ordonanță de urgență se
instituie Programul de stimulare a înnoirii Parcului auto
național, denumit în continuare Program.“
5. La articolul 3, punctul 2 se abrogă.
6. La articolul 3, punctul 3 va avea următorul cuprins:
î3. autoturism uzat — orice autoturism înmatriculat în
România, având o vechime mai mare sau egală cu 12 ani
de la data primei înmatriculări, care conține cumulativ
următoarele componente esențiale: motorul, transmisia,
trenul de rulare, caroseria, șasiul, precum și echipamentele
electronice de gestionare a funcțiilor vehiculului și
dispozitivul catalizator, dacă acestea au fost prevăzute din
fabricație;“.
7. La articolul 3, punctul 5 va avea următorul cuprins:
î5. proprietar — orice persoană fizică având domiciliul
sau reședința în România, care deține un autoturism uzat,
înmatriculat pe numele său;“.
8. La articolul 3, punctul 6 va avea următorul cuprins:
î6. producător validat — orice persoană juridică,
producător, importator autorizat sau reprezentanții autorizați
ai acestora, cărora le-a fost aprobată cererea de înscriere
în Program;“.
9. La articolul 3, punctul 8 se abrogă.
10. La articolul 3, punctul 9 se abrogă.
11. Articolul 4 va avea următorul cuprins:
îArt. 4. — Orice persoană juridică, producător,
importator autorizat sau reprezentanții autorizați ai acestora,
care dorește înscrierea în Program, depune la Autoritate o
documentație care va fi asimilată proiectelor de mediu în
sensul Legii nr. 73/2000 privind Fondul pentru mediu,
republicată, cu modificările și completările ulterioare.“
12. Articolul 5 va avea următorul cuprins:
îArt. 5. — Autoritatea face publică lista producătorilor
validați.“

13. Articolul 6 va avea următorul cuprins:
îArt. 6. — (1) Poate beneficia de o sumă de
30 milioane lei orice proprietar al unui autoturism uzat, care
întrunește cumulativ următoarele condiții:
a) s-a înscris la un producător validat pentru
achiziționarea unui autoturism nou;
b) a predat autoturismul uzat spre casare unui agent
economic autorizat, conform prevederilor legale, să
desfășoare activități de colectare, dezmembrare, valorificare,
eliminare a vehiculelor scoase din uz, după caz, obținând
un certificat în acest sens;
c) a radiat autoturismul uzat;
d) achiziționează un autoturism nou de la un producător
validat.
(2) Suma prevăzută la alin. (1) se va scădea din prețul
de achiziție al unui autoturism nou.“
14. Articolul 7 va avea următorul cuprins:
îArt. 7. — Suma prevăzută la art. 6 alin. (1) va putea fi
obținută o singură dată, iar pentru achiziționarea unui
autoturism nou va putea fi obținută o singură sumă.“
15. Articolul 8 va avea următorul cuprins:
îArt. 8. — (1) Se interzic omologarea pentru circulație și
reînmatricularea ulterioară a unui autoturism uzat, predat
spre casare conform art. 6 sau reutilizarea caroseriei,
șasiului ori motorului acestuia.
(2) Comercializarea ulterioară a autoturismelor uzate
complete sau introducerea pe orice cale spre reutilizare a
caroseriei, șasiului ori motorului acestora de către agenții
economici autorizați, prevăzuți la art. 6 alin. (1) lit. b),
constituie contravenție și se sancționează cu amendă de la
100 milioane lei la 200 milioane lei.
(3) Sancțiunea contravențională se aplică persoanelor
juridice.“
16. Articolul 9 se abrogă.
17. Articolul 10 va avea următorul cuprins:
îArt. 10. — Cheltuielile necesare pentru ducerea la
îndeplinire a prevederilor prezentei ordonanțe de urgență
vor fi suportate din Fondul pentru mediu, în limita sumei
de 450 miliarde lei alocate prin bugetul de venituri și
cheltuieli al Administrației Fondului pentru Mediu pentru
categoria prevăzută la art. 10 alin. (2) lit. a) din Legea
nr. 73/2000, republicată, cu modificările și completările
ulterioare.“
18. Articolul 11 va avea următorul cuprins:
îArt. 11. — Programul se aplică în limita sumei alocate,
până la data de 30 noiembrie 2005.“
Art. II. — Instrucțiunile privind modalitățile de aplicare a
Ordonanței de urgență a Guvernului nr. 99/2004, astfel cum
a fost modificată prin prezenta lege, se aprobă prin ordin
al ministrului mediului și gospodăririi apelor în termen de
30 de zile de la data intrării în vigoare a legii de aprobare
a acestei ordonanțe de urgență.

3

MONITORUL OFICIAL AL ROMÂNIEI, PARTEA I, Nr. 313/14.IV.2005
Art. III. — Ordonanța de urgență a Guvernului
nr. 99/2004 privind instituirea Programului de stimulare a
înnoirii Parcului național auto, modificată și completată

prin prezenta lege, va fi republicată în Monitorul Oficial
al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 7 aprilie 2005.
Nr. 72.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 99/2004
privind instituirea Programului de stimulare a înnoirii Parcului național auto
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru
aprobarea Ordonanței de urgență a Guvernului
nr. 99/2004 privind instituirea Programului de

stimulare a înnoirii Parcului național auto și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 5 aprilie 2005.
Nr. 194.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței de urgență a Guvernului nr. 1/2005 pentru modificarea Ordonanței
de urgență a Guvernului nr. 99/2004 privind instituirea Programului de stimulare
a înnoirii Parcului național auto
Parlamentul României adoptă prezenta lege.
Articol unic. — Se respinge Ordonanța de urgență a
Guvernului nr. 1 din 21 ianuarie 2005 pentru modificarea
Ordonanței de urgență a Guvernului nr. 99/2004 privind

instituirea Programului de stimulare a înnoirii Parcului
național auto, publicată în Monitorul Oficial al României,
Partea I, nr. 97 din 28 ianuarie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 7 aprilie 2005.
Nr. 73.

4

MONITORUL OFICIAL AL ROMÂNIEI, PARTEA I, Nr. 313/14.IV.2005
PREȘEDINTELE ROMÂNIEI

DECRET
pentru promulgarea Legii privind respingerea Ordonanței de urgență a Guvernului nr. 1/2005
pentru modificarea Ordonanței de urgență a Guvernului nr. 99/2004 privind instituirea Programului
de stimulare a înnoirii Parcului național auto
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind respingerea
Ordonanței de urgență a Guvernului nr. 1/2005 pentru
modificarea Ordonanței de urgență a Guvernului

nr. 99/2004 privind instituirea Programului de stimulare a
înnoirii Parcului național auto și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 5 aprilie 2005.
Nr. 195.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 93
din 10 februarie 2005

referitoare la excepția de neconstituționalitate a dispozițiilor art. 6 alin. (5)
din Regulamentul-cadru de organizare și funcționare a consiliilor locale,
aprobat prin Ordonanța Guvernului nr. 35/2002
Ioan Vida
— președinte
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
— procuror
Dana Titian
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 6 alin. (5) din Legea nr. 673/2002 privind
aprobarea Ordonanței Guvernului nr. 35/2002 pentru
aprobarea Regulamentului-cadru de organizare și
funcționare a consiliilor locale, excepție ridicată de Andrei
Schaaser în Dosarul nr. 1.017/F/CA/2004 al Curții de Apel
Brașov — Secția comercială și de contencios administrativ.
La apelul nominal răspunde autorul excepției, Andrei
Schaaser, personal și asistat de avocat Ion Iordache.
Lipsesc celelalte părți, față de care procedura de citare
este legal îndeplinită.
Cauza fiind în stare de judecată, avocatul autorului
excepției solicită admiterea acesteia. În acest sens arată că
posibilitatea recunoscută partidului de a nu valida
candidatul declarat ales consilier ca urmare a faptului că
nu mai face parte din respectivul partid încalcă principiile
democratice ale statului, reprezentând o înfrângere a
dreptului la vot și a dreptului de a fi ales. Această
sancțiune nu poate sta, în opinia sa, decât în mâinile

cetățeanului care și-a exprimat votul. Neconstituționalitatea
textului de lege criticat rezidă și în aceea că adaugă, față
de cele două situații prevăzute de art. 32 alin. (4) din
Legea nr. 215/2001, lege organică, un nou caz de
invalidare a candidatului ales consilier. Or, arată că printr-o
ordonanță a Guvernului nu se poate reglementa în
domeniul legii organice.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece textul de lege criticat nu conține
nici o dispoziție prin care se încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2004, pronunțată în
Dosarul nr. 1.017/F/CA/2004, Curtea de Apel Brașov —
Secția comercială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 6 alin. (5) din Legea nr. 673/2002 privind
aprobarea Ordonanței Guvernului nr. 35/2002 pentru
aprobarea Regulamentului-cadru de organizare și
funcționare a consiliilor locale. Excepția a fost ridicată de
Andrei Schaaser cu prilejul soluționării recursului formulat
împotriva Sentinței civile nr. 1.581/C din 12 august 2004,
pronunțată de Tribunalul Brașov — Secția comercială și de
contencios administrativ în Dosarul nr. 2.058/2004.

MONITORUL OFICIAL AL ROMÂNIEI, PARTEA I, Nr. 313/14.IV.2005
În motivarea excepției autorul acesteia susține, în
esență, că prevederile legale criticate contravin dispozițiilor
art. 15 alin. (1), art. 36 și 37 din Constituție. În acest sens
arată că textul de lege criticat încalcă toate principiile
democrației, respectiv dreptul la vot și dreptul de a fi ales.
Astfel, orice societate democratică, ca expresie a exercitării
dreptului de vot, trebuie să dea eficiență juridică și să
asigure opțiunea exprimată de alegător. În caz contrar,
exercițiul dreptului de vot, inclusiv cel exprimat pentru lista
de partid, ar fi zadarnic, deoarece există posibilitatea ca
toți cei aleși să fie infirmați de către partid până la
validare. De asemenea, apreciază că, în examinarea
constituționalității art. 6 alin. (5) din Legea nr. 673/2002,
prezintă relevanță și prevederile art. 32 alin. (4) din Legea
nr. 215/2001 care limitează situațiile în care poate fi
invalidat un consilier care a fost ales de către cetățeni.
Referitor la această susținere, arată că cele două texte de
lege nu sunt coroborate și nu dau eficiență juridică
normelor constituționale privind drepturile și libertățile
fundamentale, în special celor privind dreptul de a alege și
de a fi ales. În același timp, arată că dispozițiile legale
criticate reglementează un aspect ce ține de domeniul legii
organice. Cu toate acestea, ele fac parte dintr-o ordonanță
simplă a Guvernului, aspect neconstituțional care, în opinia
sa, nu a fost înlăturat nici în urma aprobării prin lege a
ordonanței.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că dispozițiile legale
criticate au în vedere faptul că în România votarea
candidaților la funcția de consilier nu se face nominal, ci
pe listele de candidați depuse de către partide politice.
Drept urmare, votul se acordă pentru partidul pe a cărui
listă se regăsește candidatul la funcția de consilier ca
urmare a nominalizării acestuia de către partid. Invalidarea
mandatului persoanei care a candidat pe lista unui partid,
a fost aleasă, dar, până la data validării, a părăsit partidul
pe a cărui listă a candidat, reprezintă îo sancțiune care
are scopul de a curma traseismul politic la care se recurge
în funcție de oportunitățile pe care le oferă un partid sau
altul“. Pe de altă parte, consideră că este moral ca
interesele unei persoane care a candidat și a fost aleasă
pe listele unui partid să se identifice cu cele ale partidului
pe a cărui listă a candidat, în caz contrar, având
posibilitatea de a candida ca independent, în condițiile legii.
În fine, arată că prin dispoziția legală criticată nu sunt
încălcate prevederile art. 36 și 37 din Constituție, deoarece
drepturile și libertățile consacrate de Constituție și alte legi
trebuie exercitate de către beneficiarii lor în condițiile
stabilite de lege și cu asumarea obligațiilor prevăzute de
acestea, așa cum prevăd dispozițiile art. 15 alin. (1) din
Constituție.
Avocatul Poporului, făcând mențiune că, în realitate,
critica de neconstituționalitate are în vedere dispozițiile
art. 6 alin. (5) din anexa la Ordonanța Guvernului
nr. 35/2002, ordonanță aprobată cu modificări și completări
prin Legea nr. 673/2002, apreciază că aceste dispoziții
legale sunt constituționale. Astfel, referindu-se la criticile de
neconstituționalitate formulate de autorul excepției în raport
cu prevederile art. 37 din Constituție, arată că textul de
lege criticat nu încalcă sub nici un aspect dreptul de a fi

5

ales, ci instituie condițiile de validare a mandatului
candidatului declarat ales. În plus, amintește că sistemul
electoral românesc prevede scrutinul pe listă ca modalitate
în care alegătorii își desemnează reprezentanții în organele
elective. Astfel, votul alegătorului exprimă opțiunea pentru
programul unui partid și nu pentru un anumit candidat. În
ceea ce privește critica de neconstituționalitate a art. 6
alin. (5) din anexa la Ordonanța Guvernului nr. 35/2002
față de art. 15 alin. (1) din Constituție, apreciază că
aceasta nu poate fi reținută, întrucât, în cauză, nu se pune
problema încălcării unor drepturi sau libertăți consacrate de
Legea fundamentală sau de altă lege. Dimpotrivă,
dispozițiile legale criticate reprezintă o concretizare a
regulilor constituționale care guvernează sistemul electoral
românesc, în privința modalității în care alegătorii
desemnează consilierii locali. În sfârșit, referindu-se la
criticile de neconstituționalitate formulate de autorul
excepției în raport cu dispozițiile art. 36 din Constituție,
arată că acest text constituțional nu are incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie art. 6 alin. (5) din
Regulamentul-cadru de organizare și funcționare a
consiliilor locale, aprobat prin Ordonanța Guvernului
nr. 35/2002, publicată în Monitorul Oficial al României,
Partea I, nr. 90 din 2 februarie 2002. Potrivit art. 1 din
ordonanță, Regulamentul-cadru face parte integrantă din
aceasta. Textul de lege criticat a fost introdus în
Regulamentul-cadru prin dispozițiile art. I pct. 4 din Legea
nr. 673/2002 privind aprobarea Ordonanței Guvernului
nr. 35/2002 pentru aprobarea Regulamentului-cadru de
organizare și funcționare a consiliilor locale, lege publicată
în Monitorul Oficial al României, Partea I, nr. 953 din
24 decembrie 2002.
Textul de lege criticat are următorul conținut:
Art. 6 alin. (5): îÎn cazul în care, până la data validării, un
candidat declarat ales nu mai face parte din partidul pe a cărui
listă a fost ales, la cererea scrisă a partidului respectiv
mandatul acestuia nu va fi validat, urmând a fi validat primul
supleant pe listă.“
În susținerea neconstituționalității acestui text de lege,
autorul acesteia invocă, în mod expres, dispozițiile
constituționale ale art. 15 alin. (1) și ale art. 36 și 37. De
asemenea, așa cum reiese din motivarea excepției de
neconstituționalitate, critica de neconstituționalitate este
raportată și la prevederile art. 73 alin. (3) lit. a) din
Constituție.
Aceste texte constituționale au următoarea redactare:
— Art. 15 alin. (1): îCetățenii beneficiază de drepturile și
de libertățile consacrate prin Constituție și prin alte legi și au
obligațiile prevăzute de acestea.“;

6

MONITORUL OFICIAL AL ROMÂNIEI, PARTEA I, Nr. 313/14.IV.2005

— Art. 36: î(1) Cetățenii au drept de vot de la vârsta de
18 ani, împliniți până în ziua alegerilor inclusiv.
(2) Nu au drept de vot debilii sau alienații mintal, puși sub
interdicție, și nici persoanele condamnate, prin hotărâre
judecătorească definitivă, la pierderea drepturilor electorale.“;
— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16 alineatul
(3), dacă nu le este interzisă asocierea în partide politice,
potrivit articolului 40 alineatul (3).
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“;
— Art. 73 alin. (3) lit. a): îPrin lege organică se
reglementează:
a) sistemul electoral; organizarea și funcționarea Autorității
Electorale Permanente;“.
Examinând excepția de neconstituționalitate, Curtea
constată că autorul acesteia pune în discuție două aspecte
din care, în opinia sa, reiese contrarietatea textului de lege
criticat cu prevederile constituționale invocate.
Un aspect are în vedere constituționalitatea extrinsecă a
prevederilor art. 6 alin. (5) din Regulamentul-cadru de
organizare și funcționare a consiliilor locale în raport cu
prevederile art. 73 alin. (3) lit. a) din Constituție, sens în
care autorul excepției a susținut că, deși dispozițiile legale
criticate țin de domeniul legii organice, ele sunt cuprinse
într-o ordonanță simplă a Guvernului.
Celălalt aspect vizează însuși fondul reglementării art. 6
alin. (5) din Regulamentul-cadru care, în opinia autorului
excepției, aduce atingere principiilor democratice și în
special dreptului de a alege și dreptului de a fi ales.
Această critică de neconstituționalitate este raportată și la
prevederile art. 15 alin. (1) din Constituție.
Analizând problema constituționalității extrinseci a
prevederilor art. 6 alin. (5) din Regulamentul-cadru de
organizare și funcționare a consiliilor locale, Curtea
apreciază că această critică de neconstituționalitate este
neîntemeiată, deoarece acest text de lege reglementează
norme de punere în aplicare a prevederilor Legii
nr. 215/2001 referitoare la validarea mandatului consilierilor
locali, norme ce nu sunt de domeniul legii organice.

În ceea ce privește problema de constituționalitate
intrinsecă pusă în discuție, Curtea reține că textul de lege
ce face obiectul excepției de neconstituționalitate nu
conține nici o dispoziție referitoare la dreptul de a alege
sau la dreptul de a fi ales și nici la exercitarea acestor
drepturi. Astfel, o abordare exactă a dreptului de a fi ales
presupune luarea în calcul exclusiv a posibilității unei
persoane de a candida. Cu alte cuvinte, accesul la
înscrierea în cursa alegerilor trebuie să fie posibil pentru
fiecare cetățean care îndeplinește condițiile de eligibilitate
stabilite prin Constituție. Curtea constată că textul de lege
nu conține nici o dispoziție prin care cetățenii ar fi
împiedicați să candideze la funcția de consilier local.
De asemenea, Curtea consideră că nu pot fi reținute
nici argumentele invocate de autorul excepției potrivit
cărora textul de lege criticat ar lipsi de eficiență juridică
opțiunea exprimată de alegător. Acest argument nu ține
seama de faptul că, în cazul scrutinului pe listă, această
opțiune nu vizează candidatul, ci partidul politic. Din contră,
a accepta ca un candidat ales, care a figurat pe lista unui
partid, să părăsească partidul înainte de a fi validat și de
a intra în exercitarea mandatului său ar reprezenta o
modificare a configurației politice a consiliului local,
configurație stabilită tocmai ca urmare a votului exprimat
de cetățeni.
În ceea ce privește susținerea autorului excepției potrivit
căreia dispozițiile legale ce fac obiectul excepției ar
contraveni art. 15 alin. (1) din Constituție, Curtea reține că,
potrivit acestui text constituțional, cetățenii beneficiază de
drepturile consacrate de Constituție și de alte legi și sunt
ținuți de obligațiile prevăzute de acestea, or art. 6 alin. (5)
din Regulamentul-cadru reglementează o asemenea
obligație legală.
În sfârșit, Curtea reține că eventuala neconcordanță
dintre textul de lege ce face obiectul excepției de
neconstituționalitate și prevederile art. 32 alin. (4) din
Legea nr. 215/2001 nu constituie o problemă de
constituționalitate, ci este o problemă de aplicare a legii de
competența exclusivă a instanței judecătorești.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (5) din Regulamentul-cadru de organizare și
funcționare a consiliilor locale, aprobat prin Ordonanța Guvernului nr. 35/2002, excepție ridicată de Andrei Schaaser în
Dosarul nr. 1.017/F/CA/2004 al Curții de Apel Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 313/14.IV.2005

7

ACTE ALE
ORGANELOR DE SPECIALITATE
ALE
ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind modificarea Ordinului ministrului economiei și comerțului nr. 170/2004
pentru modificarea Ordinului ministrului industriei și resurselor nr. 282/2002
privind desemnarea organismelor de inspecție a instalațiilor, echipamentelor
și dispozitivelor utilizate în scopul limitării emisiilor de compuși organici volatili rezultați
din depozitarea, încărcarea, descărcarea și distribuția benzinei la terminale și la stațiile de benzină
În baza prevederilor Hotărârii Guvernului nr. 568/2001 privind stabilirea cerințelor tehnice pentru limitarea emisiilor
de compuși organici volatili rezultați din depozitarea, încărcarea, descărcarea și distribuția benzinei la terminale și la
stațiile de benzină, precum și ale Ordinului ministrului industriei și resurselor nr. 337/2001 pentru aprobarea Normelor
privind inspecția tehnică a instalațiilor, echipamentelor și dispozitivelor utilizate în scopul limitării emisiilor de compuși
organici volatili rezultați din depozitarea, încărcarea, descărcarea și distribuția benzinei la terminale și la stațiile
de benzină,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului,
ministrul economiei și comerțului emite următorul ordin:
Art. I. — Anexa la Ordinul ministrului economiei și
comerțului nr. 170/2004 pentru modificarea Ordinului
ministrului industriei și resurselor nr. 282/2002 privind
desemnarea organismelor de inspecție a instalațiilor,
echipamentelor și dispozitivelor utilizate în scopul limitării
emisiilor de compuși organici volatili rezultați din

depozitarea, încărcarea, descărcarea și distribuția benzinei
la terminale și la stațiile de benzină, publicat în Monitorul
Oficial al României, Partea I, nr. 379 din 29 aprilie 2004,
se înlocuiește cu anexa la prezentul ordin.
Art. II. — Prezentul ordin se publică în Monitorul Oficial
al României, Partea I.

Ministrul economiei și comerțului,
Ioan Codruț Șereș
București, 5 aprilie 2005.
Nr. 148.
ANEXĂ
LISTA

cuprinzând organismele de inspecție desemnate pentru efectuarea inspecțiilor tehnice ale instalațiilor,
echipamentelor și dispozitivelor utilizate în scopul limitării emisiilor de compuși organici volatili rezultați
din depozitarea, încărcarea, descărcarea și distribuția benzinei la terminale și la stațiile de benzină
Nr.
crt.

Organismul de inspecție

Adresa

1. Societatea Comercială IPROCHIM — S.A. —
Departamentul utilaje
Nr. de înregistrare la registrul comerțului
J 40/6485/1991

Municipiul București,
Calea Plevnei nr. 137,
sectorul 6

2. Societatea Comercială PETRODESIGN —
S.A. — Colectivul tehnic autonom de expertizare,
autorizare și inspectare — COV
Nr. de înregistrare la registrul comerțului
J 40/4079/1992

Municipiul București,
str. Căderea Bastiliei
nr. 56—58, sectorul 1

3.

Societatea Comercială DEAL IMPEX — S.R.L.
Nr. de înregistrare la registrul comerțului
J 40/17505/1992

Municipiul București,
Calea Floreasca
nr. 90—111, bl. F 1,
sc. 2, ap. 17, sectorul

Activități pentru care a fost desemnat

Avizarea tehnică a proiectelor și inspecție tehnică
în exploatare a instalațiilor, echipamentelor
și dispozitivelor utilizate în scopul limitării emisiilor
de compuși organici volatili rezultați din depozitarea,
încărcarea, descărcarea și distribuția benzinei
la terminale și la stațiile de benzină
Avizarea tehnică a proiectelor și inspecție tehnică
în exploatare a instalațiilor, echipamentelor
și dispozitivelor utilizate în scopul limitării emisiilor
de compuși organici volatili rezultați din depozitarea,
încărcarea, descărcarea, distribuția benzinei
la terminale și la stațiile de benzină
Avizarea tehnică a proiectelor și inspecție tehnică
în exploatare a instalațiilor, echipamentelor
și dispozitivelor utilizate în scopul limitării emisiilor
1 de compuși organici volatili rezultați din depozitarea,
încărcarea, descărcarea, distribuția benzinei
la terminale și la stațiile de benzină

8
Nr.
crt.

MONITORUL OFICIAL AL ROMÂNIEI, PARTEA I, Nr. 313/14.IV.2005
Organismul de inspecție

Adresa

4. Societatea Comercială LAJEDO — S.R.L.
Nr. de înregistrare la registrul comerțului
J 29/2036/1993
5. Societatea Comercială IPIP — S.A.
Colectivul îCompuși Organici Volatili“
Nr. de înregistrare la registrul comerțului
J 29/386/1991
6. Universitatea Tehnică îGheorghe Asachi“ —
CCTT îPOLYTECH“ — Activitate economică

Municipiul Ploiești,
Șos. Vestului nr. 24B,
bl. 10E, ap. 11, et. 3,
județul Prahova
Municipiul Ploiești,
Str. Diligenței nr. 18,
județul Prahova

Municipiul Iași,
bd. Dimitrie Mangeron
nr. 59, județul Iași

Activități pentru care a fost desemnat

Avizarea tehnică a proiectului și inspecție tehnică
în exploatare pentru instalațiile de încărcare
și depozitare la stațiile de distribuție și la terminale
Avizarea tehnică a proiectelor și inspecție tehnică
în exploatare a instalațiilor, echipamentelor
și dispozitivelor utilizate în scopul limitării emisiilor
de compuși organici volatili rezultați din depozitarea,
încărcarea, descărcarea și distribuția benzinei la terminale
și la stațiile de benzină
Avizarea tehnică a proiectelor și inspecție tehnică
în exploatare a instalațiilor, echipamentelor și dispozitivelor
utilizate în scopul limitării emisiilor de compuși organici
volatili rezultați din depozitarea, încărcarea, descărcarea
și distribuția benzinei la terminale și la stațiile
de benzină

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 313/14.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015661]
ISSN 1453—4495

