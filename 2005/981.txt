PARTEA

Anul 173 (XVII) — Nr. 981

I

LEGI, DECRETE, HOTĂRÂRI ȘI ALTE ACTE

Vineri, 4 noiembrie 2005

SUMAR

Nr.

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 491 din 29 septembrie 2005 referitoare la
excepția de neconstituționalitate a dispozițiilor
art. 304 alin. 3 și 5 din Codul de procedură
penală, raportate la art. 195 alin. 1 din același cod

ACTE ALE OFICIULUI ROMÂN
PENTRU DREPTURILE DE AUTOR
212.
1–3

ACTE ALE BĂNCII NAȚIONALE A ROMÂNIEI
36.

— Circulară privind nivelul ratei dobânzii de
referință a Băncii Naționale a României, valabil în
luna noiembrie 2005 .................................................

DECIZII

ALE

3

CURȚII

— Decizie pentru publicarea în Monitorul Oficial al
României, Partea I, a Hotărârii arbitrale din
15 octombrie 2005, având drept obiect
Metodologia privind remunerația datorată de către
organismele de radiodifuziune și organismele de
televiziune titularilor de drepturi de autor pentru
radiodifuzarea operelor scrise ale acestora,
valorificate prin intermediul organismelor de
gestiune colectivă ......................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 491
din 29 septembrie 2005

referitoare la excepția de neconstituționalitate a dispozițiilor art. 304 alin. 3 și 5
din Codul de procedură penală, raportate la art. 195 alin. 1 din același cod
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Nicoleta Grigorescu
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 304 alin. 3 și 5 din Codul de
procedură penală, raportate la art. 195 alin. 1 din același

cod, excepție ridicată de Gabriel Liță în Dosarul
nr. 2.007/2004 al Judecătoriei Turnu Măgurele.
La apelul nominal răspunde autorul excepției, personal
și asistat de avocat. Lipsește cealaltă parte, față de care
procedura de citare este legal îndeplinită.
Reprezentantul autorului excepției de neconstituționalitate
arată că textul de lege criticat, în redactarea actuală,
încalcă art. 24 din Constituție, referitor la dreptul la apărare,
și conduce la nerespectarea principiului legalității și al aflării
adevărului în cursul procesului penal. Se susține că
dispozițiile art. 304 alin. 3 și 5 din Codul de procedură
penală, potrivit cărora participanții la proces pot contesta
notele grefierului până la termenul de judecată următor, nu
sunt corelate cu dispozițiile art. 195 alin. 1 din același cod,

2

MONITORUL OFICIAL AL ROMÂNIEI, PARTEA I, Nr. 981/4.XI.2005

conform cărora îndreptarea erorilor materiale evidente din
cuprinsul unui act procedural se face la cerere sau din
oficiu, întrucât acest din urmă text nu fixează o limită
temporală pentru aceasta.
Reprezentantul Ministerului Public pune concluzii de
respingere a excepției ca inadmisibilă, arătând că, potrivit
art. 2 alin. (3) din Legea nr. 47/1992, necorelarea unor
texte legale nu poate face obiect al controlului de
constituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 23 mai 2005, pronunțată în Dosarul
nr. 2.007/2004, Judecătoria Turnu Măgurele a sesizat
Curtea Constituțională cu excepția de neconstituționalitate
a dispozițiilor art. 304 alin. 3 și 5 din Codul de procedură
penală, raportate la art. 195 alin. 1 din același cod, excepție
ridicată de inculpatul Gabriel Liță în dosarul menționat.
În motivarea excepției de neconstituționalitate se
susține că se aduce atingere dreptului la apărare, precum
și principiului independenței și imparțialității judecătorului,
prin aceea că art. 304 alin. 3 și 5 din Codul de procedură
penală contravine prevederilor art. 195 alin. 1 din același
cod. Astfel, în timp ce, în conformitate cu art. 304 alin. 3
și 5 din Codul de procedură penală, verificarea,
completarea sau rectificarea notelor de ședință în baza
cărora se întocmește încheierea se realizează doar în caz
de contestare de participanții la proces, până la termenul
următor, art. 195 alin. 1 din același cod prevede principiul
îndreptării erorilor materiale evidente, la cererea celui
interesat sau din oficiu, fără a fixa o limită temporală
procesuală pentru aceasta. Așa fiind și întrucât în temeiul
art. 304 alin. 5 din Codul de procedură penală, prin
depășirea momentului procesual avut în vedere de textul
de lege, operează decăderea participanților din dreptul de
a contesta notele grefierului, nu se mai poate proceda
ulterior, în conformitate cu art. 195 alin. 1 din Codul de
procedură penală, la îndreptarea erorilor materiale evidente,
nici chiar de către judecător.
Judecătoria Turnu Măgurele apreciază că textul de
lege criticat este constituțional. Se arată că, îdacă, potrivit
art. 195 din Codul de procedură penală, erorile materiale
evidente din cuprinsul actului procedural se pot îndrepta de
instanța de judecată care a întocmit actul, la cererea celui
interesat sau din oficiu, în ceea ce privește notele
grefierului care se reflectă în încheiere (act procedural),
prin care organele judiciare dispun în cursul judecății,
potrivit art. 311 din Codul de procedură penală,
posibilitatea contestării acestora și la alte termene
ulterioare următorului termen prevăzut de art. 304 alin. 5
din Codul de procedură penală ar tergiversa soluționarea
dosarului și ar trena aflarea adevărului în cauza dedusă
judecății“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât dispozițiile criticate nu sunt în
contradicție cu textele constituționale pretins încălcate.
Astfel, art. 304 alin. 3 și 5 din Codul de procedură penală
nu contravine prevederilor art. 24 din Constituție, privind
dreptul la apărare, întrucât îparticipanții la proces primesc,
la cerere, câte o copie de pe notele grefierului și pot,

exercitându-și în cunoștință de cauză dreptul la apărare, să
le conteste până la termenul următor“. Se arată totodată
că normele criticate nu contravin prevederilor constituționale
referitoare la înfăptuirea justiției, întrucât se aplică
nediscriminatoriu tuturor participanților la proces,
reglementarea modului și a mijloacelor prin care părțile
trebuie să formuleze cereri și să ridice excepții în cursul
procesului penal fiind menită tocmai să asigure condițiile
unui proces echitabil, în care părțile să dispună de
aceleași mijloace de apărare și să aibă posibilitatea să își
exercite dreptul la apărare în mod efectiv și eficient.
Avocatul Poporului apreciază că excepția este
neîntemeiată. În ceea ce privește neconstituționalitatea
dispozițiilor de lege criticate în raport cu prevederile art. 24
din Constituție, privind dreptul la apărare, arată că aceasta
nu poate fi reținută, întrucât, în cazul în care notele privind
desfășurarea ședinței de judecată nu ar fi corect redactate,
părțile au posibilitatea de a le contesta. Totodată,
consideră că prevederile legale ce fac obiectul excepției nu
încalcă nici normele constituționale care reglementează
independența judecătorilor, întrucât, prin notele privind
desfășurarea procesului, grefierul nu face decât să
consemneze fapte concrete petrecute în ședință, iar
acestea nu au, în nici un fel, caracterul unei judecăți
propriu-zise.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
art. 304 alin. 3 și 5 din Codul de procedură penală, potrivit
căruia îÎn caz de contestare, de către participanții la proces, a
notelor grefierului, acestea vor fi verificate și, eventual,
completate ori rectificate pe baza înregistrărilor din ședința de
judecată. [...]
Notele grefierului pot fi contestate până la termenul
următor“, raportat la art. 195 alin. 1 din Codul de
procedură penală, potrivit căruia îErorile materiale evidente
din cuprinsul unui act procedural se îndreaptă de însuși
organul de urmărire penală sau de instanța de judecată care a
întocmit actul, la cererea celui interesat sau din oficiu“.
În susținerea neconstituționalității dispozițiilor legale
criticate se invocă încălcarea prevederilor constituționale
care reglementează dreptul la apărare, cuprinse în art. 24
din Legea fundamentală, precum și a celor referitoare la
independența și imparțialitatea judecătorilor, cuprinse în
art. 124 alin. (2) și (3) din Constituție.
Examinând excepția de neconstituționalitate, Curtea
constată că autorul excepției raportează prevederile legale
referitoare la contestarea notelor privind desfășurarea
ședinței de judecată, la cele privind îndreptarea erorilor
materiale, susținând, în esență, că aplicarea art. 304
alin. 3 și 5 din Codul de procedură penală ar determina
inaplicabilitatea art. 195 alin. 1 din Codul de procedură
penală, cât privește îndreptarea erorilor materiale cuprinse
în notele grefierului, fapt de natură a aduce atingere

MONITORUL OFICIAL AL ROMÂNIEI, PARTEA I, Nr. 981/4.XI.2005
dreptului la apărare și principiilor constituționale privind
înfăptuirea justiției.
Or, așa cum a statuat Curtea în jurisprudența sa, de
exemplu în Decizia nr. 486 din 11 decembrie 2003,
publicată în Monitorul Oficial al României, Partea I, nr. 43
din 19 ianuarie 2004, examinarea constituționalității unui
text de lege are în vedere compatibilitatea acestui text cu
dispozițiile constituționale pretins violate, iar nu compararea
mai multor prevederi legale între ele și raportarea
concluziei ce ar rezulta din această comparație la dispoziții
ori principii ale Constituției. Procedându-se altfel, s-ar
ajunge, inevitabil, la concluzia că, deși fiecare dintre
dispozițiile legale este constituțională, numai coexistența lor

3

ar pune în discuție constituționalitatea uneia dintre ele. În
același sens Curtea a mai reținut, de exemplu în Decizia
nr. 203 din 29 aprilie 2004, publicată în Monitorul Oficial
al României, Partea I, nr. 549 din 21 iunie 2004, că
eventuala contradicție existentă între dispozițiile unor legi în
vigoare nu intră sub incidența controlului de
constituționalitate.
Așa fiind, și având în vedere dispozițiile art. 2 alin. (3)
din Legea nr. 47/1992, potrivit cărora îCurtea
Constituțională se pronunță numai asupra constituționalității
actelor cu privire la care a fost sesizată [...]“, Curtea urmează
să respingă excepția de neconstituționalitate ca fiind
inadmisibilă.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 304 alin. 3 și 5 din Codul de
procedură penală, raportate la art. 195 alin. 1 din același cod, excepție ridicată de Gabriel Liță în Dosarul nr. 2.007/2004
al Judecătoriei Turnu Măgurele.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României, valabil în luna noiembrie 2005
Având în vedere prevederile Legii nr. 312/2004 privind Statutul Băncii
Naționale a României, cu modificările ulterioare, și ținând seama de evoluțiile
macroeconomice și monetare recente,
Banca Națională a României h o t ă r ă ș t e :
Pentru luna noiembrie 2005, nivelul ratei dobânzii de referință a Băncii
Naționale a României este de 7,5% pe an.
GUVERNATORUL BĂNCII NAȚIONALE A ROMÂNIEI,

MUGUR CONSTANTIN ISĂRESCU

București, 1 noiembrie 2005.
Nr. 36.

4

MONITORUL OFICIAL AL ROMÂNIEI, PARTEA I, Nr. 981/4.XI.2005

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
pentru publicarea în Monitorul Oficial al României, Partea I, a Hotărârii arbitrale
din 15 octombrie 2005, având drept obiect Metodologia privind remunerația datorată
de către organismele de radiodifuziune și organismele de televiziune titularilor de drepturi
de autor pentru radiodifuzarea operelor scrise ale acestora, valorificate prin intermediul
organismelor de gestiune colectivă
Având în vedere dispozițiile art. 1232 alin. (1) lit. d), ale art. 1312 alin. (8) și ale art. 133 alin. (1) din Legea
nr. 8/1996 privind dreptul de autor și drepturile conexe, cu modificările și completările ulterioare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor (O.R.D.A.),
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală din 15 octombrie 2005, având
drept obiect Metodologia privind remunerația datorată de
către organismele de radiodifuziune și organismele de
televiziune titularilor de drepturi de autor pentru
radiodifuzarea operelor scrise ale acestora, valorificate prin
intermediul organismelor de gestiune colectivă, prevăzută în
anexa care face parte integrantă din prezenta decizie.

Art. 2. — Se desemnează organismul de gestiune
colectivă Societatea de Gestiune Colectivă a Drepturilor de
Autor — îCopyRo“, cu sediul în București, str. Căderea
Bastiliei nr. 62, sectorul 1, drept colector unic al
remunerației cuvenite titularilor de drepturi de autor pentru
radiodifuzarea operelor scrise stabilite prin metodologia
prevăzută la art. 1.
Art. 3. — Prezenta decizie intră în vigoare la data
publicării în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu
București, 18 octombrie 2005.
Nr. 212.
OFICIUL ROMÂN PENTRU DREPTURILE DE AUTOR
COMISIA DE MEDIERE
ANEXĂ

HOTĂRÂREA ARBITRALĂ
din 15 octombrie 2005
Completul constituit din:
Lucian Mihai
— arbitru
Otilia Calmuschi
— arbitru
Georgeta Felicia Duțescu — arbitru
Claudiu Seucan
— arbitru
Nicoleta Vrânceanu
— arbitru
Pe rol se află soluționarea cererii de mediere cu privire
la stabilirea formei finale a Metodologiei privind remunerația
datorată de către organismele de radiodifuziune și
organismele de televiziune titularilor de drepturi de autor
pentru radiodifuzarea operelor scrise ale acestora,
valorificate prin intermediul organismelor de gestiune
colectivă.
Medierea s-a desfășurat la sediul Centrului de
Proprietate Intelectuală din cadrul Facultății de Drept a
Universității din București (bd. Mihail Kogălniceanu nr. 36—46,
sectorul 5, București) în zilele de 31 august 2005,
8 septembrie 2005, 20 septembrie 2005 și 29 septembrie
2005 [când a solicitat Oficiului Român pentru Drepturile de
Autor, denumit în continuare ORDA, prelungirea cu 15 zile
a procedurii de mediere, conform art. 1312 alin. (7) teza a
doua din Legea nr. 8/1996 privind dreptul de autor și

drepturile conexe, modificată și completată prin Legea
nr. 285/2004, denumită în continuare Legea nr. 8/1996],
precum și 4 octombrie 2005. La termenul din 4 octombrie
2005 părțile au formulat concluzii asupra fondului cauzei,
iar comisia de mediere a amânat pronunțarea la
11 octombrie 2005, dată la care ORDA a depus la dosar
un punct de vedere consultativ, conform art. 1312 alin. (3)
din Legea nr. 8/1996.
Comisia de mediere, având nevoie de timp pentru a
delibera, a amânat pronunțarea pentru astăzi, 15 octombrie
2005, când, în temeiul art. 1312 alin. (3)—(9) din Legea
nr. 8/1996, analizând actele și lucrările dosarului cauzei, a
pronunțat la sediul Centrului de Proprietate Intelectuală din
cadrul Facultății de Drept a Universității din București, cu
unanimitate de voturi, prezenta hotărâre.
COMISIA DE MEDIERE:

1. Constată că, prin Decizia directorului general al
ORDA nr. 62 din 9 februarie 2005, completată prin Decizia
directorului general al ORDA nr. 87 din 5 aprilie 2005:

MONITORUL OFICIAL AL ROMÂNIEI, PARTEA I, Nr. 981/4.XI.2005
a) cea dintâi comisie de negociere între, pe de o parte,
Societatea Colectivă a Drepturilor de Autor îCopyRo“, cu
sediul în București, str. Căderea Bastiliei nr. 62, sectorul 1,
(denumită în continuare CopyRo ), ca reprezentant al
titularilor drepturilor de autor asupra operelor scrise, și, pe
de altă parte, Societatea Română de Televiziune, cu sediul
în București, Calea Dorobanților nr. 191, sectorul 1,
(denumită în continuare SRTV ), și Asociația Română de
Comunicații Audiovizuale, cu sediul în București, intr. Victor
Eftimiu nr. 5—9, et. 9, ap. 58, sectorul 1 (denumită în
continuare ARCA ), în calitate de reprezentanți ai
utilizatorilor de opere scrise;
b) cea de-a doua comisie de mediere între, pe de o
parte, CopyRo, ca reprezentant al titularilor drepturilor de
autor asupra operelor scrise, și, pe de altă parte,
Societatea Română de Radiodifuziune (denumită în
continuare SRR) și ARCA, în calitate de reprezentanți ai
utilizatorilor de opere scrise.
2. În fapt, cele două comisii au negociat împreună,
înțelegând să elaboreze o metodologie comună. Prin
punctul său de vedere consultativ, ORDA a confirmat
această poziție.
3. Întrucât comisiile de negociere nu au putut conveni
o formă unică a metodologiei înăuntrul termenului de
45 de zile prevăzut la art. 131 2 alin. (1) din Legea
nr. 8/1996, la 24 mai 2005 CopyRo, în temeiul art. 1312
alin. (3) din Legea nr. 8/1996, a solicitat ORDA inițierea
procedurii de mediere.
4. În vederea constituirii comisiei de mediere, la 31 mai
2005, în prezența reprezentanților tuturor părților, s-a
procedat la tragerea la sorți a arbitrilor din lista stabilită
prin anexa la Hotărârea Guvernului nr. 128/2002 privind
numirea membrilor corpului de arbitri de pe lângă ORDA.
Reprezentanții părților aflate în cadrul procedurii de
mediere nu au formulat obiecții împotriva arbitrilor stabiliți
prin tragere la sorți: poziția 4 din listă (Otilia Calmuschi);
poziția 5 din listă (Georgeta Felicia Duțescu); poziția 11 din
listă (Lucian Mihai); poziția 15 din listă (Claudiu Seucan);
poziția 20 din listă (Nicoleta Vrânceanu).
5. Comisia de mediere a constatat că lucrează în
compunere legală și că este competentă să realizeze
procedura de mediere.
6. La procedura de mediere au participat reprezentanții
desemnați de părțile care au realizat negocierea, cu
excepția ARCA (deși pentru primul termen al medierii a
fost depusă o propunere de metodologie semnată și
ștampilată de ARCA împreună cu SRR și SRTV, iar
ulterior ARCA a fost înștiințată în scris pentru toate
termenele). Deoarece până la primul termen al medierii
ARCA nu a plătit onorariul prevăzut de art. 1312 alin. (5)
din Legea nr. 8/1996, completul de mediere, în baza
alin. (6) din același text legal, a constatat decăderea ARCA
din dreptul de a propune probe și de a formula concluzii
pe durata medierii, urmând ca diferența de onorariu să fie
achitată de SRR și SRTV.
7. Părțile au confirmat că doresc să fie elaborată o
metodologie comună care să se aplice atât organismelor
de radiodifuziune, cât și organismelor de televiziune. În
cadrul punctului său de vedere consultativ, ORDA nu a
obiectat împotriva acestei modalități.
8. Având în vedere că procedura desfășurată în fața
acestei comisii este o activitate de mediere, comisia
urmează să decidă prin prezenta hotărâre numai asupra
acelor aspecte din metodologie care îndeplinesc
următoarele două condiții cumulative:
a) au făcut obiectul negocierii dintre părți;

5

b) nu au putut fi convenite de către părți în cursul
negocierii desfășurate anterior medierii.
9. Comisia de mediere constată că părțile aflate în
mediere nu au ajuns la un punct de vedere comun în
privința următoarelor probleme principale:
A. Cu privire la domeniul de aplicare a metodologiei:
CopyRo a susținut că metodologia trebuie să includă și
remunerația datorată pentru prima fixare a operei scrise de
către utilizatori, în condițiile art. 38 din Legea nr. 8/1996,
pe când utilizatorii s-au opus, arătând, în esență, că
dreptul de radiodifuzare ce face obiectul acestei
metodologii nu este exercitat prin gestiune colectivă, ci în
mod individual.
B. Cu privire la stabilirea bazei de calcul:
a) CopyRo a solicitat ca baza de calcul să fie formată
din totalitatea veniturilor obținute din activitatea de
radiodifuzare care utilizează opere scrise, motivând această
propunere prin necesitatea respectării regulilor de drept
privat, prin inechitatea pe care ar reprezenta-o o dublă
ponderare, precum și prin discrepanța care există între
remunerațiile încasate de autorii români față de autorii
străini pentru radiodifuzarea operelor acestora în alte state
europene. De asemenea, CopyRo consideră că prin dubla
ponderare s-ar realiza o discriminare între autorii de opere
scrise și autorii de opere muzicale. În opinia CopyRo
ponderarea remunerației în raport cu utilizarea operelor se
realizează prin stabilirea procentului ce se aplică asupra
bazei de calcul, iar nu și prin ponderarea veniturilor în
raport cu utilizarea de opere scrise, întrucât această
activitate nu conține o bază contabilă justificativă și
reprezintă mai puțin de 1%, procent garantat prin
prevederile Legii nr. 8/1996 în forma modificată prin Legea
nr. 285/2004. În acest sens CopyRo susține că utilizatorii
nu pot justifica din punct de vedere contabil modalitatea de
calcul propusă de aceștia, și anume care sunt cu
certitudine veniturile corespunzătoare ponderii repertoriului
în activitatea de radiodifuzare, precum și că ar exista o
disproporție evidentă între, pe de o parte, beneficiile
organismelor de radiodifuziune și ale organismelor de
televiziune și, pe de altă parte, încasările autorilor. De
asemenea, CopyRo a susținut că în playlist-urile prezentate
de utilizatori se regăsesc și opere care fac parte din fondul
arhivistic pentru care s-a depășit cu mult termenul de
6 luni prevăzut la art. 38 din Legea nr. 8/1996;
b) reprezentanții utilizatorilor au solicitat stabilirea unei
baze de calcul ponderate proporțional cu utilizarea operelor
scrise din repertoriul organismului de gestiune colectivă. În
motivarea acestei susțineri, utilizatorii au invocat prevederile
art. 1311 alin. (1) și (4) din Legea nr. 8/1996, considerând
că nu este legal (pentru că ar reprezenta o îmbogățire fără
just temei) ca remunerația să se plătească din toate
veniturile organismelor de radiodifuziune sau televiziune,
inclusiv din acele venituri care nu folosesc opere scrise.
De asemenea, utilizatorii susțin că pe parcursul negocierilor
CopyRo a împărtășit acest punct de vedere și că, de altfel,
această bază de calcul a fost acceptată și de alte
organisme de gestiune colectivă. În motivarea propunerii,
utilizatorii au arătat că, în conformitate cu prevederile
art. 123 2 alin. (2) din Legea nr. 8/1996, CopyRo îi
reprezintă numai pe titularii de drepturi care i-au acordat
mandat. Utilizatorii au mai susținut și că varianta propusă
de CopyRo ar conduce, în cazul SRTV, la o mărire
exagerată a remunerației față de cea plătită în prezent. Se
mai susține că este normal ca utilizatorii cu venituri egale,
dar cu ponderi diferite de utilizare a repertoriului să

6

MONITORUL OFICIAL AL ROMÂNIEI, PARTEA I, Nr. 981/4.XI.2005

plătească remunerații diferite. De asemenea, SRR a
susținut că în practica din alte țări procentele aplicabile
pentru radiodifuzare sunt de 5% pentru televiziuni și de 6%
pentru radio (de exemplu, în Franța), însă există reduceri
substanțiale pentru utilizări nonintensive. În ceea ce
privește Germania, se arată că la o pondere de 10%
radiourile plătesc o remunerație de 0,36% din venituri.
C. Cu privire la cuantumul remunerației stabilite
procentual:
CopyRo a propus un procent de 4% din totalul
veniturilor. În susținerea procentului propus, CopyRo a
menționat că a avut în vedere prevederile art. 7 din Legea
nr. 41/1994 privind organizarea și funcționarea Societății
Române de Radiodifuziune și Societății Române de
Televiziune, ale art. 23, 24 și 26 din Legea audiovizualului
nr. 504/2002, ale art. 1311 alin. (2) din Legea nr. 8/1996,
precum și Hotărârea arbitrală din 21 iunie 2005 referitoare
la radiodifuzarea operelor muzicale.
Utilizatorii au propus un procent de 1,5% din veniturile
diminuate proporțional cu procentul utilizării operelor scrise
cuprinse în repertoriul organismului de gestiune colectivă
(dublă ponderare). De asemenea, utilizatorii au mai arătat
că procentul pe care l-au propus are la bază faptul că
aceștia trebuie să plătească remunerații pentru trei
organisme de gestiune colectivă, iar în practica europeană
procentele se situează între 2% și 5% pentru toate
organismele de gestiune colectivă a dreptului de autor. De
asemenea, se mai susține că la stabilirea procentului s-a
avut în vedere că ponderea de utilizare a operelor scrise
în activitatea de radiodifuzare se situează în prezent între
1,25% și 1,35%. SRTV a mai susținut că nu poate fi
acceptată opinia CopyRo de creștere a remunerației
anterioare și consideră că legiuitorul a dorit ca prin
modificările realizate prin Legea nr. 285/2004 să se
diminueze remunerațiile plătite de organismele de
televiziune.
D. Cu privire la remunerația forfetară alternativă:
CopyRo a propus o remunerație forfetară alternativă în
cazul în care remunerația stabilită procentual echivalează
cu o sumă mai mică de 4.000 lei (RON), pe care însă
utilizatorii nu au acceptat-o.
10. Pe parcursul procedurii de mediere, părțile și-au
susținut și și-au argumentat pozițiile, depunând ca probe
înscrisuri. De asemenea, au fost depuse concluzii scrise.
11. Sub aspectul probelor, utilizatorii au solicitat
depunerea la dosar a repertoriului CopyRo, în conformitate
cu prevederile art. 1232 alin. (2) din Legea nr. 8/1996,
cerere la care CopyRo s-a opus. Comisia de mediere a
decis ca organismul de gestiune colectivă să depună
repertoriul, confirmat de ORDA, din care să rezulte numai
numărul de autori, numărul de opere aflate încă în
perioada legală de protecție, precum și numărul de
contracte încheiate cu organisme similare din străinătate.
Din înscrisul depus de CopyRo și confirmat de ORDA
rezultă că aceasta gestionează drepturile unui număr de
1.515 autori, pentru aproximativ 11.000 de opere, precum
și că există 4 contracte cu organisme similare din
străinătate. CopyRo a precizat că repertoriul său se
modifică periodic prin adeziuni și poate fi consultat de
utilizatori în condițiile legii.
12. Hotărârea comisiei de mediere se va întemeia pe
dispozițiile legale existente la data declanșării procedurii de
mediere, adică la data de 24 mai 2005, când, în temeiul
art. 1312 alin. (3) din Legea nr. 8/1996, CopyRo a solicitat
ORDA inițierea procedurii de mediere, astfel încât nu sunt
aplicabile prevederile ulterioare ale Ordonanței de urgență

a Guvernului nr. 123/2005, publicată în Monitorul Oficial al
României, Partea I, nr. 843 din 19 septembrie 2005, deși
acestea sunt în vigoare la data pronunțării prezentei
hotărâri. Sub acest aspect, comisia nu își poate însuși
poziția exprimată în punctul de vedere consultativ al ORDA
în sensul că: a) din punct de vedere al reglementărilor
substanțiale, sunt aplicabile dispozițiile legale în vigoare la
data inițierii medierii, adică Legea nr. 8/1996 în forma
modificată și completată prin Legea nr. 285/2004 și prin
Ordonanța de urgență a Guvernului nr. 123/2005, ținând
cont de faptul că metodologia urmează să se aplice în
viitor și va reglementa raporturile juridice dintre organismul
de gestiune colectivă și utilizatori; b) din punct de vedere
procedural, sunt aplicabile dispozițiile legale în vigoare la
data inițierii procedurii de mediere, adică prevederile Legii
nr. 8/1996 în forma modificată și completată prin Legea
nr. 285/2004.
În legătură cu prima susținere, comisia de mediere
constată că, dimpotrivă, principiile generale din materia
soluționării disputelor (inclusiv soluționarea disputelor prin
mijloace alternative, așa cum este medierea) impun
aplicarea prevederilor legale existente la data sesizării.
În ceea ce privește cea de-a doua susținere, comisia
de mediere constată că o asemenea soluție ar fi fost
întemeiată numai în prezența unei dispoziții tranzitorii
exprese în cadrul Ordonanței de urgență a Guvernului
nr. 123/2005.
13. Comisia de mediere, trecând la analizarea
problemelor aflate în divergență, constată că este
inadmisibilă solicitarea CopyRo de includere în domeniul
metodologiei stabilite prin prezenta hotărâre a remunerației
corespunzătoare primei fixări a operei scrise de către
organismele de radiodifuziune și organismele de televiziune,
în condițiile art. 38 din Legea nr. 8/1996. Soluția se
impune ca urmare a faptului că problema la care se referă
menționata solicitare a CopyRo nu a făcut obiectul
negocierii, ci a fost formulată direct în faza de mediere. De
aceea, Comisia de mediere decide că obiectul metodologiei
menționate îl constituie alte utilizări prin radiodifuzare de
către organismele de radiodifuziune și organismele de
televiziune ale operelor scrise aduse anterior la cunoștință
publică și aflate înăuntrul termenelor de protecție prevăzute
de lege.
14. Aceste utilizări se pot face, în condițiile legii, numai
în baza unei autorizații sub formă de licență neexclusivă
de utilizare, eliberată în formă scrisă de organismele de
gestiune colectivă, legal constituite, pentru repertoriul
gestionat de acestea pe baza mandatului expres acordat
de autori în mod direct sau indirect.
15. Ca urmare a utilizării, organismele de radiodifuziune
și organismele de televiziune, autorizate printr-o licență
neexclusivă de utilizare de către organismele de gestiune
colectivă, sunt obligate să plătească acestora din urmă o
remunerație trimestrială, cu titlu de drepturi patrimoniale de
autor, în procent de 3% aplicat la baza de calcul. Pentru
stabilirea cuantumului acestui procent, comisia de mediere
are în vedere un criteriu formal și un criteriu substanțial.
Astfel, din punct de vedere formal, comisia de mediere
observă că principiul disponibilității interzice stabilirea în
această fază a unui cuantum mai mic de 1,5%, cât au
solicitat utilizatorii, ori mai mare de 4%, cât a solicitat
CopyRo. Din punct de vedere substanțial, comisia de
mediere constată că remunerația cuvenită titularilor
drepturilor de autor asupra operelor scrise a fost prevăzută
de legiuitor în scopul recompensării acestor titulari pentru
activitatea lor referitoare la crearea acestor opere, precum
și în vederea stimulării creației — ceea ce presupune

MONITORUL OFICIAL AL ROMÂNIEI, PARTEA I, Nr. 981/4.XI.2005
stabilirea unui cuantum ridicat al remunerației. Pe de altă
parte, unul dintre scopurile fundamentale ale creării de
opere scrise este aducerea acestora la cunoștință publică
și utilizarea lor cât mai largă — ceea ce se poate realiza,
printre altele, prin implicarea organismelor de radiodifuziune
și a celor de televiziune. În aceste condiții devine necesar
ca remunerația ce urmează a fi plătită de către utilizatori
să asigure, prin cuantumul său, cointeresarea acestora
pentru radiodifuzarea cât mai largă a operelor scrise, ceea
ce va atrage, pe cale de consecință, stimularea titularilor
de drepturi de autor. De aceea, stabilirea echilibrată a
procentului pe baza căruia se calculează remunerația este
de natură să satisfacă deopotrivă interesele de natură
nepatrimonială și patrimonială ale titularilor drepturilor de
autor, precum și interesele de natură patrimonială ale
utilizatorilor — în interesul general al societății.
La stabilirea procentului de 3% comisia de mediere a
avut în vedere și faptul că nu poate fi însușită susținerea
utilizatorilor în sensul că înăuntrul procentului maxim
prevăzut de art. 1311 alin. (2) din Legea nr. 8/1996 sunt
incluse și remunerațiile cu titlu de drepturi de autor
datorate de organismele de radiodifuziune și organismele
de televiziune pentru alte categorii de autori, respectiv
autorii de opere muzicale și autorii operelor audiovizuale.
Într-adevăr, textul legal menționat nu operează o asemenea
distincție și prevede fără echivoc faptul că organismele de
gestiune colectivă pot solicita îde la aceeași categorie de
utilizatori [...] tarife forfetare sau procentuale între 1%—10%
[...]“.
În sfârșit, pentru stabilirea procentului de 3% comisia de
mediere are în vedere și situația existentă în alte state,
astfel cum rezultă din informațiile depuse la dosar de către
ambele părți ale medierii.
16. În ceea ce privește baza de calcul asupra căreia se
aplică procentul de 3%, comisia de mediere observă că nu
este admisibilă nici una dintre soluțiile propuse de către
cele două părți. Astfel, fiecare dintre acestea, pe cale de
interpretare a dispozițiilor legale relevante, se îndepărtează
de la principiul conform căruia remunerația trebuie să fie
calculată exclusiv asupra veniturilor corespunzătoare
radiodifuzării operelor scrise de către organismele de
radiodifuziune și organismele de televiziune, precum și de
la principiul potrivit căruia aceste venituri trebuie să fie
avute în vedere în integralitatea lor ca bază de calcul. De
aceea, comisia stabilește că baza de calcul asupra căreia
se aplică procentul de 3% este constituită — exclusiv și
integral — din acele venituri ale organismelor de
radiodifuziune și ale organismelor de televiziune care sunt
corespunzătoare utilizării de către acestea a repertoriului
protejat al organismelor de gestiune colectivă.

7

17. Pentru facilitarea procedurii de calculare a
remunerației, comisia de mediere stabilește că, în cazul în
care, ca urmare a aplicării procentului de 3% asupra bazei
de calcul, rezultă că remunerația trimestrială este mai mică
de 2.000 lei (RON), organismele de radiodifuziune și
organismele de televiziune care au utilizat în acel trimestru
repertoriul protejat prevăzut la pct. 1 datorează o
remunerație forfetară de 2.000 lei (RON).
18. Atunci când utilizatorul nu obține venituri, pentru
calcularea remunerației trimestriale vor fi avute în vedere
cheltuielile ocazionate de utilizare, potrivit art. 1311 alin. (1)
lit. g) din Legea nr. 8/1996.
19. În condițiile în care ambele părți au fost de acord
ca organismele de radiodifuziune și organismele de
televiziune să comunice organismelor de gestiune colectivă
un raport privind utilizarea operelor scrise, dar nu au
convenit asupra termenului la care raportul să fie transmis,
comisia de mediere decide ca raportul să fie comunicat
până la, inclusiv, data de 15 a lunii următoare trimestrului
pentru care se face raportarea ori, atunci când data de 15
nu cade într-o zi lucrătoare, până la, inclusiv, ziua
lucrătoare imediat următoare datei de 15.
20. Comisia de mediere consideră că este dreptul
organismelor de gestiune colectivă să solicite utilizatorilor
comunicarea de copii certificate pe propria răspundere de
către reprezentantul legal de pe documentele cuprinzând
informațiile pe baza cărora a fost determinată baza de
calcul. De asemenea, în vederea examinării corectitudinii
calculării remunerației, organismele de gestiune colectivă au
dreptul să ceară efectuarea unui audit extern de către un
auditor agreat de toate părțile.
21. Comisia apreciază că este judicioasă solicitarea
formulată de utilizatori de a li se da posibilitatea să
plătească remunerația trimestrială până la, inclusiv, data de
25 a lunii următoare trimestrului pentru care se efectuează
plata ori, atunci când data de 25 nu cade într-o zi
lucrătoare, până la, inclusiv, ziua lucrătoare imediat
următoare datei de 25.
22. În cazul în care există mai multe organisme de
gestiune colectivă, constituite legal, care gestionează
drepturile patrimoniale de autor pentru operele scrise ce
fac obiectul metodologiei, colectarea remunerației se va
realiza potrivit legii în vigoare la data scadenței.
23. Potrivit art. 1232 alin. (2) din Legea nr. 8/1996,
organismele de radiodifuziune și organismele de televiziune
pot consulta, la cerere, repertoriul protejat al organismelor
de gestiune colectivă, prezentat în forma prevăzută de
art. 126 alin. (2) din Legea nr. 8/1996, precum și lista
titularilor de drepturi de autor și de drepturi conexe, români
și străini, pe care aceste din urmă organisme îi reprezintă.

PENTRU ACESTE MOTIVE
COMISIA DE MEDIERE
HOTĂRĂȘTE:

Forma finală a metodologiei supuse medierii este următoarea:
METODOLOGIE
privind remunerația datorată de către organismele de radiodifuziune și organismele de televiziune titularilor
de drepturi de autor pentru radiodifuzarea operelor scrise ale acestora, valorificate prin intermediul organismelor
de gestiune colectivă
1. Utilizarea prin radiodifuzare de către organismele
de radiodifuziune și organismele de televiziune a
operelor scrise aduse anterior la cunoștință publică și
aflate înăuntrul termenelor de protecție prevăzute de
lege se poate face numai în baza unei autorizații sub

formă de licență neexclusivă de utilizare, eliberată în
formă scrisă de organismele de gestiune colectivă,
legal constituite, pentru repertoriul gestionat de acestea
pe baza mandatului acordat de titularii drepturilor de
autor.

8

MONITORUL OFICIAL AL ROMÂNIEI, PARTEA I, Nr. 981/4.XI.2005

2. Organismele de radiodifuziune și organismele de
televiziune, autorizate potrivit prevederilor pct. 1 de către
organismele de gestiune colectivă, sunt obligate să
plătească acestora din urmă o remunerație trimestrială, cu
titlu de drepturi patrimoniale de autor, în procent de 3%
aplicat la baza de calcul.
3. Baza de calcul asupra căreia se aplică procentul
prevăzut la pct. 2 este constituită din acele venituri ale
organismelor de radiodifuziune și organismelor de
televiziune care sunt corespunzătoare utilizării de către
acestea a repertoriului protejat al organismelor de gestiune
colectivă prevăzute la pct. 1.
4. În cazul în care, ca urmare a aplicării procentului
prevăzut la pct. 2 asupra bazei de calcul, rezultă că
remunerația trimestrială este mai mică de 2.000 lei (RON),
organismele de radiodifuziune și organismele de televiziune
care au utilizat în acel trimestru repertoriul protejat prevăzut
la pct. 1 datorează o remunerație forfetară de 2.000 lei
(RON).
5. Atunci când utilizatorul nu obține venituri, pentru
calcularea remunerației trimestriale, vor fi avute în vedere
cheltuielile ocazionate de utilizare.
6. Organismele de radiodifuziune și organismele de
televiziune vor comunica organismelor de gestiune colectivă
prevăzute la pct. 1 un raport privind utilizarea operelor
scrise în programele acestora. Raportul va cuprinde lista
operelor scrise gestionate colectiv și utilizate, cu
menționarea autorului/autorilor, a denumirii operei, duratei
utilizării fiecărei opere, numărului de difuzări zilnice și
denumirii emisiunilor în care au fost utilizate, precum și
baza de calcul stabilită potrivit pct. 3 și 5. Raportul va fi
însoțit de o scrisoare de înaintare purtând numele și
semnătura reprezentantului legal, precum și ștampila
utilizatorului, scrisoare prin care va fi confirmată pe propria
răspundere veridicitatea informațiilor conținute în raport.
Aceste liste vor constitui baza de repartizare către titularii
drepturilor de autor a remunerațiilor încasate de
organismele de gestiune colectivă pentru gestionarea
colectivă a operelor scrise aflate în repertoriul acestora.
Raportul va fi expediat atât în formă scrisă, cât și în
format electronic până la, inclusiv, data de 15 a lunii
următoare trimestrului pentru care se face raportarea ori,
atunci când data de 15 nu cade într-o zi lucrătoare, până
la, inclusiv, ziua lucrătoare imediat următoare datei de 15.
7. La solicitarea scrisă a organismelor de gestiune
colectivă, utilizatorul are obligația de a comunica acestora
copii certificate pe propria răspundere de către
reprezentantul său legal de pe documentele cuprinzând
informațiile pe baza cărora a fost determinată baza de
calcul cuprinsă în raportul prevăzut la pct. 6. De

asemenea, în vederea examinării corectitudinii calculării
remunerației, organismele de gestiune colectivă au dreptul
să ceară efectuarea unui audit extern de către un auditor
agreat de toate părțile. În cazul în care părțile nu cad de
acord asupra numirii auditorului extern înăuntrul unui
termen de 15 zile calculate de la data înregistrării solicitării
scrise a organismului de gestiune colectivă, auditorul extern
va fi stabilit în următoarele 7 zile prin tragere la sorți
dintr-o listă cuprinzând cel mult două propuneri înaintate de
către fiecare dintre cele două părți. Tragerea la sorți se
desfășoară la sediul și sub supravegherea Oficiului Român
pentru Drepturile de Autor, fiind consemnată într-un procesverbal. În cazul în care concluziile raportului auditorului
extern nu sunt însușite de către utilizator, acest raport va
putea constitui mijloc de probă, în condițiile prevăzute de
lege, în cadrul litigiului dintre organismul de gestiune
colectivă și utilizator. Dacă părțile nu convin altfel, costurile
realizării auditului extern se avansează de către organismul
de gestiune colectivă care a solicitat efectuarea acestuia.
8. Remunerația trimestrială se va plăti până la, inclusiv,
data de 25 a lunii următoare trimestrului pentru care se
efectuează plata ori, atunci când data de 25 nu cade într-o
zi lucrătoare, până la, inclusiv, ziua lucrătoare imediat
următoare datei de 25.
9. În cazul în care există mai multe organisme de
gestiune colectivă, constituite legal, care gestionează
drepturile patrimoniale de autor pentru operele scrise
prevăzute la pct. 1, colectarea remunerației se realizează
potrivit legii în vigoare la data efectuării plății realizate
conform pct. 8.
10. Pentru neplata la scadență a remunerației se
datorează dobândă legală.
11. Organismele de radiodifuziune și organismele de
televiziune pot consulta, la cerere, repertoriul protejat al
organismelor de gestiune colectivă prevăzute la pct. 1,
repertoriu prezentat în forma prevăzută la art. 126 alin. (2)
din Legea nr. 8/1996 privind dreptul de autor și drepturile
conexe, cu modificările și completările ulterioare, precum și
lista titularilor de drepturi de autor și de drepturi conexe,
români și străini, pe care aceste din urmă organisme îi
reprezintă.
12. Prezenta metodologie va putea fi modificată în
condițiile legii.
Pronunțată astăzi, 15 octombrie 2005, la sediul
Centrului de Proprietate Intelectuală din cadrul Facultății de
Drept a Universității din București, bd. Mihail Kogălniceanu
nr. 36—46, sectorul 5.
Executorie de la data publicării în Monitorul Oficial al
României, Partea I.
Cu apel în termen de 15 zile de la aceeași dată.

Lucian Mihai — arbitru
Otilia Calmuschi — arbitru
Georgeta Felicia Duțescu — arbitru
Claudiu Seucan — arbitru
Nicoleta Vrânceanu — arbitru

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 981/4.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|063938]
ISSN 1453—4495

