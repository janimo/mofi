PARTEA

Anul 173 (XVII) — Nr. 19

I

LEGI, DECRETE, HOTĂRÂRI ȘI ALTE ACTE

Joi, 6 ianuarie 2005

SUMAR
Nr.

Pagina

1–4

HOTĂRÂRI ALE GUVERNULUI ROMÂNIEI
2.193/2004. — Hotărâre pentru aprobarea Normelor
privind privatizarea societăților comerciale cu

DECIZII

ALE

Pagina
capital majoritar de stat care au ca obiect
principal de activitate cercetarea-dezvoltarea ........

DECIZII ALE CURȚII CONSTITUȚIONALE
Decizia nr. 391 din 5 octombrie 2004 referitoare la
excepția de neconstituționalitate a dispozițiilor
art. 100 alin. (2) teza a doua din Legea
nr. 303/2004 privind statutul magistraților .............

Nr.

CURȚII

4–15

2.337/2004. — Hotărâre privind stabilirea taxelor pentru
furnizarea datelor din Registrul național de
evidență a permiselor de conducere și
certificatelor de înmatriculare și din registrele
județene și al municipiului București de evidență a
permiselor de conducere și certificatelor de
înmatriculare...............................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 391
din 5 octombrie 2004

referitoare la excepția de neconstituționalitate a dispozițiilor art. 100 alin. (2) teza a doua
din Legea nr. 303/2004 privind statutul magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 91 alin. 2 din Legea nr. 92/1992 pentru
organizarea judecătorească, excepție ridicată de Adrian
Popa în Dosarul nr. 2.702/2003 al Curții de Apel Cluj —
Secția penală.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public solicită respingerea
excepției de neconstituționalitate, făcând referire la

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 19/6.I.2005

jurisprudența constantă a Curții Constituționale în materie.
Precizează, de asemenea, că textul de lege criticat a fost
abrogat expres de dispozițiile Legii nr. 303/2004, dar a fost
preluat în esență de art. 100 alin. (2) teza a doua din
actul normativ menționat, asupra căruia Curtea
Constituțională urmează să se pronunțe.
C U R T E A,

având în vedere actele și lucrările dosarului, reține
următoarele:
Prin Încheierea din 3 mai 2004, pronunțată în Dosarul
nr. 2.702/2003, Curtea de Apel Cluj — Secția penală a
sesizat Curtea Constituțională cu excepția de
neconstituționalitate a prevederilor art. 91 alin. 2 din Legea
nr. 92/1992 pentru organizarea judecătorească, excepție
ridicată de Adrian Popa, inculpat în dosarul menționat,
pentru săvârșirea infracțiunilor de luare de mită și
favorizarea infractorului.
În motivarea excepției de neconstituționalitate autorul
susține că textul de lege criticat încalcă principiul
constituțional al separației puterilor în stat, dispozițiile
art. 21 din Constituție, precum și dispozițiile art. 6 pct. 1
din Convenția pentru apărarea drepturilor omului și a
libertăților fundamentale, întrucât prin avizul ministrului
justiției, membru al Guvernului și al unei formațiuni politice,
se realizează o imixtiune a Executivului în activitatea de
înfăptuire a justiției, avizul constituind o condiție procedurală
obligatorie pentru începerea urmăririi penale și trimiterea în
judecată a magistraților. Avizul este eliberat de o autoritate
care nu îndeplinește cerințele art. 6 pct. 1 din Convenția
pentru apărarea drepturilor omului și a libertăților
fundamentale privind independența și imparțialitatea unei
instanțe.
Curtea de Apel Cluj — Secția penală opinează în sensul
respingerii excepției de neconstituționalitate, întrucât prin
avizul ministrului justiției nu se realizează o ingerință a
Executivului în sfera de activitate a autorității judecătorești,
deoarece acesta nu poate aprecia asupra temeiniciei
urmăririi penale și nu se poate implica în activitatea
organelor judiciare, având doar rolul de a examina
întrunirea cerințelor legii în această privință. Solicitarea
avizului ministrului justiției pentru cercetarea și trimiterea în
judecată a magistraților este o măsură de protecție, de
apărare a statutului și prestigiului acestora, instituind
totodată o garanție că nu vor putea fi supuși unor procese
intentate în mod abuziv și nu vor fi trași la răspundere
penală decât pentru infracțiunile dovedite în mod temeinic.
Potrivit dispozițiilor art. 24 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și formula punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 181 din Legea nr. 35/1997,
s-a solicitat punctul de vedere al instituției Avocatul
Poporului.
Guvernul consideră că excepția de neconstituționalitate
este neîntemeiată, deoarece dispozițiile legale criticate nu
contravin principiului independenței judecătorilor și nici
dreptului la un proces echitabil. În raport de susținerile
autorului, în sensul că îavizul prevăzut de art. 91 alin. 2
din Legea nr. 92/1992 nu ar trebui să fie acordat de
ministrul justiției, care este organ al puterii politice și nu

îndeplinește cerințele art. 6 din Convenția pentru apărarea
drepturilor omului și a libertăților fundamentale privind
imparțialitatea unei instanțe“, precizează că instanța
constituțională nu poate, prin decizia pe care o va
pronunța, să modifice sau să completeze textul legal, ci
numai să se pronunțe asupra compatibilității acestuia cu
dispozițiile constituționale.
Avizul dat de ministrul justiției pentru cercetarea,
reținerea, arestarea, percheziționarea sau trimiterea în
judecată a unui magistrat nu poate fi considerat o imixtiune
în îactivitatea de judecată“, reprezentând o măsură de
protecție legală a magistratului împotriva abuzurilor. De
altfel, potrivit art. 10 alin. (1) lit. f) din Codul de procedură
penală, acțiunea penală nu poate fi pusă în mișcare, iar
când a fost pusă în mișcare nu mai poate fi exercitată,
dacă lipsește plângerea prealabilă a persoanei vătămate,
autorizarea sau sesizarea organului competent ori o altă
condiție prevăzută de lege, necesară pentru punerea în
mișcare sau exercitarea acțiunii penale. Or, avizul
ministrului justiției reprezintă tocmai o condiție prealabilă
pentru punerea în mișcare a acțiunii penale, lipsa acestuia
împiedicând punerea în mișcare sau exercitarea acțiunii
penale, fiind deci o măsură favorabilă magistratului, un
filtru, o condiție în plus, necesară pentru protejarea
statutului acestuia.
îCritica privind neîndeplinirea de către ministrul justiției,
care acordă avizul, a cerințelor unei instanțe imparțiale și
independente, prevăzute de art. 6 din Convenția pentru
apărarea drepturilor omului și a libertăților fundamentale, nu
poate fi admisă, deoarece autorizarea sau sesizarea
prevăzută de art. 10 alin. (1) lit. f) din Codul de procedură
penală nu se acordă de instanță, ci de organul competent
potrivit legii (de exemplu, Camera Deputaților sau Senatul
pentru deputați și senatori, ministrul justiției pentru
magistrați). Or, condiția imparțialității și independenței
trebuie îndeplinită de instanța care judecă, iar nu de
ministrul justiției, care acordă avizul.“
Avocatul Poporului apreciază că excepția de
neconstituționalitate este întemeiată, motivând că, după
revizuirea Constituției, dispozițiile legale criticate nu mai
sunt în concordanță cu spiritul Legii fundamentale.
Independența justiției implică un statut special al
magistraților, menit să imprime o valoare de necontestat a
actului de justiție, prin protejarea membrilor corpului
magistraților împotriva subiectivismului și a acțiunilor
nejustificate sau abuzive ale organelor de urmărire penală
competente, care le-ar putea afecta credibilitatea. Astfel,
legiuitorul constituțional a urmărit în fapt, prin înființarea
Consiliului Superior al Magistraturii, ca structură plasată în
interiorul autorității judecătorești, să asigure independența
justiției. Potrivit prevederilor art. 134 alin. (2) din
Constituție, Consiliul Superior al Magistraturii este abilitat
să constate abaterile de la statutul deontologic al profesiei
și să adopte măsuri în consecință, iar hotărârile sale în
materie disciplinară pot fi atacate la Înalta Curte de
Casație și Justiție. Ca atare, în noul context constituțional,
se constată necesitatea modificării și completării actualelor
reglementări
legale
care
privesc
organizarea
judecătorească, stabilindu-se limitele până la care se pot
întinde atribuțiile ministrului justiției, ca membru al
Consiliului Superior al Magistraturii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005
Faptul că Legea nr. 92/1992 pentru organizarea
judecătorească întârzie să fie completată și modificată, în
acord cu prevederile Constituției, impune aplicarea directă
a dispozițiilor art. 133 și 134 din Constituție, care
reglementează rolul și atribuțiile Consiliului Superior al
Magistraturii.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și celor ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 91 alin. 2 din Legea nr. 92/1992 pentru
organizarea judecătorească, republicată în Monitorul Oficial
al României, Partea I, nr. 259 din 30 septembrie 1997, cu
modificările și completările ulterioare, având următorul
cuprins: îMagistrații nu pot fi cercetați, reținuți, arestați,
percheziționați sau trimiși în judecată fără avizul ministrului
justiției.“
Ulterior datei la care a fost sesizată Curtea
Constituțională, textul de lege criticat a fost abrogat expres
prin art. 107 alin. (2) lit. b) din Legea nr. 303/2004 privind
statutul magistraților, publicată în Monitorul Oficial al
României, Partea I, nr. 576 din 29 iunie 2004. Dispozițiile
acestuia au fost preluate în cuprinsul art. 100 alin. (2) teza
a doua din Legea nr. 303/2004, potrivit cărora: îJudecătorii,
procurorii și magistrații-asistenți pot fi percheziționați, reținuți
sau arestați preventiv numai cu încuviințarea secțiilor
Consiliului Superior al Magistraturii. Până la constituirea noului
Consiliu Superior al Magistraturii, încuviințarea se acordă de
către ministrul justiției.“
Ținând seama de această evoluție legislativă, Curtea se
va pronunța cu privire la constituționalitatea tezei a doua a
art. 100 alin. (2) din Legea nr. 303/2004, care are
aplicabilitate temporară, până la data de 29 decembrie
2004, când își va începe activitatea noul Consiliu Superior
al Magistraturii, în temeiul art. 65 și 72 din Legea
nr. 317/2004 privind Consiliul Superior al Magistraturii,
publicată în Monitorul Oficial al României, Partea I, nr. 599
din 2 iulie 2004.
Dispozițiile de lege criticate sunt considerate de autorul
excepției ca fiind neconstituționale în raport cu prevederile
art. 1 alin. (4) din Constituție, privitor la principiul separației
și echilibrului puterilor în stat, ale art. 21 referitor la
accesul liber la justiție, precum și ale art. 6 pct. 1 din
Convenția pentru apărarea drepturilor omului și a libertăților
fundamentale privitor la dreptul la un proces echitabil.
Examinând excepția, Curtea Constituțională constată că
asupra constituționalității dispozițiilor art. 92 alin. 2 din
Legea nr. 92/1992 pentru organizarea judecătorească s-a
pronunțat prin mai multe decizii, dintre care menționăm

3

Decizia nr. 275 din 24 octombrie 2002, publicată în
Monitorul Oficial al României, Partea I, nr. 135 din
3 martie 2003 și Decizia nr. 4 din 13 ianuarie 2004,
publicată în Monitorul Oficial al României, Partea I, nr. 107
din 4 februarie 2004, respingând în mod constant excepția
de neconstituționalitate.
Pentru a pronunța această soluție, Curtea a reținut
următoarele:
Legea fundamentală consacră principiul independenței
judecătorilor și pe cel al imparțialității procurorilor în
exercitarea atribuțiilor lor.
Garantarea respectării acestor principii este asigurată
atât prin dispozițiile legale criticate, cât și prin măsurile de
protecție a magistraților, prevăzute de dispozițiile speciale
din Codul de procedură penală [art. 281 pct. 1 lit. b),
art. 282 pct. 1 lit. f), art. 29 pct. 1 lit f) și art. 209 alin. (3) și (4)].
Aceste reglementări îl protejează pe magistrat prin faptul
că el nu va fi cercetat de organele poliției sau de alte
organe de cercetare penală care, prin apartenența lor la
puterea executivă, ar putea fi direcționate politic. De
asemenea, magistratul nu va putea fi chemat în judecată
penală prin acțiune directă introdusă la instanța de
judecată, fiind ferit în felul acesta de eventualele acțiuni
șicanatoare venite din partea unor persoane răuvoitoare.
Independența justiției implică deci un statut special,
adecvat al magistraților, menit să imprime o valoare de
necontestat actului de justiție, prin protejarea membrilor
corpului magistraților împotriva subiectivismului și a
acțiunilor nejustificate sau abuzive ale organelor de
urmărire penală competente care le-ar putea afecta
credibilitatea.
În acest context textul de lege criticat condiționează
cercetarea, reținerea, arestarea, percheziționarea sau
trimiterea în judecată de încuviințarea ministrului justiției,
instituind o măsură rațională de protecție a magistratului,
care reprezintă o garanție legală a consolidării principiilor
constituționale enunțate anterior, privitoare la independența
judecătorilor și la imparțialitatea procurorilor.
În legătură cu încălcarea prin textul de lege criticat a
principiului separației puterilor în stat, Curtea a reținut că
dispozițiile art. 91 alin. 2 nu sunt contrare acestui principiu,
întrucât nu instituie posibilitatea ingerinței ministrului justiției
în activitatea judiciară, ci reglementează o atribuție inerentă
organizării și funcționării serviciului public al justiției.
Cele statuate prin deciziile menționate își mențin
valabilitatea și cu privire la prevederile art. 100 alin. (2)
teza a doua din Legea nr. 303/2004 privind statutul
magistraților, întrucât, așa cum s-a arătat, acestea au
preluat temporar soluția legislativă a prevederilor art. 91
alin. 2 teza a doua din Legea nr. 92/1992.
În cauză nu poate fi primită nici susținerea privind
încălcarea art. 21 din Constituție, întrucât autorul excepției
este chiar parte într-un proces judiciar, având posibilitatea
să-și apere drepturile și interesele în fața instanței de
judecată, în condițiile legii.
De asemenea, nu poate fi primită susținerea privind
încălcarea dreptului la un proces echitabil, autorul excepției
având acces la toate mijloacele de apărare și la căile de
atac prevăzute de lege, ca și părțile celelalte în proces.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 19/6.I.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d), precum și al art. 29 din Legea nr. 47/1992, republicată, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 100 alin. (2) teza a doua din Legea nr. 303/2004 privind
statutul magistraților, excepție ridicată de Adrian Popa în Dosarul nr. 2.702/2003 al Curții de Apel Cluj — Secția penală.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor privind privatizarea societăților comerciale
cu capital majoritar de stat care au ca obiect principal de activitate cercetarea-dezvoltarea
În temeiul art. 108 din Constituția României, republicată, și al art. 14 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Articol unic. — Se aprobă Normele privind privatizarea
societăților comerciale cu capital majoritar de stat care au ca

obiect principal de activitate cercetarea-dezvoltarea, prevăzute
în anexa care face parte integrantă din prezenta hotărâre.

PRIM-MINISTRU

ADRIAN NĂSTASE

București, 30 noiembrie 2004.
Nr. 2.193.

Contrasemnează:
Ministrul educației și cercetării,
Alexandru Athanasiu
Președintele Autorității pentru Valorificarea Activelor Statului,
Mircea Ursache
Șeful Cancelariei Primului-Ministru,
Alin Teodorescu
p. Ministrul finanțelor publice,
Gheorghe Gherghina,
secretar de stat

ANEXĂ

NORME
privind privatizarea societăților comerciale cu capital majoritar de stat
care au ca obiect principal de activitate cercetarea-dezvoltarea
Art. 1. — Privatizarea societăților comerciale cu capital
majoritar de stat care au ca obiect principal de activitate
cercetarea-dezvoltarea, definite conform codurilor CAEN 73
și 74, denumite în continuare societăți comerciale de CD, se
va face potrivit cadrului legislativ existent, referitor la
privatizarea societăților comerciale, și în conformitate cu
dispozițiile prezentelor norme.
Art. 2. — La privatizarea societăților comerciale de CD
trebuie avute în vedere atât considerente de ordin strategic,

cât și considerente de oportunitate și atractivitate, care
vizează în principal:
a) experiența și rezultatele obținute de societatea
comercială de CD în domeniul său de activitate;
b) interesul cumpărătorului pentru păstrarea, continuarea
și creșterea volumului activității de cercetare-dezvoltare și
menținerea personalului încadrat pe funcții de specialitate;
c) raportul între cererea și oferta produselor științifice în
domeniu;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005
d) aspecte legate de eficientizarea activității, valorificarea
superioară a dotării, creșterea calității rezultatelor prin
dezvoltarea și modernizarea bazei materiale, valorificarea
rapidă a rezultatelor, asigurarea informării tehnico-științifice
la zi, perfecționarea pregătirii salariaților și altele asemenea;
e) gradul în care privatizarea societății comerciale de
CD determină dezvoltarea în perspectivă a unor domenii,
corelarea unor sectoare și subsectoare, restructurarea și
retehnologizarea unor societăți comerciale și altele
asemenea.
Art. 3. — Procesul de privatizare a fiecărei societăți
comerciale de CD se va realiza cu respectarea prevederilor
strategiei specifice de privatizare.
Art. 4. — (1) Strategia specifică de privatizare a unei
societăți comerciale de CD, stabilită de instituția publică
implicată, va consta în ansamblul de metode de
privatizare/restructurare/lichidare permise de lege, propuse
a fi aplicate individual sau într-o combinație dată pentru
îndeplinirea următoarelor obiective prioritare:
a) păstrarea profilului de cercetare-dezvoltare a
respectivelor societăți comerciale, după privatizare;
b) protejarea, valorificarea și dezvoltarea drepturilor de
proprietate intelectuală existente în patrimoniul societății
comerciale de CD.
(2) Pentru a stabili strategia specifică se procedează la
identificarea:
a) caracteristicilor specifice societăților comerciale de
CD, care determină nivelul importanței în domeniul lor de
activitate, cum ar fi: participarea la programe naționale ori
internaționale în domeniu, valoarea calitativă a patrimoniului
și a documentațiilor/rezultatelor cercetării, valoarea calitativă
a personalului specializat, relații de interdependență cu
societăți comerciale cu semnificație internațională, națională
și/sau regională și altele asemenea;
b) caracteristicilor generale preconizate ale potențialului
cumpărător al pachetului de acțiuni, care poate fi: investitor
strategic, de portofoliu, asociație de salariați;
c) clauzelor contractuale specifice, recomandate a fi
avute în vedere la încheierea contractelor de vânzarecumpărare de acțiuni, suplimentare față de cele prestabilite
prin contractul-cadru de vânzare-cumpărare de acțiuni,
prevăzute la art. 11.
Art. 5. — (1) Instituția publică implicată întocmește sau
dispune întocmirea dosarului de prezentare a societății
comerciale de CD. Dosarul de prezentare a societății
comerciale de CD, întocmit conform reglementărilor legale
în vigoare, conține și listele cu:
a) rezultatele activităților de cercetare-dezvoltare obținute
în baza derulării unui contract finanțat din fonduri publice,
astfel cum sunt definite prin Ordonanța Guvernului
nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea
nr. 324/2003, cu modificările ulterioare, denumite în
continuare rezultatele cercetării, deținute de societatea
comercială de CD până la data elaborării raportului de
evaluare, după cum urmează:
(i) rezultatele cercetării de tipul brevete de invenție
cu obiect care se încadrează în categoria
documentațiilor de interes național sau care
conțin informații clasificate;
(ii) rezultatele cercetării, altele decât cele prevăzute
la pct. (i);

5

b) documentațiile de interes național aflate în arhivele
societății comerciale de CD, acumulate până la data
privatizării.
(2) Listele prevăzute la alin. (1) se întocmesc pe propria
răspundere de către reprezentanții legali ai societății
comerciale de CD și se verifică prin sondaj de către
instituția publică implicată.
Art. 6. — (1) Prin documentație de interes național se
înțelege documentația scrisă și/sau desenată, indiferent de
suportul sau modul de înregistrare/copiere utilizat, care
cuprinde informații de interes național, de natura celor de
mai jos:
a) titluri care conferă drepturi;
b) hărți;
c) lucrări cu informații ecologice, geologice, marine,
sanitare, meteorologice și altele asemenea;
d) lucrări de structură, infrastructură, suprastructură;
e) planuri ale construcțiilor de utilitate publică, ale căilor
de comunicație, planuri cu privire la rețelele publice de
telecomunicații;
f) planuri relevând capacități de stocare, cheiuri, diguri,
sisteme de irigații, amenajări funciare;
g) desene-planuri, scheme și certificate de înregistrare a
desenelor și modelelor;
h) lucrări de investiții de interes public;
i) documentații referitoare la domeniul nuclear,
magistrale de transport al combustibilului, ca de exemplu:
produse petroliere, gaze naturale și altele asemenea;
j) documentații cu privire la resursele naturale ale
României;
k) orice alte bunuri, activități și servicii din domeniul
public al statului.
(2) Documentațiile de interes național, create și/sau
deținute de societățile comerciale de CD supuse privatizării,
se identifică de o comisie, numită în acest scop de către
instituția publică implicată, în conformitate cu prevederile
Legii Arhivelor Naționale nr. 16/1996, cu modificările și
completările ulterioare, și se depun la institutele naționale
de cercetare-dezvoltare sau la instituțiile publice de
cercetare-dezvoltare desemnate în acest scop de Ministerul
Educației și Cercetării sau la Arhivele Naționale.
Comunicarea va fi transmisă în timp util Ministerului
Educației și Cercetării de către instituția publică implicată.
(3) În cazul rezultatelor cercetării prevăzute la art. 5
alin. (1) lit. a) pct. (i), calitatea de titular al acestora se
transmite institutelor naționale de cercetare-dezvoltare sau
instituțiilor publice de cercetare-dezvoltare desemnate în
acest scop de Ministerul Educației și Cercetării.
Art. 7. — (1) Vânzarea acțiunilor deținute de stat la
societățile comerciale de CD se realizează de către
instituția publică implicată, prin utilizarea metodei de
negociere cu selecție pe bază de oferte tehnice, în cadrul
căreia oferta tehnică va avea o pondere de 60%.
(2) În cazul în care procesul de privatizare a unei
societăți comerciale de CD nu se poate finaliza în urma
aplicării, de două ori consecutiv în termenul de valabilitate
a prețului de ofertă, a metodei prevăzute la alin. (1),
pentru motive întemeiate, cum ar fi: lipsa ofertanților,
neîndeplinirea criteriilor de precalificare și altele asemenea,
în limitele strategiei de privatizare, instituția publică

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 19/6.I.2005

implicată poate schimba metoda de privatizare cu una
dintre următoarele metode:
a) negociere pe bază de oferte finale, îmbunătățite și
irevocabile;
b) licitație cu strigare la prețul simbolic reprezentând
echivalentul unui euro.
Art. 8. — (1) În vederea stabilirii prețului de ofertă,
instituția publică implicată va dispune întocmirea unui raport
de evaluare de către un evaluator autorizat, persoană fizică
sau juridică, română ori străină, agreat de către aceasta în
baza unei preselecții.
(2) La întocmirea raportului de evaluare se vor lua în
considerare:
a) activele necorporale de tipul: brevete, licențe, knowhow, mărci, înscrise în bilanțul contabil;
b) calitatea și structura personalului de specialitate;
c) activele corporale;
d) documentația specifică deținută în proprietate;
e) rezultatele cercetării prevăzute la art. 5 alin. (1) lit. a)
pct. (ii).
Art. 9. — (1) Anunțul de vânzare și oferta de vânzare
se publică de către instituția publică implicată, conform
reglementărilor legale în vigoare.
(2) Anunțul de vânzare de acțiuni va cuprinde și
următoarele informații cu privire la precalificarea potențialilor
cumpărători, alții decât asociațiile de salariați:
a) criteriile de precalificare pentru participarea la
negocieri/licitații;
b) documentele care atestă îndeplinirea criteriilor de
precalificare;
c) persoana desemnată de către instituția publică
implicată să pună la dispoziție gratuit regulamentul de
organizare și desfășurare a ședinței de precalificare și să
dea informații privind desfășurarea acesteia;
d) data limită de depunere a documentelor necesare
precalificării pentru participarea la negocieri/licitații;
e) data ținerii ședinței de precalificare a potențialilor
cumpărători.
(3) Criteriile de precalificare se stabilesc de către
instituția publică implicată, având în vedere criteriile
orientative de precalificare, astfel încât să-i permită să
aprecieze dacă potențialii cumpărători:
a) posedă competență tehnică, experiență, capacitate
managerială, reputație și altele asemenea, care le permit
să-și îndeplinească obligațiile rezultate din contractul de
vânzare-cumpărare de acțiuni;
b) nu sunt insolvabili, în incapacitate de plată, în stare
de faliment, activitățile lor comerciale nu sunt suspendate
ori împotriva lor nu există sentințe definitive și irevocabile
pentru oricare dintre situațiile arătate.
(4) Criteriile orientative de precalificare a potențialilor
cumpărători sunt prevăzute în anexa nr. 1.
(5) Asociațiile de salariați constituite în cadrul societății
comerciale de CD care se privatizează, potrivit prevederilor
art. 56—60 și anexei nr. 1.1A la Normele metodologice
privind privatizarea societăților comerciale și vânzarea de
active, aprobate prin Hotărârea Guvernului nr. 55/1998, cu
modificările ulterioare, sunt considerate precalificate pentru
participarea la negocieri/licitații, deoarece sunt interesate în
păstrarea și continuarea activității de cercetare-dezvoltare.

Art. 10. — (1) La vânzarea acțiunilor prin negociere cu
selecție pe bază de oferte tehnice, respectiv prin negociere
pe bază de oferte finale îmbunătățite și irevocabile, cele
două oferte, tehnică și financiară, se selectează prin
aplicarea Criteriilor de evaluare și a grilei de punctaj pentru
oferta financiară și tehnică, adaptate la specificul activității
de cercetare-dezvoltare, conform anexei nr. 2, astfel încât
după privatizare să fie asigurate păstrarea și dezvoltarea
activităților de cercetare-dezvoltare.
(2) În sensul prezentelor norme, oferta tehnică include
și planul de afaceri care va fi prevăzut ca anexă la
contractul de vânzare-cumpărare de acțiuni. Planul de
afaceri se încheie pentru o perioadă de minimum 5 ani.
(3) În evaluarea finală ponderea celor două oferte va fi:
60% pentru oferta tehnică și 40% pentru oferta financiară.
Art. 11. — Contractele de vânzare-cumpărare de acțiuni
ale societăților comerciale de CD cuprind clauze specifice,
ferme, privind:
a) păstrarea și dezvoltarea obiectului de activitate de
cercetare-dezvoltare al societății comerciale de CD și
păstrarea personalului încadrat pe funcții de specialitate
pentru o perioadă de minimum 5 ani de la data privatizării;
b) asumarea de către cumpărător a obligațiilor de a
realiza un volum de investiții care să asigure viabilitatea
societății comerciale de CD;
c) alte măsuri de protecție socială a salariaților, cu
respectarea prevederilor legale;
d) protecția internă și internațională, după caz, a
mărcilor și indicațiilor geografice, a proprietății intelectuale;
e) păstrarea în custodia societății comerciale de CD a
rezultatelor cercetării prevăzute la art. 5 alin. (1) lit. a)
pct. (ii), care nu au fost evaluate și cuprinse în prețul de
ofertă;
f) măsuri de protejare a rezultatelor cercetării prevăzute
la art. 5 alin. (1) lit. a) pct. (i), prin depunere la institutele
naționale de cercetare-dezvoltare sau la instituțiile publice
de cercetare-dezvoltare desemnate în acest scop de
Ministerul Educației și Cercetării;
g) măsuri de protejare a documentațiilor de interes
național, prin depunere la institutele naționale de cercetaredezvoltare sau la instituțiile publice de cercetare-dezvoltare
desemnate în acest scop de Ministerul Educației și
Cercetării și la Arhivele Naționale;
h) păstrarea și conservarea de către cumpărător a
arhivei societății comerciale de CD privatizate, în condițiile
stipulate de Legea nr. 16/1996, cu modificările și
completările ulterioare;
i) păstrarea condițiilor din contract, indiferent de
schimbarea proprietarului.
Art. 12. — (1) În perioada de custodie, documentațiile
prevăzute la art. 11 lit. e) pot fi utilizate de către
societatea comercială de CD care se privatizează, pentru
elaborare de alte proiecte proprii.
(2) Costurile menținerii în custodie a documentațiilor
prevăzute la alin. (1) sunt suportate de societatea
comercială de CD care se privatizează.
Art. 13. — Anexele nr. 1 și 2*) fac parte integrantă din
prezentele norme.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005

7
ANEXA Nr. 1
la norme

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 19/6.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005

9
ANEXA Nr. 2
la norme

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 19/6.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 19/6.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 19/6.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 19/6.I.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 19/6.I.2005
GUVERNUL ROMÂNIEI

HOTĂRÂRE
privind stabilirea taxelor pentru furnizarea datelor din Registrul național de evidență
a permiselor de conducere și certificatelor de înmatriculare și din registrele județene
și al municipiului București de evidență a permiselor de conducere
și certificatelor de înmatriculare
În temeiul art. 108 din Constituția României, republicată, și al art. 15 din Ordonanța Guvernului nr. 83/2001
privind înființarea, organizarea și funcționarea serviciilor publice comunitare pentru eliberarea și evidența pașapoartelor
simple și serviciilor publice comunitare regim permise de conducere și înmatriculare a vehiculelor, aprobată cu modificări
și completări prin Legea nr. 362/2002, cu modificările și completările ulterioare,
Guvernul României adoptă prezenta hotărâre.
Art. 1. — Comunicarea datelor din Registrul național de
evidență a permiselor de conducere și certificatelor de
înmatriculare și din registrele județene și al municipiului
București de evidență a permiselor de conducere și
certificatelor de înmatriculare se face în condițiile legii și
este supusă la plata taxelor de furnizare.
Art. 2. — Cuantumul taxelor prevăzute la art. 1 este de
5.000 lei pentru datele aferente unui permis de conducere
sau certificat de înmatriculare, precum și pentru fiecare
înregistrare referitoare la date statistice privind posesorii de
permise de conducere sau parcul de vehicule înmatriculate.
Art. 3. — Taxele pentru furnizarea datelor din Registrul
național de evidență a permiselor de conducere și
certificatelor de înmatriculare și din registrele județene și al

municipiului București de evidență a permiselor de
conducere și certificatelor de înmatriculare se plătesc
anticipat și se fac venit la bugetul de stat.
Art. 4. — Sumele achitate cu titlu de furnizări de date
se restituie solicitanților când serviciul nu a fost sau nu
poate fi prestat.
Art. 5. — Sunt scutite de la plata taxelor de furnizare a
datelor prevăzute la art. 1 solicitările formulate, în scopul
exercitării atribuțiilor legale, de către instituțiile cu atribuții în
domeniul apărării, ordinii publice, siguranței naționale,
justiției, administrației publice centrale și locale, colectării
creanțelor bugetare, protecției copilului aflat în dificultate și
solicitările caselor de asigurări de sănătate.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 14 decembrie 2004.
Nr. 2.337.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 19/6.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

