Anul 173 (XVII) — Nr. 822

PARTEA

I

Luni, 12 septembrie 2005

LEGI, DECRETE, HOTĂRÂRI ȘI ALTE ACTE

SUMAR

Nr.
HOTĂRÂRI ALE GUVERNULUI ROMÂNIEI
992. — Hotărâre privind limitarea utilizării anumitor
substanțe periculoase în echipamentele electrice și
electronice ..................................................................
996. — Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale, de către Regia Autonomă de Gospodărie
Comunală și Locativă Oltenița, județul Călărași.....
1.007. — Hotărâre privind modificarea Hotărârii
Guvernului nr. 539/2005 pentru aprobarea
Nomenclatorului instituțiilor de asistență socială și
a structurii orientative de personal, a
Regulamentului-cadru de organizare și funcționare
a instituțiilor de asistență socială, precum și a
Normelor metodologice de aplicare a prevederilor
Ordonanței Guvernului nr. 68/2003 privind serviciile
sociale ........................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
80. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare și
pentru siguranța alimentelor privind stabilirea

Pagina

Nr.

Pagina
documentelor și evidențelor veterinare necesare în
cadrul activității de neutralizare a deșeurilor de
origine animală ..........................................................

2–3

3

4–12

12–13

81. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
stabilește lista posturilor de inspecție la frontieră
convenite pentru efectuarea controalelor veterinare
asupra animalelor vii și produselor de origine
animală provenind din țări terțe și actualizează
regulile detaliate privind controalele ce urmează să
fie efectuate de către experții Comisiei Europene .....

13–14

83. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind garanții suplimentare în legătură cu boala
Aujeszky în comerțul intracomunitar cu porci și
criteriile de furnizare a informațiilor despre această
boală...........................................................................

14

1.298/EN. — Decizie a președintelui Autorității Naționale
de Reglementare în Comunicații pentru
modificarea și completarea Deciziei președintelui
Autorității Naționale de Reglementare în
Comunicații nr. 1.074/EN/2004 privind implementarea
serviciului universal în sectorul comunicațiilor
electronice ..................................................................

14–16

´
Rectificări .............................................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 822/12.IX.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind limitarea utilizării anumitor substanțe periculoase în echipamentele electrice și electronice
În temeiul art. 108 din Constituția României, republicată, și al art. 1 alin. (2) lit. d) din Ordonanța de urgență a
Guvernului nr. 78/2000 privind regimul deșeurilor, aprobată cu modificări și completări prin Legea nr. 426/2001,
Guvernul României adoptă prezenta hotărâre.
Art. 1. — Prezenta hotărâre are ca obiectiv limitarea
utilizării substanțelor periculoase în echipamentele electrice
și electronice, contribuind astfel la protecția sănătății umane
și la recuperarea și eliminarea ecologică a deșeurilor de
echipamente electrice și electronice.
Art. 2. — (1) Prezenta hotărâre se aplică
echipamentelor electrice și electronice care intră sub
incidența categoriilor 1, 2, 3, 4, 5, 6, 7 și 10, prevăzute în
anexa nr. 1A la Hotărârea Guvernului nr. 448/2005 privind
deșeurile de echipamente electrice și electronice, precum și
becurilor electrice și corpurilor de iluminat din gospodării.
(2) Prezenta hotărâre se aplică fără a se aduce atingere
legislației naționale privind cerințele de securitate și
sănătate, precum și privind gestionarea deșeurilor.
(3) Prezenta hotărâre nu se aplică pieselor de schimb
pentru repararea sau reutilizarea echipamentelor electrice și
electronice introduse pe piață înainte de data aderării
României la Uniunea Europeană.
Art. 3. — (1) În sensul prezentei hotărâri termenii și
expresiile de mai jos se definesc după cum urmează:
a) echipamente electrice și electronice sau EEE —
echipamentele care funcționează pe bază de curenți
electrici sau câmpuri electromagnetice și echipamentele de
generare, transport și măsurare a acestor curenți și
câmpuri, incluse în categoriile prevăzute în anexa nr. 1A la
Hotărârea Guvernului nr. 448/2005, destinate utilizării la o
tensiune mai mică sau egală cu 1.000 de volți curent
alternativ și 1.500 de volți curent continuu;
b) producător — orice persoană fizică sau juridică care,
indiferent de tehnica de vânzare utilizată, inclusiv prin
comunicare la distanță în conformitate cu prevederile
Ordonanței Guvernului nr. 130/2000 privind protecția
consumatorilor la încheierea și executarea contractelor la
distanță, aprobată cu modificări și completări prin Legea
nr. 51/2003, produce și comercializează, sub propria marcă,
echipamente electrice și electronice sau revinde, sub
propria marcă, echipamente produse de alți furnizori, un
revânzător nefiind considerat producător atunci când marca

producătorului figurează pe echipament ori importă sau
exportă, cu titlu profesional, echipamente electrice și
electronice din sau în România.
(2) Persoana fizică sau juridică care asigură în mod
exclusiv o finanțare în cadrul sau ca urmare a unui acord
de finanțare nu este considerată producător decât dacă
acționează ca producător în sensul prevederilor alin. (1)
lit. b).
Art. 4. — (1) Începând cu data aderării României la
Uniunea Europeană se admite introducerea pe piață numai
a echipamentelor electrice și electronice noi care nu conțin
plumb, mercur, cadmiu, crom hexavalent, bifenili
polibromurați (BPB) sau eteri de difenil polibromurați
(DEPB).
(2) Prevederile alin. (1) nu se aplică în cazul utilizărilor
plumbului, mercurului, cadmiului și cromului hexavalent în
aplicațiile prevăzute în anexa care face parte integrantă din
prezenta hotărâre.
Art. 5. — Constituie contravenție și se sancționează cu
amendă de la 7.500 lei (RON) la 10.000 lei (RON)
nerespectarea prevederilor art. 4 alin. (1).
Art. 6. — (1) Constatarea contravențiilor și aplicarea
sancțiunilor prevăzute la art. 5 se fac de către personalul
împuternicit din cadrul Agenției Naționale pentru Substanțe
și Preparate Chimice Periculoase.
(2) Dispozițiile referitoare la contravențiile prevăzute la
art. 5 se completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
Art. 7. — Prezenta hotărâre intră în vigoare la data
aderării României la Uniunea Europeană.
Prezenta hotărâre transpune Directiva 2002/95/CE a
Parlamentului European și a Consiliului privind limitarea
utilizării anumitor substanțe periculoase în echipamentele
electrice și electronice, publicată în Jurnalul Oficial al
Uniunii Europene nr. L037 din 13 februarie 2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul mediului și gospodăririi apelor,
Lucia Ana Varga,
secretar de stat
Ministrul integrării europene,
Anca Daniela Boagiu
București, 25 august 2005.
Nr. 992.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

3
ANEXĂ

UTILIZĂRILE

plumbului, mercurului, cadmiului și cromului hexavalent
care sunt exceptate de la prevederile art. 4 alin. (1) din hotărâre
1. Mercur, în lămpi compacte fluorescente, atunci când
cantitatea acestuia nu depășește 5 mg per lampă.
2. Mercur, în lămpi fluorescente drepte, cu utilizare
generală, atunci când:
— cantitatea de fosfat halogenat nu depășește 10 mg;
— cantitatea de trifosfat, cu durată de viață normală, nu
depășește 5 mg;
— cantitatea de trifosfat, cu durată de viață lungă, nu
depășește 8 mg.
3. Mercur, în lămpi fluorescente drepte, cu utilizare
specială.
4. Mercur, în alte tipuri de lămpi, care nu au fost
menționate specific în prezenta anexă.
5. Plumb, în sticla tuburilor cu raze catodice, în
componente electronice și în tuburi fluorescente.
6. Plumb, ca element de aliere în oțel cu conținut de
plumb până la 0,35% în greutate, aliaj cu aluminiu cu
conținut de plumb până la 0,4% în greutate și aliaj de
cupru cu conținut de plumb până la 4% în greutate.

7. Plumb, în aliaje de lipit cu temperatură de topire
înaltă (adică aliaje de lipit staniu-plumb având conținut de
plumb mai mare de 85%), respectiv:
— plumb, în aliaje de lipit pentru servere, sisteme de
stocare și de rețele de stocare (exceptare acordată până
în anul 2010);
— plumb, în aliaje de lipit pentru echipamente de
infrastructură de rețele pentru comutare, semnalizare,
transmisie, precum și pentru gestionarea rețelelor de
telecomunicații;
— plumb, în piese electronice din ceramică (de
exemplu, dispozitive piezoelectrice).
8. Placarea cu cadmiu, cu excepția utilizărilor interzise,
conform prevederilor Hotărârii Guvernului nr. 347/2003
privind restricționarea introducerii pe piață și a utilizării
anumitor substanțe și preparate chimice periculoase, cu
modificările și completările ulterioare.
9. Cromul hexavalent ca anticoroziv pentru sistemele de
răcire din oțel carbon ale frigiderelor cu absorbție.

GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților comerciale și regiilor autonome subordonate autorităților
administrației publice locale, de către Regia Autonomă de Gospodărie Comunală
și Locativă Oltenița, județul Călărași
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective în baza prevederilor Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, precum și a societăților comerciale

și regiilor autonome subordonate autorităților administrației
publice locale, aprobată cu modificări și completări prin
Legea nr. 569/2003, cu modificările și completările
ulterioare, de către Regia Autonomă de Gospodărie
Comunală și Locativă Oltenița, subordonată Consiliului
Local al Municipiului Oltenița, județul Călărași.

PRIM-MINISTRU

CĂLIN POPESCU-TĂRICEANU

București, 1 septembrie 2005.
Nr. 996.

Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Doina-Elena Dascălu,
secretar de stat

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 822/12.IX.2005
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 539/2005
pentru aprobarea Nomenclatorului instituțiilor de asistență socială și a structurii orientative
de personal, a Regulamentului-cadru de organizare și funcționare
a instituțiilor de asistență socială, precum și a Normelor metodologice de aplicare
a prevederilor Ordonanței Guvernului nr. 68/2003 privind serviciile sociale
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 539/2005 pentru
aprobarea Nomenclatorului instituțiilor de asistență socială
și a structurii orientative de personal, a Regulamentuluicadru de organizare și funcționare a instituțiilor de asistență
socială, precum și a Normelor metodologice de aplicare a
prevederilor Ordonanței Guvernului nr. 68/2003 privind
serviciile sociale, publicată în Monitorul Oficial al României,
Partea I, nr. 535 din 23 iunie 2005, se modifică după cum
urmează:
1. Articolul 1 va avea următorul cuprins:
îArt. 1. — Se aprobă Nomenclatorul instituțiilor de
asistență socială și structura orientativă de personal de
specialitate, prevăzute în anexa nr. 1.“
2. Articolul 5 se abrogă.
3. Alineatul (4) al articolului 8 va avea următorul
cuprins:
î(4) În cazul instituțiilor de asistență socială din
domeniile protecției și promovării drepturilor copilului,
protecției speciale a persoanelor cu handicap și prevenirii
și combaterii violenței în familie, consiliile județene, consiliile

locale, precum și persoanele juridice prevăzute de lege
aprobă regulamentele de organizare și funcționare a
instituțiilor pe care le înființează, pe baza Regulamentuluicadru de organizare și funcționare a instituțiilor de asistență
socială, prevăzut în anexa nr. 2, precum și a prevederilor
regulamentelor-cadru specifice.“
4. Anexele nr. 1 și 2 se înlocuiesc cu anexele nr. 1 și 2
la prezenta hotărâre.
Art. II. — Hotărârea Guvernului nr. 539/2005 pentru
aprobarea Nomenclatorului instituțiilor de asistență socială
și a structurii orientative de personal, a Regulamentuluicadru de organizare și funcționare a instituțiilor de asistență
socială, precum și a Normelor metodologice de aplicare a
prevederilor Ordonanței Guvernului nr. 68/2003 privind
serviciile sociale, publicată în Monitorul Oficial al României,
Partea I, nr. 535 din 23 iunie 2005, cu modificările aduse
prin prezenta hotărâre, va fi republicată în Monitorul Oficial
al României, Partea I, dându-se textelor o nouă
numerotare.

PRIM-MINISTRU

CĂLIN POPESCU-TĂRICEANU

Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul administrației și internelor,
Vasile Blaga

București, 1 septembrie 2005.
Nr. 1.007.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

5
ANEXA Nr. 1*)

NOMENCLATORUL
instituțiilor de asistență socială și structura orientativă de personal de specialitate

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 822/12.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 822/12.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 822/12.IX.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

11
ANEXA Nr. 2

REGULAMENT-CADRU
de organizare și funcționare a instituțiilor de asistență socială
Art. 1. — Instituțiile de asistență socială, denumite în
continuare instituții, furnizează servicii sociale cu titlu
permanent ori temporar, cu sau fără găzduire.
Art. 2. — Principiile care stau la baza furnizării
serviciilor sociale de către instituții sunt următoarele:
a) respectarea drepturilor și a demnității omului;
b) asigurarea autodeterminării și a intimității persoanelor
beneficiare;
c) asigurarea dreptului de a alege;
d) abordarea individualizată și centrarea pe persoane;
e) participarea persoanelor beneficiare;
f) cooperarea și parteneriatul;
g) recunoașterea valorii fiecărei persoane;
h) abordarea comprehensivă, globală și integrată;
i) orientarea pe rezultate;
j) îmbunătățirea continuă a calității;
k) combaterea abuzului asupra persoanelor beneficiare,
în cadrul instituțiilor.
Art. 3. — Instituțiile au următoarele atribuții:
a) asigură furnizarea serviciilor sociale în interesul
beneficiarului și în baza contractului încheiat cu acesta;
b) asigură furnizarea serviciilor sociale cu titlu
permanent ori temporar, cu sau fără găzduire;
c) asigură întreținerea și folosirea eficientă a bazei
materiale și a bunurilor din dotare;
d) întocmesc proiecte și programe proprii care să
asigure creșterea calității activității, potrivit politicilor și
strategiilor naționale, județene și locale;
e) organizează activități de socializare în vederea
relaționării beneficiarilor cu mediul exterior instituțiilor;
f) acordă sprijin și asistență de specialitate în vederea
prevenirii situațiilor care pun în pericol siguranța
beneficiarilor;
g) dezvoltă parteneriate și colaborează cu organizații,
instituții și orice forme organizate ale societății civile, în
condițiile legii, în vederea diversificării serviciilor sociale
furnizate;
h) asigură îndeplinirea măsurilor de aducere la
cunoștință atât personalului, cât și beneficiarilor a
prevederilor din regulamentul propriu de organizare și
funcționare;
i) elaborează carta drepturilor, specifică tipurilor de
beneficiari cărora li se adresează;
j) instituie măsuri de prevenire și combatere a traficului
și consumului ilicit de droguri.
Art. 4. — (1) Structura organizatorică, numărul de
posturi și categoriile de personal ale instituțiilor publice de
asistență socială se aprobă de către autoritatea
administrației publice locale care asigură administrarea și
finanțarea acestora.
(2) Funcțiile de conducere se ocupă prin concurs sau,
după caz, prin examen, în condițiile legii.
(3) Candidații pentru ocuparea funcției de conducere
trebuie să fie absolvenți cu diplomă de învățământ superior
în domeniul științelor socioumane, juridice, medicale,

administrative sau economice, cu o vechime în domeniu de
cel puțin 3 ani.
Art. 5. — În funcție de complexitatea problematicii
sociale și a serviciilor sociale acordate de instituțiile publice
de asistență socială, autoritățile administrației publice locale
care asigură administrarea și finanțarea acestora
organizează consilii consultative compuse din reprezentanți
ai beneficiarilor și ai partenerilor sociali, în condițiile
prezentului regulament-cadru.
Art. 6. — (1) Conducătorul instituției publice răspunde
de buna funcționare și administrare a acesteia și
îndeplinește, în condițiile legii, următoarele atribuții
principale:
a) propune autorității administrației publice locale care
asigură administrarea și finanțarea instituției aprobarea
structurii organizatorice și a numărului de personal;
b) elaborează rapoartele generale privind activitatea
instituției, stadiul implementării obiectivelor și întocmește
informări pe care le prezintă autorității administrației publice
locale care asigură administrarea și finanțarea sau, după
caz, consiliului consultativ;
c) elaborează și implementează proiecte care au ca
scop îmbunătățirea activității de asistență socială în
instituție;
d) propune participarea personalului de specialitate la
programele de instruire și perfecționare;
e) colaborează cu formele organizate ale societății civile
la acțiuni care vizează ameliorarea asistenței sociale a
grupurilor vulnerabile;
f) întocmește raportul anual de activitate;
g) asigură respectarea prevederilor legale din domeniul
furnizării serviciilor sociale;
h) îndeplinește orice alte atribuții prevăzute de lege în
sarcina sa.
(2) Conducătorul instituției publice de asistență socială,
care, la data intrării în vigoare a prezentei hotărâri are
personalitate juridică, exercită și alte atribuții ce îi revin, în
condițiile legii.
Art. 7. — (1) Consiliul consultativ este alcătuit din
7 membri, după cum urmează:
a) 2 reprezentanți ai autorităților sau persoanelor juridice
care au înființat ori, după caz, care finanțează instituția;
b) 2 reprezentanți ai beneficiarilor;
c) un reprezentant al consiliului local pe a cărui rază
administrativ-teritorială funcționează instituția;
d) 2 reprezentanți aleși de către și din cadrul
organizațiilor neguvernamentale din domeniul serviciilor
sociale și din unitatea administrativ-teritorială pe a cărei
rază funcționează instituția.
(2) Consiliul consultativ se întrunește în ședință ordinară
trimestrial, la convocarea conducătorului instituției publice
de asistență socială, precum și în ședință extraordinară ori
de câte ori este necesar.
(3) Reprezentanții prevăzuți la alin. (1) lit. a) și c) sunt
desemnați, conform prevederilor legale, de către autoritățile

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 822/12.IX.2005

sau persoanele juridice în cadrul cărora aceștia își
desfășoară activitatea.
(4) Reprezentanții prevăzuți la alin. (1) lit. b) sunt
desemnați, anual sau ori de câte ori este necesar, de
către beneficiarii serviciilor sociale furnizate în instituțiile
respective sau, după caz, de reprezentanții legali ai
acestora.
(5) Membrii consiliului consultativ nu beneficiază de
indemnizație de ședință.
(6) Desemnarea membrilor consiliului consultativ, precum
și activitatea acestuia se realizează cu respectarea
dispozițiilor legale privind eliminarea conflictului de interese.
(7) Ședințele sunt valabil întrunite în cazul în care sunt
prezenți cel puțin 5 membri ai consiliului consultativ.
Art. 8. — Consiliul consultativ îndeplinește următoarele
atribuții principale:
a) avizează proiectul bugetului instituției;
b) avizează structura organizatorică și numărul de
personal;
c) analizează activitatea instituției și propune măsuri și
programe de îmbunătățire a activității;
d) avizează statul de funcții și salarizarea personalului;
e) îndeplinește orice alte atribuții stabilite prin lege sau
prin hotărâre a autorităților ori persoanelor juridice care au
înființat sau, după caz, care finanțează instituția.
Art. 9. — Sancționarea disciplinară sau eliberarea din
funcție a conducătorilor instituției se face în condițiile legii.
Art. 10. — Beneficiarii de servicii sociale furnizate în
instituții au următoarele drepturi:
a) să li se respecte drepturile și libertățile fundamentale,
fără discriminare pe bază de rasă, sex, religie, opinie sau
orice altă circumstanță personală ori socială;
b) să participe la procesul de luare a deciziilor în
furnizarea serviciilor sociale, respectiv la luarea deciziilor
privind intervenția socială care li se aplică;
c) să li se asigure păstrarea confidențialității asupra
informațiilor furnizate și primite;
d) să li se asigure continuitatea serviciilor sociale
furnizate, atât timp cât se mențin condițiile care au generat
situația de dificultate;

ACTE
ALE

ALE

e) să fie protejați de lege atât ei, cât și bunurile lor
atunci când nu au capacitate de decizie;
f) să li se garanteze demnitatea, intimitatea și
respectarea vieții intime;
g) să participe la evaluarea serviciilor sociale primite;
h) să li se respecte toate drepturile speciale în situația
în care sunt minori sau persoane cu handicap.
Art. 11. — Beneficiarii de servicii sociale furnizate în
instituții au următoarele obligații:
a) să furnizeze informații concrete cu privire la
identitate, situație familială, socială, medicală și economică;
b) să participe la procesul de furnizare a serviciilor
sociale;
c) să contribuie, în conformitate cu legislația în vigoare,
la plata serviciilor sociale furnizate, în funcție de tipul
serviciului și de situația lor materială;
d) să comunice orice modificare intervenită în legătură
cu situația lor personală.
Art. 12. — Conducerea instituției asigură încheierea cu
beneficiarii a contractelor de furnizare a serviciilor sociale
în instituția respectivă.
Art. 13. — Salarizarea personalului instituției se
stabilește potrivit legislației aplicabile funcționarului public și
personalului contractual din sectorul bugetar.
Art. 14. — Finanțarea cheltuielilor instituției se asigură,
în condițiile legii, din următoarele surse:
a) bugetul de stat;
b) bugetul local al județului, respectiv al municipiului
București;
c) bugetele locale ale comunelor, orașelor și
municipiilor, respectiv bugetele locale ale sectoarelor
municipiului București;
d) donații, sponsorizări sau alte contribuții din partea
persoanelor fizice ori juridice din țară și din străinătate;
e) fonduri externe rambursabile și nerambursabile;
f) contribuția persoanelor beneficiare sau a
întreținătorilor acestora, după caz;
g) alte surse de finanțare, în conformitate cu legislația
în vigoare.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare și pentru siguranța alimentelor
privind stabilirea documentelor și evidențelor veterinare necesare în cadrul activității
de neutralizare a deșeurilor de origine animală
Văzând Referatul de aprobare nr. 34.101 din 26 august 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

13

în baza prevederilor art. 8 alin. (5) din Ordonanța Guvernului nr. 47/2005 privind reglementări de neutralizare a
deșeurilor de origine animală,
în conformitate cu prevederile art. 9 alin. (1) și ale anexei nr. 2 la Norma sanitară veterinară ce stabilește reguli
de sănătate cu privire la subprodusele de la animale, ce nu sunt destinate consumului uman, aprobată prin Ordinul
ministrului agriculturii, pădurilor, apelor și mediului nr. 723/2003,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor privind stabilirea documentelor
și evidențelor veterinare necesare în cadrul activității de
neutralizare a deșeurilor de origine animală, prevăzută în
anexa*) care face parte integrantă din prezentul ordin.
Art. 2. — Toate persoanele fizice și juridice care produc
sau sunt implicate în activitatea de colectare, transport,
depozitare, manipulare, prelucrare, utilizare, procesare,
comercializare și, în unele cazuri specifice, în importul,
exportul și tranzitul subproduselor animale ce nu sunt
destinate consumului uman și al produselor derivate,
Autoritatea Națională Sanitară Veterinară și pentru
Siguranța Alimentelor, institutele veterinare centrale și
direcțiile sanitar-veterinare și pentru siguranța alimentelor

județene și a municipiului București vor duce la îndeplinire
prevederile prezentului ordin.
Art. 3. — Autoritatea Națională Sanitară Veterinară și
pentru Siguranța Alimentelor, prin institutele veterinare
centrale și direcțiile sanitar-veterinare și pentru siguranța
alimentelor județene și a municipiului București, precum și
celelalte instituții cu atribuții de control, stabilite prin
Ordonanța Guvernului nr. 47/2005 privind reglementări de
neutralizare a deșeurilor de origine animală, vor controla
modul de îndeplinire a prevederilor prezentului ordin.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la publicare.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
București, 29 august 2005.
Nr. 80.

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce stabilește lista posturilor de inspecție la frontieră
convenite pentru efectuarea controalelor veterinare asupra animalelor vii și produselor
de origine animală provenind din țări terțe și actualizează regulile detaliate
privind controalele ce urmează să fie efectuate de către experții Comisiei Europene
Văzând Referatul de aprobare nr. 51.556 din 29 august 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește lista posturilor de inspecție la frontieră convenite
pentru efectuarea controalelor veterinare asupra animalelor
vii și produselor de origine animală provenind din țări terțe
și actualizează regulile detaliate privind controalele ce
urmează să fie efectuate de către experții Comisiei
Europene, prevăzută în anexa*) care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor

județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 8/2003 pentru aprobarea Normei sanitare
veterinare privind lista posturilor de inspecție veterinară de
frontieră aprobate pentru controale veterinare ale produselor
de origine animală și animalelor provenite din țări terțe,
publicat în Monitorul Oficial al României, Partea I, nr. 152
și nr. 152 bis din 10 martie 2003.

*) Anexa se publică ulterior în Monitorul Oficial al României, Partea I, nr. 822 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 822/12.IX.2005

Art. 4. — Prezentul ordin constituie transpunerea oficială
a Deciziei Comisiei 2001/881/CE care stabilește o listă a
posturilor de inspecție la frontieră convenite pentru
efectuarea controalelor veterinare asupra animalelor și
produselor de origine animală provenind din țări terțe și
care actualizează regulile detaliate privind controalele ce
urmează să fie efectuate de către experții Comisiei

Europene, publicată în Jurnalul Oficial al Comunităților
Europene (JOCE) nr. L 326 din 11 decembrie 2001, p. 44,
amendată ultima dată prin Decizia 2005/485/CE.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
București, 29 august 2005.
Nr. 81.
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind garanții suplimentare
în legătură cu boala Aujeszky în comerțul intracomunitar cu porci și criteriile de furnizare
a informațiilor despre această boală
Văzând Referatul de aprobare nr. 33.333 din 26 august 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
garanții suplimentare în legătură cu boala Aujeszky în
comerțul intracomunitar cu porci și criteriile de furnizare a
informațiilor despre această boală, prevăzută în anexa*)
care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.

București,
Nr. 83.

Art. 4. — Prezentul ordin constituie transpunerea oficială
a Deciziei Comisiei 2001/618/CE privind garanții
suplimentare în legătură cu boala Aujeszky în comerțul
intracomunitar cu porci, criteriile de furnizare a informațiilor
despre această boală și de abrogare a deciziilor 93/24/CE
și 93/244/CE, publicată în Jurnalul Oficial al Comunităților
Europene (JOCE) nr. L 215 din 9 august 2001, p. 48.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.

p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
29 august 2005.

*) Anexa se publică ulterior în Monitorul Oficial al României, Partea I, nr. 822 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

AUTORITATEA NAȚIONALĂ DE REGLEMENTARE ÎN COMUNICAȚII

DECIZIE
pentru modificarea și completarea Deciziei președintelui Autorității Naționale de Reglementare
în Comunicații nr. 1.074/EN/2004 privind implementarea serviciului universal
în sectorul comunicațiilor electronice
În temeiul prevederilor art. 38 alin. (1), (3) și (5) din Ordonanța de urgență a Guvernului nr. 79/2002 privind
cadrul general de reglementare a comunicațiilor, aprobată cu modificări și completări prin Legea nr. 591/2002, cu
modificările și completările ulterioare, precum și ale art. 4 alin. (4), art. 9 alin. (3), art. 10 alin. (10) și ale art. 13 alin. (2)
din Legea nr. 304/2003 pentru serviciul universal și drepturile utilizatorilor cu privire la rețelele și serviciile de comunicații
electronice,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/12.IX.2005

15

având în vedere Ordinul ministrului comunicațiilor și tehnologiei informației nr. 184/2004 pentru aprobarea
Documentului de politică și strategie privind implementarea serviciului universal în sectorul comunicațiilor electronice,
modificat prin Ordinul ministrului comunicațiilor și tehnologiei informației nr. 318/2005,
președintele Autorității Naționale de Reglementare în Comunicații emite prezenta decizie.
Art. I. — Decizia președintelui Autorității Naționale de
Reglementare în Comunicații nr. 1.074/EN/2004 privind
implementarea serviciului universal în sectorul comunicațiilor
electronice, publicată în Monitorul Oficial al României,
Partea I, nr. 750 din 18 august 2004, modificată și
completată prin Decizia președintelui Autorității Naționale de
Reglementare în Comunicații nr. 1.188/EN/2004, publicată
în Monitorul Oficial al României, Partea I, nr. 843 din
15 septembrie 2004, se modifică și se completează după
cum urmează:
1. Alineatul (1) al articolului 10 va avea următorul cuprins:
îArt. 10. — (1) Pot beneficia de subvenția și de
facilitățile prevăzute la art. 8 familiile, prin titularul de
contract, care au un venit net mediu lunar pe membru de
familie mai mic de 310 lei (RON) și care, la data depunerii
cererii de acordare a subvenției, în condițiile art. 14, au
contracte în derulare cu furnizorul de serviciu universal,
având ca obiect furnizarea accesului la rețeaua publică de
telefonie, la un punct fix.“
2. După alineatul (2) al articolului 15 se introduce un
nou alineat, alineatul (21), cu următorul cuprins:
î(2 1 ) Costul net al furnizării serviciului de acces la
rețeaua publică de telefonie, la un punct fix, calculat potrivit
prevederilor art. 16 și care poate fi solicitat de furnizorul de
serviciu universal potrivit prevederilor art. 36, nu poate
depăși suma rezultată din înmulțirea cuantumului subvenției
individuale, prevăzut la alin. (2), cu numărul cererilor
cuprinse în situația centralizată prevăzută la alin. (1), pe
baza căruia a fost calculat cuantumul subvenției
individuale.“
3. Litera b) a articolului 21 se abrogă.
4. Articolele 32 și 33 vor avea următorul cuprins:
îArt. 32. — Compensarea costului net al furnizării
serviciilor din sfera serviciului universal se va baza pe
resurse financiare provenite din contribuțiile furnizorilor de
rețele publice de comunicații electronice și ale furnizorilor
de servicii de telefonie destinate publicului, ce vor fi
administrate de ANRC, fiind evidențiate în mod distinct în
cadrul bugetului de venituri și cheltuieli al instituției.
Art. 33. — (1) Pentru necesitățile anuale de finanțare a
serviciului universal, ANRC va percepe de la furnizorii de
rețele publice de comunicații electronice și de la furnizorii
de servicii de telefonie destinate publicului, cu o cifră de
afaceri înregistrată în anul precedent mai mare sau egală
cu 3.000.000 euro:
a) pentru anul 2004, o sumă egală cu 0,8% din cifra lor
de afaceri, din care s-au scăzut în prealabil veniturile
provenite din servicii de interconectare și din servicii de
roaming oferite pe piața de gros furnizorilor de servicii de
telefonie mobilă din afara României pentru utilizatorii
acestora aflați pe teritoriul României;
b) pentru perioada 2005—2006, o sumă anuală egală
cu 0,5% din cifra lor de afaceri, din care s-au scăzut în
prealabil veniturile provenite din servicii de interconectare și
din servicii de roaming oferite pe piața de gros furnizorilor
de servicii de telefonie mobilă din afara României pentru

utilizatorii acestora aflați pe teritoriul României, dar nu mai
mult de 2.000.000 euro în anul 2005 și, respectiv,
3.000.000 euro în anul 2006, pentru fiecare furnizor.
(2) În cazul prevăzut la alin. (1) lit. b), dacă prin
aplicarea procentului de 0,5% vor exista furnizori a căror
obligație de plată anuală depășește 2.000.000 euro în anul
2005 sau 3.000.000 euro în anul 2006, procentul ce va fi
utilizat pentru calcularea contribuțiilor furnizorilor se va
diminua astfel încât suma maximă anuală plătită de un
furnizor să fie egală cu 2.000.000 euro în anul 2005 și,
respectiv, 3.000.000 euro în anul 2006.
(3) Cifra de afaceri este cea prevăzută în situațiile
financiare anuale întocmite pentru anul anterior celui pentru
care se datorează contribuția.
(4) Persoanele obligate la plata contribuției se stabilesc
în funcție de cuantumul cifrei de afaceri calculat în euro la
cursul de schimb valutar mediu al anului în care a fost
realizată cifra de afaceri, comunicat de Banca Națională a
României.
(5) Persoanele obligate la plata contribuției începând cu
anul 2006 sunt cele care au calitatea de furnizor de rețele
publice de comunicații electronice sau de furnizor de
servicii de telefonie destinate publicului la data de
31 decembrie a anului anterior celui pentru care se
datorează contribuția.
(6) În vederea determinării cuantumului contribuțiilor
individuale datorate de furnizorii prevăzuți la alin. (1),
aceștia sunt obligați să transmită ANRC, până la data de
30 iunie, declarații pe propria răspundere privind veniturile
realizate în anul anterior din servicii de interconectare și
din servicii de roaming oferite pe piața de gros furnizorilor
de servicii de telefonie mobilă din afara României pentru
utilizatorii acestora aflați pe teritoriul României.
(7) În situația în care furnizorii prevăzuți la alin. (1) nu
transmit declarațiile pe propria răspundere în condițiile
alin. (6), la determinarea cuantumului contribuțiilor
individuale se va lua în calcul întreaga cifră de afaceri a
acestora.“
5. După articolul 33 se introduce articolul 33 1 cu
următorul cuprins:
îArt. 33 1 . — (1) În vederea determinării furnizorilor
obligați la plata contribuției, precum și în vederea stabilirii
cuantumului contribuției, furnizorii de rețele publice de
comunicații electronice și furnizorii de servicii de telefonie
destinate publicului pot solicita, începând cu anul 2006,
luarea în considerare a veniturilor rezultate exclusiv din
furnizarea de rețele sau servicii de comunicații electronice,
în locul cifrei de afaceri prevăzute în situațiile financiare
anuale întocmite pentru anul anterior celui pentru care se
datorează contribuția.
(2) În vederea stabilirii cuantumului contribuției, începând
cu anul 2006, furnizorii obligați la plata contribuției pot opta
ca din cifra de afaceri să fie scăzute în prealabil și
veniturile provenite din serviciile de transmisie a
programelor audiovizuale.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 822/12.IX.2005
a) 45% din fondurile totale, pentru furnizarea accesului
la rețeaua publică de telefonie, la un punct fix, prin
intermediul telecentrelor;
b) 35% din fondurile totale, pentru subvenționarea
serviciilor de acces la rețeaua publică de telefonie, la un
punct fix;
c) 20% din fondurile totale, pentru furnizarea accesului
la telefoanele publice cu plată.
(2) Începând cu anul 2006, modul de alocare a
fondurilor destinate finanțării serviciului universal se
stabilește anual de către ANRC, în funcție de prioritățile de
implementare a serviciului universal, stabilite de ANRC
pentru anul respectiv în vederea atingerii obiectivelor
politicii și strategiei privind implementarea serviciului
universal, avându-se în vedere și sumele rămase
neutilizate la sfârșitul exercițiului financiar precedent și
reportate pentru anul respectiv.“
9. La anexa nr. 1, prima liniuță a alineatului 6 va avea
următorul cuprins:
î— posibilitatea utilizatorilor de a primi apeluri prin
intermediul înregistrării de mesaje vocale, în condițiile
stabilite de ANRC;“.
10. La anexa nr. 3, alineatul al doilea al literei D se
elimină.
Art. II. — Prezenta decizie va fi publicată în Monitorul
Oficial al României, Partea I.

(3) În vederea stabilirii veniturilor rezultate exclusiv din
furnizarea de rețele sau servicii de comunicații electronice,
precum și a veniturilor provenite din serviciile de transmisie
a programelor audiovizuale, furnizorii sunt obligați să țină
contabilitatea în mod distinct în ceea ce privește veniturile
obținute din aceste activități, în același mod în care acest
lucru s-ar realiza dacă aceste activități ar fi desfășurate de
entități cu personalitate juridică distinctă. Certificarea
veniturilor se va realiza de un auditor independent, în
condițiile stabilite de ANRC.
(4) Procedura de aplicare a prevederilor alin. (1)—(3) se
stabilește prin decizie a președintelui ANRC.“
6. Alineatele (1) și (11) ale articolului 34 se abrogă.
7. Alineatul (2) al articolului 34 va avea următorul
cuprins:
î(2) Cuantumul contribuțiilor individuale datorate de
furnizorii prevăzuți la art. 33 alin. (1) se stabilește anual,
prin decizie a președintelui ANRC. Începând cu anul 2006,
cuantumul contribuțiilor individuale va fi stabilit până la data
de 1 august a anului respectiv.“
8. După articolul 34 se introduce articolul 34 1 cu
următorul cuprins:
îArt. 341. — (1) Pentru anul 2005, fondurile destinate
finanțării serviciului universal vor fi alocate astfel:

Președintele Autorității Naționale de Reglementare în Comunicații,
Dan Cristian Georgescu

București, 6 septembrie 2005.
Nr. 1.298/EN.
´
RECTIFICĂRI
În Ordonanța de urgență a Guvernului nr. 73/2005 pentru modificarea și completarea Ordonanței de
urgență a Guvernului nr. 107/2002 privind înființarea Administrației Naționale îApele Române“, publicată în
Monitorul Oficial al României, Partea I, nr. 607 din 13 iulie 2005, se face următoarea rectificare (care nu
aparține Redacției îMonitorul Oficial“, Partea I):
— la anexa nr. 1 îDenumirea și sediile unităților aflate în subordinea Administrației Naționale «Apele
Române» (anexa nr. 2 la Ordonanța de urgență a Guvernului nr. 107/2002), lit. A îUnități cu personalitate
juridică“, la pct. 2, în loc de: î2. Direcția Apelor Crișuri, organizată la nivelul districtului de bazin Crișuri, cu sediul
în municipiul Oradea, str. Ion Bogdan nr. 25, județul Bihor;“ se va citi: î2. Direcția Apelor Crișuri, organizată la
nivelul districtului de bazin Crișuri, cu sediul în municipiul Oradea, str. Ion Bogdan nr. 35, județul Bihor;“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 822/12.IX.2005 conține 16 pagini.

Prețul: 1,05 lei noi/10.500 lei vechi

&JUYDGY|048072]
ISSN 1453—4495

PDF compression, OCR, web-optimization with CVISION's PdfCompressor

