Anul 173 (XVII) — Nr. 532

PARTEA

I

LEGI, DECRETE, HOTĂRÂRI ȘI ALTE ACTE

Joi, 23 iunie 2005

SUMAR

Nr.

Pagina

Nr.
DECIZII ALE CURȚII CONSTITUȚIONALE

LEGI ȘI DECRETE
186.

510.

187.

511.

Pagina

Decizia nr. 236 din 10 mai 2005 referitoare la excepția
de neconstituționalitate a prevederilor art. 178 din
Legea nr. 141/1997 privind Codul vamal al
României ..................................................................

— Lege privind aprobarea Ordonanței de urgență
a Guvernului nr. 5/2005 pentru modificarea
alin. (3) și (4) ale art. 6 din Legea nr. 96/2000
privind organizarea și funcționarea Băncii de
Export-Import a României EXIMBANK — S.A. și
instrumentele specifice de susținere a comerțului
exterior ......................................................................

2

— Decret pentru promulgarea Legii privind
aprobarea Ordonanței de urgență a Guvernului
nr. 5/2005 pentru modificarea alin. (3) și (4) ale
art. 6 din Legea nr. 96/2000 privind organizarea și
funcționarea Băncii de Export-Import a României
EXIMBANK — S.A. și instrumentele specifice de
susținere a comerțului exterior ...............................

2

— Lege privind aprobarea Ordonanței de urgență
a Guvernului nr. 28/2005 pentru modificarea și
completarea Legii nr. 269/2004 privind acordarea
unui ajutor financiar în vederea stimulării
achiziționării de calculatoare ...................................

3

— Decret pentru promulgarea Legii privind
aprobarea Ordonanței de urgență a Guvernului
nr. 28/2005 pentru modificarea și completarea
Legii nr. 269/2004 privind acordarea unui ajutor
financiar în vederea stimulării achiziționării de
calculatoare ..............................................................

3

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
24.

— Ordin al președintelui Autorității Naționale de
Reglementare în Domeniul Energiei pentru
aprobarea Metodologiei de stabilire a prețurilor și
a cantităților de energie electrică vândute de
producători prin contracte reglementate și a
prețurilor pentru energie termică livrată din
centrale cu grupuri de cogenerare — revizia 1 ...

6

462.

— Ordin al ministrului agriculturii, pădurilor și
dezvoltării rurale pentru modificarea anexelor la
Ordinul ministrului agriculturii, alimentației și
pădurilor nr. 193/2002 privind reactualizarea
delimitării fondului cinegetic al României în fonduri
de vânătoare, cu modificările ulterioare ................

6–7

762/913. — Ordin al ministrului finanțelor publice și al
ministrului transporturilor, construcțiilor și turismului
pentru completarea Ordinului ministrului finanțelor
publice și al ministrului lucrărilor publice,
transporturilor și locuinței nr. 1.013/873/2001
privind aprobarea structurii, conținutul și modul de
utilizare a Documentației standard pentru
elaborarea și prezentarea ofertei pentru achiziția
publică de servicii ....................................................

7–8

2

MONITORUL OFICIAL AL ROMÂNIEI, PARTEA I, Nr. 532/23.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 5/2005 pentru modificarea alin. (3) și (4)
ale art. 6 din Legea nr. 96/2000 privind organizarea și funcționarea Băncii de Export-Import
a României EXIMBANK — S.A. și instrumentele specifice de susținere a comerțului exterior
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 5 din 10 februarie 2005 pentru modificarea
alin. (3) și (4) ale art. 6 din Legea nr. 96/2000 privind
organizarea și funcționarea Băncii de Export-Import a

României EXIMBANK — S.A. și instrumentele specifice de
susținere a comerțului exterior, publicată în Monitorul
Oficial al României, Partea I, nr. 133 din 14 februarie
2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 15 iunie 2005.
Nr. 186.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 5/2005
pentru modificarea alin. (3) și (4) ale art. 6 din Legea nr. 96/2000
privind organizarea și funcționarea Băncii de Export-Import a României EXIMBANK — S.A.
și instrumentele specifice de susținere a comerțului exterior
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 5/2005 pentru
modificarea alin. (3) și (4) ale art. 6 din Legea
nr. 96/2000 privind organizarea și funcționarea Băncii de

Export-Import a României EXIMBANK — S.A. și
instrumentele specifice de susținere a comerțului exterior
și se dispune publicarea acestei legi în Monitorul Oficial
al României, Partea I.

PREȘEDINTELE ROMÂNIEI

TRAIAN BĂSESCU

București, 14 iunie 2005.
Nr. 510.

3

MONITORUL OFICIAL AL ROMÂNIEI, PARTEA I, Nr. 532/23.VI.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 28/2005
pentru modificarea și completarea Legii nr. 269/2004 privind acordarea unui ajutor financiar
în vederea stimulării achiziționării de calculatoare
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 28 din 14 aprilie 2005 pentru modificarea și
completarea Legii nr. 269/2004 privind acordarea unui
ajutor financiar în vederea stimulării achiziționării de
calculatoare, publicată în Monitorul Oficial al României,
Partea I, nr. 330 din 19 aprilie 2005, cu următoarele
modificări:
1. La punctul 3 al articolului I, alineatul (5) al
articolului 8 va avea următorul cuprins:

î(5) Pentru anii următori lista va fi publicată, prin
intermediul portalului, în termen de maximum 30 de zile de
la încheierea înscrierilor.“
2. La punctul 4 al articolului I, alineatul (2) al articolului 10
va avea următorul cuprins:
î(2) Calendarul pentru acordarea ajutorului financiar
prevăzut în prezenta lege poate fi actualizat anual prin
hotărâre a Guvernului.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 15 iunie 2005.
Nr. 187.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 28/2005
pentru modificarea și completarea Legii nr. 269/2004 privind acordarea unui ajutor financiar
în vederea stimulării achiziționării de calculatoare
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 28/2005 pentru
modificarea și completarea Legii nr. 269/2004 privind

acordarea unui ajutor financiar în vederea stimulării
achiziționării de calculatoare și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 14 iunie 2005.
Nr. 511.

4

MONITORUL OFICIAL AL ROMÂNIEI, PARTEA I, Nr. 532/23.VI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 236
din 10 mai 2005

referitoare la excepția de neconstituționalitate a prevederilor art. 178 din Legea nr. 141/1997
privind Codul vamal al României
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 178 din Legea nr. 141/1997 privind
Codul vamal al României, excepție ridicată de Călin Ciota
din Hunedoara în Dosarul nr. 7.917/2004 al Tribunalului
Hunedoara — Secția penală.
La apelul nominal răspunde prezent partea Traian Utiu
Mînzat, personal, constatându-se lipsa celorlalte părți, față
de care procedura de citare este legal îndeplinită.
Magistratul-asistent informează în legătură cu cererea de
amânare a judecării cauzei, formulată de avocatul părții
Tiberiu Marcel Stoica, justificată prin adeverință medicală.
Dosarul este la al doilea termen de judecată.
Partea prezentă și reprezentantul Ministerului Public se
opun acordării unui nou termen de judecată.
Curtea respinge cererea formulată și constată cauza în
stare de judecată.
Traian Utiu Mînzat, având cuvântul, solicită respingerea
excepției de neconstituționalitate ridicate. Reprezentantul
Ministerului Public pune concluzii de respingere a excepției
de neconstituționalitate ca neîntemeiată, întrucât consideră
că textul de lege criticat nu contravine prevederilor din
Constituție invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 18 octombrie 2004, pronunțată în
Dosarul nr. 7.917/2004, Tribunalul Hunedoara — Secția
penală a sesizat Curtea Constituțională cu excepția de
neconstituționalitate a dispozițiilor art. 178 din Legea
nr. 141/1997 privind Codul vamal al României. Excepția a
fost ridicată de Călin Ciota într-o cauză penală având ca
obiect soluționarea apelurilor formulate împotriva unei
sentințe penale.
În motivarea excepției de neconstituționalitate autorul
acesteia susține că dispozițiile de lege criticate contravin
principiului nediscriminării, consacrat de art. 16 alin. (1) din
Constituție, precum și principiului separației și echilibrului
puterilor în stat, prevăzut de art. 1 alin. (4) din Legea
fundamentală. Invocând prevederile art. 73 din Constituție,
intitulat Categorii de legi, autorul excepției susține că Legea
nr. 141/1997 privind Codul vamal al României, nefiind o
lege specială, nu poate deroga de la Codul penal, așa
încât dispozițiile art. 178 din aceasta apar ca
neconstituționale, întrucât prevăd o pedeapsă mult mai
aspră decât cea stabilită de art. 291 din Codul penal
pentru aceeași infracțiune, respectiv infracțiunea de uz de
fals. În acest sens, se menționează că, îsăvârșind o faptă

similară, persoana care folosește documente vamale
falsificate este pedepsită mult mai aspru decât inculpatul
din dosarul unui uz de fals“.
În ceea ce privește critica de neconstituționalitate prin
raportare la art. 1 alin. (4) din Legea fundamentală, se
arată că prin adoptarea legii vamale și stabilirea unor
circumstanțe agravante pentru folosirea actelor vamale
false, puterea legiuitoare și-a depășit atribuțiile, întrucât
îaplicarea textelor legale este sarcina exclusivă a
judecătorilor“.
Tribunalul Hunedoara — Secția penală apreciază că se
impune respingerea excepției de neconstituționalitate a
dispozițiilor art. 178 din Legea nr. 141/1997. În acest sens,
se arată că Legea nr. 141/1997 este o lege specială în
raport cu Codul penal, întrucât reglementează relațiile
sociale specifice domeniului vamal, îîn care se pot produce
consecințe grave“.
Așadar, consideră că dispozițiile art. 178 din legea
criticată prevăd o infracțiune distinctă de cea stabilită de
art. 291 din Codul penal își pot reglementa un alt regim
sancționator“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, se precizează că dispozițiile de
lege criticate, chiar dacă sunt cuprinse în Codul vamal, au
caracterul unei norme speciale, îlegiuitorul apeciind că, dată
fiind importanța relațiilor din domeniul vamal și consecințele
grave ce se pot produce prin folosirea unor acte falsificate,
este necesară o pedeapsă mai mare decât cea prevăzută
de art. 291 din Codul penal“. Precizând că norma specială
se aplică prioritar în fața normei generale, chiar și în cazul
în care norma specială este mai veche decât norma
generală, se arată că reglementarea diferită din cele două
texte de lege este pe deplin justificată și nu este de natură
a afecta principiul egalității în drepturi, consacrat de art. 16
alin. (1) din Constituție. Se mai menționează că încălcarea
principiului egalității presupune aplicarea unui tratament
juridic diferit unor situații juridice similare, fără a exista o
motivare obiectivă și rezonabilă, în acest sens invocându-se
și jurisprudența Curții Constituționale în materie, de
exemplu Decizia nr. 368 din 28 septembrie 2004.
Avocatul Poporului apreciază că textul de lege criticat
este constituțional. În acest sens, se arată că nu poate fi
reținută critica de neconstituționalitate a dispozițiilor art. 178
din Legea nr. 141/1997 privind Codul vamal al României,
față de art. 291 din Codul penal, întrucât, așa cum s-a
pronunțat și Curtea Constituțională prin Decizia nr. 112 din
13 iulie 1999, examinarea constituționalității prevederilor
legale atacate trebuie făcută prin raportare la dispoziții din
Legea fundamentală, iar nu prin raportare la un alt act
normativ.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 532/23.VI.2005
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
ale art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 178 din Legea nr. 141/1997 privind Codul
vamal al României, publicată în Monitorul Oficial al
României, Partea I, nr. 180 din 1 august 1997, cu
modificările și completările ulterioare. Acestea au următorul
cuprins: îFolosirea la autoritatea vamală a documentelor
vamale, de transport sau comerciale falsificate constituie
infracțiunea de folosire de acte falsificate și se pedepsește cu
închisoare de la 3 la 10 ani și interzicerea unor drepturi.“
În motivarea excepției ridicate, autorul acesteia invocă
încălcarea art. 16 alin. (1) din Constituție, potrivit căruia
îCetățenii sunt egali în fața legii și a autorităților publice, fără
privilegii și fără discriminări“, precum și a art. 1 alin. (4) din
Legea fundamentală, care prevede că îStatul se
organizează potrivit principiului separației și echilibrului
puterilor — legislativă, executivă și judecătorească — în cadrul
democrației constituționale.“
Examinând excepția de neconstituționalitate ridicată,
Curtea Constituțională reține următoarele: într-adevăr,
art. 178 din Legea nr. 141/1997 stabilește pentru
infracțiunea de folosire de acte falsificate la autoritatea
vamală pedeapsa cu închisoare de la 3 la 10 ani și
interzicerea unor drepturi. Această reglementare reprezintă,
însă, o opțiune de politică legislativă ce nu poate fi
considerată neconstituțională, întrucât nu aduce atingere
vreunui principiu sau vreunei prevederi din Constituție. Este
de competența exclusivă a legiuitorului să aleagă soluția
pe care o consideră corespunzătoare pentru combaterea
criminalității la un moment dat.
Curtea constată că susținerile autorului excepției privind
încălcarea prin textul de lege criticat a prevederilor
constituționale ale art. 16 alin. (1), prin aceea că,
îsăvârșind o faptă similară, persoana care folosește

5

documente vamale falsificate este pedepsită mult mai aspru
decât inculpatul din dosarul unui uz de fals“, nu pot fi
primite, întrucât reglementările la care se face referire sunt
diferite și privesc situații diferite. Astfel, art. 178 din legea
criticată reglementează un domeniu special al relațiilor
sociale, domeniul vamal, stabilind că folosirea de
documente falsificate la autoritatea vamală constituie
infracțiune, iar art. 291 din Codul penal reglementează, cu
caracter de normă generală, infracțiunea de uz de fals. Or,
astfel cum a statuat Curtea Constituțională în jurisprudența
sa, principiul egalității în drepturi consacrat de art. 16 din
Constituție nu pretinde uniformitate, deci ca toate situațiile
să fie tratate în același fel, ci la situații egale trebuie să
corespundă un tratament egal, iar la situații diferite poate
exista un tratament diferit. Situațiile diferite în care se
găsesc persoanele care au săvârșit infracțiunile prevăzute
de textele de lege menționate justifică și soluțiile diferite
adoptate de legiuitor, fără ca prin aceasta să fie încălcat
principiul egalității.
Pe de altă parte, Curtea nu poate reține critica
formulată, întrucât autorul excepției susține că art. 178 din
Legea nr. 141/1997 este neconstituțional deoarece prevede
o pedeapsă mult mai aspră decât art. 291 din Codul
penal. Or, în sensul art. 2 alin. (2) din Legea nr. 47/1992
privind organizarea și funcționarea Curții Constituționale, în
exercitarea controlului de constituționalitate aceasta
examinează conformitatea dispozițiilor de lege cu normele
și principiile Constituției, iar nu conformitatea dintre diferite
dispoziții legale.
Art. 178 din legea criticată prevede că folosirea de acte
falsificate de transport sau comerciale la autoritatea vamală
constituie infracțiune și se pedepsește cu închisoare și
interzicerea unor drepturi. Față de cuprinsul acestei
reglementări, Curtea nu poate reține, așa cum susține
autorul excepției, îo imixtiune a legislativului în puterea
judecătorească“, constând în aceea că îparlamentarii și-au
depășit atribuțiile, dispunând ei circumstanțe agravante
pentru folosirea actelor vamale false“, deși îaplicarea
textelor legale este sarcina exclusivă a judecătorilor“. Așa
fiind, și invocarea încălcării prevederilor art. 1 alin. (4) din
Constituție, privind organizarea statului potrivit principiului
separației și echilibrului puterilor, urmează să fie respinsă
ca neîntemeiată.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 178 din Legea nr. 141/1997 privind Codul vamal al
României, excepție ridicată de Călin Ciota din Hunedoara în Dosarul nr. 7.917/2004 al Tribunalului Hunedoara — Secția
penală.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

6

MONITORUL OFICIAL AL ROMÂNIEI, PARTEA I, Nr. 532/23.VI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Metodologiei de stabilire a prețurilor și a cantităților de energie electrică
vândute de producători prin contracte reglementate și a prețurilor pentru energie termică
livrată din centrale cu grupuri de cogenerare — revizia 1
În temeiul art. 2 lit. c), al art. 9 alin. (6) și (7), al art. 11 alin. (1), alin. (2) lit. a) și o) și al art. 56 alin. (2) din
Legea energiei electrice nr. 318/2003,
având în vedere Referatul de aprobare întocmit de Departamentul funcționarea și dezvoltarea pieței de energie,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 14 iunie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Metodologia de stabilire a prețurilor
și a cantităților de energie electrică vândute de producători
prin contracte reglementate și a prețurilor pentru energie
termică livrată din centrale cu grupuri de cogenerare —
revizia 1, prevăzută în anexa*) care face parte integrantă
din prezentul ordin.
Art. 2. — Contractele în care se aplică prețurile și
cantitățile stabilite conform metodologiei prevăzute la art. 1
sunt:
a) contractele de vânzare/cumpărare a energiei electrice
încheiate între producători și furnizorii consumatorilor
captivi;
b) contractele de vânzare/cumpărare a energiei electrice
pentru acoperirea consumului propriu tehnologic al rețelelor
electrice de distribuție, încheiate între producători și
operatorii de distribuție;
c) contractele de vânzare/cumpărare a energiei electrice
pentru acoperirea consumului propriu tehnologic al rețelelor
electrice de transort, încheiate între producători și
operatorul de transport și de sistem.
Art. 3. — Prezentul ordin se publică în Monitorul Oficial
al României, Partea I.

Art. 4. — Producătorii, furnizorii consumatorilor captivi,
operatorii de distribuție și operatorul de transport și de
sistem respectă prevederile prezentului ordin.
Art. 5. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 6. — La data intrării în vigoare a prezentului ordin
se abrogă Ordinul președintelui Autorității Naționale de
Reglementare în Domeniul Energiei nr. 26/2004 pentru
aprobarea Metodologiei de stabilire a prețurilor și a
cantităților de energie electrică vândute de producători prin
contracte reglementate și a prețurilor pentru energia termică
livrată din centrale cu grupuri de cogenerare, publicat în
Monitorul Oficial al României, Partea I, nr. 1.011 din
2 noiembrie 2004, și Decizia președintelui Autorității
Naționale de Reglementare în Domeniul Energiei
nr. 13/2000 pentru aprobarea Metodologiei de determinare
a tarifului pentru energia electrică și termică livrate de
Unitatea nr. 1 CNE — PROD Cernavodă, sucursală a
Societății Naționale îNuclearelectrica“ — S.A., publicată în
Monitorul Oficial al României, Partea I, nr. 57 din
7 februarie 2000.

Președintele Autorității Naționale de Reglementare în Domeniul Energiei,
Nicolae Opriș
București, 14 iunie 2005.
Nr. 24.
*) Conținutul anexei este disponibil în format electronic pe pagina web a Autorității Naționale de Reglementare în Domeniul Energiei
(www.anre.ro), la secțiunea îPiața de energie electrică“.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea anexelor la Ordinul ministrului agriculturii, alimentației și pădurilor nr. 193/2002
privind reactualizarea delimitării fondului cinegetic al României în fonduri de vânătoare,
cu modificările ulterioare
În conformitate cu prevederile art. 3 și 47 din Legea fondului cinegetic și a protecției vânatului nr. 103/1996,
republicată,
în temeiul prevederilor art. 4 alin. (1) pct. II 2 și ale art. 9 alin. (6) din Hotărârea Guvernului nr. 155/2005
privind organizarea și funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
văzând Referatul de aprobare nr. 26.130 din 31 mai 2005,
ministrul agriculturii, pădurilor și dezvoltării rurale emite următorul ordin:
Art. I. — Poziția nr. 9 din anexa nr. 1 la Ordinul
ministrului agriculturii, alimentației și pădurilor nr. 193/2002
privind reactualizarea delimitării fondului cinegetic al

României în fonduri de vânătoare, publicat în Monitorul
Oficial al României, Partea I, nr. 317 din 14 mai 2002, cu
modificările ulterioare, se modifică după cum urmează:

7

MONITORUL OFICIAL AL ROMÂNIEI, PARTEA I, Nr. 532/23.VI.2005
îNr.
crt.

Județul

Numărul fondurilor
de vânătoare

Suprafața totală
(ha)

0

1

2

3

...
44
...

...
509.932
...

2.151

22.049.220“

...
9.
...

...
Brașov
...
T O T A L:

Art. II. — (1) Fondul de vânătoare nr. 21 Budila din
județul Brașov se rearondează prin divizarea acestuia în
fondurile de vânătoare nr. 21 Budila și nr. 44 Zizin.
(2) În urma rearondării prezentate la alin. (1), anexele
nr. 2—4, pentru județul Brașov, la Ordinul ministrului
agriculturii, alimentației și pădurilor nr. 193/2002, cu
modificările ulterioare, se anulează și se înlocuiesc cu
anexele nr. 2—4, pentru județul Brașov, la prezentul ordin.
îNr.
crt.

Număr

0

1

...
43.
...

Fond de vânătoare
Denumire
2

...
43
...

...
Bucuroaia
...

Art. III. — În urma rearondării prin prezentul ordin,
anexa nr. 5 la Ordinul ministrului agriculturii, alimentației și
pădurilor nr. 193/2002, cu modificările ulterioare, se
anulează și se înlocuiește cu anexa nr. 5 la prezentul
ordin.
Art. IV. — Poziția nr. 43 din anexa nr. 2, pentru județul
Bihor, la Ordinul ministrului agriculturii, alimentației și
pădurilor nr. 193/2002, cu modificările ulterioare, se
modifică după cum urmează:
Suprafața
(ha)

Încadrat
în zona

3

4

...
7.252
...

...
câmpie
...

700.552“

T O T A L:

Art. V. — (1) Inspectoratul Teritorial de Regim Silvic și
de Vânătoare Brașov va întocmi în trei exemplare fișele
fondurilor de vânătoare care fac obiectul rearondării prin
prezentul ordin, în baza schițelor, descrierii detaliate a
limitelor și a suprafețelor fondurilor de vânătoare prevăzute
în anexele nr. 2 și 3 la prezentul ordin, în termen de
10 zile de la intrarea în vigoare a acestuia.
(2) Câte un exemplar al fișelor fondurilor de vânătoare
întocmite potrivit alin. (1) se depune la Serviciul de
management cinegetic din cadrul Ministerului Agriculturii,
Pădurilor și Dezvoltării Rurale.
Art. VI. — Serviciul de management cinegetic din cadrul
Ministerului Agriculturii, Pădurilor și Dezvoltării Rurale,

Inspectoratul Teritorial de Regim Silvic și de Vânătoare
Brașov și gestionarii fondurilor de vânătoare aplică
prevederile prezentului ordin.
Art. VII. — (1) Prezentul ordin se publică în Monitorul
Oficial al României, Partea I.
(2) Anexele nr. 2—4, pentru județul Brașov și județul
Bihor, se comunică celor interesați de către Serviciul de
management cinegetic din cadrul Ministerului Agriculturii,
Pădurilor și Dezvoltării Rurale, iar anexa nr. 5 se pune la
dispoziție celor interesați, pentru consultare, de către
Serviciul de management cinegetic din Ministerul
Agriculturii, Pădurilor și Dezvoltării Rurale.

Ministrul agriculturii, pădurilor și dezvoltării rurale,
Gheorghe Flutur
București, 13 iunie 2005.
Nr. 462.
MINISTERUL FINANȚELOR PUBLICE
Nr. 762 din 7 iunie 2005

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 913 din 7 iunie 2005

ORDIN
pentru completarea Ordinului ministrului finanțelor publice și al ministrului lucrărilor publice,
transporturilor și locuinței nr. 1.013/873/2001 privind aprobarea structurii, conținutul
și modul de utilizare a Documentației standard pentru elaborarea și prezentarea ofertei
pentru achiziția publică de servicii
În aplicarea Ordonanței de urgență a Guvernului nr. 60/2001 privind achizițiile publice, aprobată cu modificări și
completări prin Legea nr. 212/2002, cu modificările și completările ulterioare,
în temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare, și ale art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor
și Turismului, cu modificările și completările ulterioare,
ministrul finanțelor publice și ministrul transporturilor, construcțiilor și turismului emit următorul ordin:
Art. I. — Ordinul ministrului finanțelor publice și al
ministrului lucrărilor publice, transporturilor și locuinței
nr. 1.013/873/2001 privind aprobarea structurii, conținutul și

modul de utilizare a Documentației standard pentru
elaborarea și prezentarea ofertei pentru achiziția publică de
servicii, publicat în Monitorul Oficial al României, Partea I,

8

MONITORUL OFICIAL AL ROMÂNIEI, PARTEA I, Nr. 532/23.VI.2005

nr. 340 din 27 iunie 2001, se completează după cum
urmează:
— În anexă, la Secțiunea III îCaietul de sarcini“ — Faze
de proiectare, după Conținutul-cadru al studiului de
fezabilitate se introduce teza îConținutul-cadru al
studiului de fezabilitate pentru proiectele ce urmează a fi
realizate cu asistență financiară nerambursabilă din partea
Comisiei Europene“ cu următorul cuprins:
îConținutul-cadru al studiului de fezabilitate pentru
proiectele ce urmează a fi realizate cu asistență financiară
nerambursabilă din partea Comisiei Europene
A. Părțile scrise:
1. Date generale
a) Denumirea investiției
b) Elaborator
c) Ordonatorul principal de credite
d) Autoritatea contractantă
e) Amplasamentul (țara, regiunea, județul, localitatea)
f) Tema, cu fundamentarea necesității și oportunității
avute în vedere la aprobarea studiului de prefezabilitate
(dacă este cazul)
g) Descrierea investiției (descriere generală, stare
actuală, preconizări)
2. Date tehnice ale investiției
a) Date generale (zona și amplasamentul, statutul juridic
al terenului care urmează să fie ocupat, caracteristicile
geofizice ale terenului — studiu geotehnic, studii
topografice, date climatice)
b) Situația existentă a utilităților și analiza acesteia
c) Obiectivele studiului de fezabilitate/priorități
d) Analiza și selecția alternativelor optime
e) Ipoteze de lucru și evaluarea alternativelor optime
selectate pe baza analizei multicriteriale (aspecte relevante
privind parametrii tehnici, economici, de mediu, legalitate,
riscuri)
3. Durata de realizare și etape principale
4. Costul estimativ al investiției
a) Componente majore ale proiectului
b) Asistență tehnică și supervizare
c) Publicitate
5. Analiza economico-financiară
a) Investiția de capital
b) Strategia de contractare
c) Ipoteze în evaluarea alternativelor (scenariilor)

d) Evoluția prezumată a tarifelor (dacă este cazul)
e) Evoluția prezumată a costurilor de operare (servicii
existente, personal, energie, operarea noilor investiții,
întreținerea de rutină și reparații)
f) Evoluția prezumată a veniturilor (dacă este cazul)
g) Analiza cost—beneficiu
h) Riscuri asumate (tehnice, financiare, instituționale,
legale)
i) Analiza de sensitivitate
j) Indicatori calitativi
k) Indicatori cantitativi
6. Finanțarea investiției
Din valoarea totală a investiției:
— sume nerambursabile provenite de la Comisia
Europeană;
— împrumuturi;
— buget de stat;
— buget local.
7. Estimări privind forța de muncă ocupată prin
realizarea investiției
a) Număr de locuri de muncă create în faza de
execuție
b) Număr de locuri de muncă create în faza de operare
8. Avize și acorduri
Avizele și acordurile emise de organele în drept, potrivit
legislației în vigoare, privind:
— avizul ordonatorului principal de credite privind
necesitatea și oportunitatea realizării investiției;
—
certificatul
de
urbanism,
cu
încadrarea
amplasamentului în planul urbanistic, avizat și aprobat
potrivit legii;
— avizele privind asigurarea utilităților (energie termică
și electrică, gaz metan, apă, canal, telecomunicații etc.);
— avizele pentru consumul de combustibil;
— acordurile și avizele pentru protecția mediului și a
apelor;
— alte avize de specialitate, stabilite potrivit dispozițiilor
legale.
B. Părțile desenate
— Plan de amplasare în zonă (1:25.000—1:5.000)
— Plan general (1:5.000—1:500)“
Art. II. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Doina-Elena Dascălu,
secretar de stat

Ministrul transporturilor, construcțiilor și turismului,
Gheorghe Dobre

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 532/23.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032576]
ISSN 1453—4495

