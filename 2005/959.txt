Anul 173 (XVII) — Nr. 959

PARTEA

I

Vineri, 28 octombrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.
LEGI ȘI DECRETE
290. — Lege pentru aprobarea Ordonanței de urgență
a Guvernului nr. 97/2005 privind evidența,
domiciliul, reședința și actele de identitate ale
cetățenilor români ....................................................
1.002. — Decret privind promulgarea Legii pentru
aprobarea Ordonanței de urgență a Guvernului
nr. 97/2005 privind evidența, domiciliul, reședința
și actele de identitate ale cetățenilor români ........
´
292. — Lege pentru respingerea Ordonanței de urgență
a Guvernului nr. 89/2005 privind modificarea și
completarea Legii nr. 373/2004 pentru alegerea
Camerei Deputaților și a Senatului ........................
1.004. — Decret privind promulgarea Legii pentru
respingerea Ordonanței de urgență a Guvernului
nr. 89/2005 privind modificarea și completarea
Legii nr. 373/2004 pentru alegerea Camerei
Deputaților și a Senatului .......................................
´
294. — Lege privind aprobarea Ordonanței de urgență
a Guvernului nr. 43/2005 pentru modificarea și
completarea Ordonanței de urgență a Guvernului
nr. 119/2001 privind unele măsuri pentru
privatizarea Societății Comerciale Combinatul
Siderurgic îSidex“ — S.A. Galați și a Ordonanței
de urgență a Guvernului nr. 51/1998 privind
valorificarea unor active ale statului ......................

Pagina

2–3

3

Nr.

Pagina

1.006. — Decret pentru promulgarea Legii privind
aprobarea Ordonanței de urgență a Guvernului
nr. 43/2005 pentru modificarea și completarea
Ordonanței de urgență a Guvernului nr. 119/2001
privind unele măsuri pentru privatizarea Societății
Comerciale Combinatul Siderurgic îSidex“ — S.A.
Galați și a Ordonanței de urgență a Guvernului
nr. 51/1998 privind valorificarea unor active ale
statului ......................................................................

5

´

4

4

296. — Lege pentru modificarea și completarea art. 1
din Ordonanța de urgență a Guvernului
nr. 94/2002 privind transmiterea, cu titlu gratuit, a
unui imobil, proprietate privată a statului, în
proprietatea Comitetului Olimpic Român ...............

5–6

1.008. — Decret privind promulgarea Legii pentru
modificarea și completarea art. 1 din Ordonanța
de urgență a Guvernului nr. 94/2002 privind
transmiterea, cu titlu gratuit, a unui imobil,
proprietate privată a statului, în proprietatea
Comitetului Olimpic Român ....................................

6

DECIZII ALE CURȚII CONSTITUȚIONALE

5

Decizia nr. 489 din 29 septembrie 2005 referitoare la
excepția de neconstituționalitate a dispozițiilor
art. 10 lit. c) din Legea nr. 78/2000 pentru
prevenirea, descoperirea și sancționarea faptelor
de corupție ...............................................................

6–8

2

MONITORUL OFICIAL AL ROMÂNIEI, PARTEA I, Nr. 959/28.X.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 97/2005 privind evidența, domiciliul,
reședința și actele de identitate ale cetățenilor români
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 97 din 14 iulie 2005 privind evidența, domiciliul,
reședința și actele de identitate ale cetățenilor români,
publicată în Monitorul Oficial al României, Partea I, nr. 641
din 20 iulie 2005, cu următoarele modificări și completări:
1. Articolul 3 va avea următorul cuprins:
îArt. 3. — Sistemul național informatic de evidență a
populației, denumit în continuare S.N.I.E.P., este administrat
de către Centrul Național de Administrare a Bazelor de
Date privind Evidența Persoanelor din cadrul Ministerului
Administrației și Internelor, denumit în continuare
C.N.A.B.D.E.P., și reprezintă ansamblul activităților
desfășurate cu mijloace informatice pentru ținerea evidenței
persoanelor, producerea, emiterea și evidența documentelor
de stare civilă, a cărților de identitate, a cărților de alegător
și a altor documente necesare persoanei în relațiile cu
statul.“
2. Articolul 11 va avea următorul cuprins:
îArt. 11. — (1) Actul de identitate este documentul care
se eliberează, în condițiile prezentei ordonanțe de urgență,
cetățeanului român și care face dovada identității, a
domiciliului și, după caz, a reședinței titularului acestuia.
Acest document se eliberează începând cu vârsta de
14 ani.
(2) În sensul prezentei ordonanțe de urgență, prin act
de identitate se înțelege cartea de identitate, precum și
cartea de identitate provizorie și buletinul de identitate, aflat
în termen de valabilitate.
(3) Buletinele de identitate, eliberate în condițiile legii,
rămân valabile până la preschimbarea lor în totalitate.“
3. Articolul 12 va avea următorul cuprins:
îArt. 12. — Dovada identității și a cetățeniei române în
cazul minorului căruia nu i s-a eliberat primul act de
identitate se face cu certificatul de naștere al acestuia, iar
dovada domiciliului se face cu actul de identitate al
părintelui la care locuiește statornic sau cu actul de
identitate al reprezentantului său legal, precum și cu unul
dintre documentele prevăzute la art. 27.“
4. La articolul 13, alineatele (2) și (5) vor avea următorul
cuprins:
î(2) Minorul depune cererea pentru eliberarea actului de
identitate, însoțit de unul dintre părinți sau, după caz, de
reprezentantul său legal, de persoana desemnată din cadrul
centrului specializat aflat sub autoritatea serviciului public
de asistență socială sau de persoana căreia i-a fost
încredințat în plasament.
..........................................................................................
(5) În cazul pierderii, furtului, distrugerii sau al
deteriorării actelor de identitate, solicitanții vor prezenta un
alt document oficial, cu fotografie de dată recentă, pentru
certificarea identității. Pentru persoana care nu deține astfel
de documente ori în situația în care se constată diferențe

între fizionomia solicitantului și documentele prezentate sau
informațiile din R.N.E.P., se solicită verificarea identității de
către structura teritorială a poliției.“
5. La articolul 13, după alineatul (7) se introduce
alineatul (8) cu următorul cuprins:
î(8) Pentru testarea și urmărirea funcționării aplicațiilor
informatice, pentru soluționarea unor cazuri deosebite,
precum și pentru sprijinirea structurilor cu atribuții în
domeniul ordinii publice și siguranței naționale, în activitatea
specifică, actele de identitate se eliberează și de către
Inspectoratul Național pentru Evidența Persoanelor, de către
serviciile publice comunitare județene de evidență a
persoanelor, respectiv al municipiului București.“
6. La articolul 14, alineatul (1) va avea următorul
cuprins:
îArt. 14. — (1) În termen de 15 zile de la împlinirea
vârstei de 14 ani, minorul are obligația să solicite serviciului
public comunitar de evidență a persoanelor eliberarea
actului de identitate, prezentând, după caz, documentele
menționate la art. 13 alin. (3) și (4).“
7. La articolul 17, alineatul (3) va avea următorul
cuprins:
î(3) Polițistul care constată una dintre situațiile prevăzute
la alin. (1) este obligat să rețină actul de identitate și să îl
depună la cel mai apropiat serviciu public comunitar de
evidență a persoanelor, în termen de 24 de ore, cu
proces-verbal din care să rezulte împrejurările și motivul
reținerii.“
8. La articolul 23, alineatul (1) va avea următorul
cuprins:
îArt. 23. — (1) Persoana care a găsit un act de
identitate, indiferent cine este titularul acestuia, este
obligată să îl depună ori să îl trimită, în 24 de ore, la cea
mai apropiată unitate de poliție sau la cel mai apropiat
serviciu public comunitar de evidență a persoanelor.“
9. La articolul 25, alineatul (1) se abrogă.
10. Articolul 26 va avea următorul cuprins:
îArt. 26. — (1) Domiciliul persoanei fizice este la adresa
la care aceasta declară că are locuința principală.
(2) Domiciliul minorului este la părinții săi sau la acela
dintre părinți la care el locuiește statornic ori, după caz, la
reprezentantul său legal sau la persoana fizică ori juridică
la care este încredințat în plasament.
(3) Dispozițiile alin. (2) se aplică și în cazul persoanei
fizice puse sub interdicție.“
11. La articolul 27, litera d) va avea următorul cuprins:
îd) documentul eliberat de primării, din care să rezulte
că solicitantul sau, după caz, găzduitorul acestuia figurează
înscris în Registrul agricol, pentru mediul rural.“
12. Articolul 28 va avea următorul cuprins:
îArt. 28. — Declarația de primire în spațiu a
găzduitorului poate fi dată în fața lucrătorului din cadrul

MONITORUL OFICIAL AL ROMÂNIEI, PARTEA I, Nr. 959/28.X.2005
serviciului public comunitar de evidență a persoanelor, a
polițistului de siguranță publică, a notarului public ori a
funcționarului misiunii diplomatice sau oficiului consular al
României.“
13. Articolul 29 va avea următorul cuprins:
îArt. 29. — Reședința este adresa la care persoana
fizică declară că are locuința secundară, alta decât cea de
domiciliu.“
14. La articolul 30, alineatul (1) va avea următorul
cuprins:
îArt. 30. — (1) Reședința se înscrie în actul de
identitate la cererea persoanei fizice care locuiește mai
mult de 15 zile la adresa la care are locuința secundară.“
15. La articolul 31, alineatul (1) va avea următorul
cuprins:
îArt. 31. — (1) Pentru înscrierea reședinței solicitantul
va completa cererea pentru stabilirea reședinței, pe care o
va depune împreună cu actul său de identitate și cu unul
dintre documentele prevăzute la art. 27.“
16. La articolul 34, după alineatul (1) se introduce
alineatul (2) cu următorul cuprins:
î(2) În situația prevăzută la alin. (1), autoritatea care a
constatat nulitatea mențiunii comunică serviciului public
comunitar de evidență a persoanelor situația intervenită.“
17. Articolul 35 va avea următorul cuprins:
îArt. 35. — Persoana care găzduiește o altă persoană,
în mod neîntrerupt, pe o perioadă mai mare de 30 de zile,
cu excepția situațiilor prevăzute la art. 31 alin. (2) lit. a),
are obligația de a anunța poliția sau serviciul public
comunitar de evidență a persoanelor de la locul unde este
situat imobilul.“
18. La articolul 37, alineatul (2) va avea următorul
cuprins:
î(2) Cartea de imobil se întocmește și se actualizează
de către persoana anume desemnată, cu acordul acesteia,
de către proprietarul imobilului sau de asociația de

3

proprietari; în cazul asociației de proprietari, responsabilul
cărții de imobil este, de regulă, administratorul sau un
membru al comitetului executiv al asociației.“
19. Articolul 42 va avea următorul cuprins:
îArt. 42. — Constituie contravenții și se sancționează
după cum urmează:
a) nerespectarea dispozițiilor art. 15 alin. (1), art. 22
alin. (1), art. 23 și art. 37 alin. (4), cu amendă de la 25 lei
(RON) la 50 lei (RON);
b) nerespectarea dispozițiilor art. 14 alin. (1), art. 17
alin. (1), art. 18 alin. (2) și (3), art. 38 și 39, cu amendă
de la 40 lei (RON) la 80 lei (RON);
c) nerespectarea dispozițiilor art. 24 și 35, cu amendă
de la 75 lei (RON) la 150 lei (RON).“
20. Articolul 47 va avea următorul cuprins:
îArt. 47. — Forma și conținutul actelor de identitate, ale
autocolantului privind stabilirea reședinței și ale cărții de
imobil se stabilesc de Ministerul Administrației și Internelor,
la propunerea Inspectoratului Național pentru Evidența
Persoanelor și a C.N.A.B.D.E.P., și se aprobă prin hotărâre
a Guvernului.“
Art. II. — În tot cuprinsul Ordonanței de urgență a
Guvernului nr. 97/2005 privind evidența, domiciliul,
reședința și actele de identitate ale cetățenilor români,
precum și în toate actele normative în vigoare la data
intrării în vigoare a legii de aprobare a acestei ordonanțe
de urgență, sintagmele îRegistrul permanent de evidență a
populației“ (R.P.E.P.), îdovada domiciliului“ și îdovada
reședinței“ se înlocuiesc cu sintagmele îRegistrul național de
evidență a persoanelor“ (R.N.E.P.), îdovada adresei de
domiciliu“ și îdovada adresei de reședință“.
Art. III. — Ordonanța de urgență a Guvernului
nr. 97/2005, cu modificările și completările aduse prin
prezenta lege, va fi republicată în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU
București, 24 octombrie 2005.
Nr. 290.

NICOLAE VĂCĂROIU

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 97/2005 privind evidența, domiciliul,
reședința și actele de identitate ale cetățenilor români
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 97/2005 privind evidența, domiciliul, reședința și
actele de identitate ale cetățenilor români și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.002.
´

4

MONITORUL OFICIAL AL ROMÂNIEI, PARTEA I, Nr. 959/28.X.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru respingerea Ordonanței de urgență a Guvernului
nr. 89/2005 privind modificarea și completarea Legii
nr. 373/2004 pentru alegerea Camerei Deputaților
și a Senatului
Parlamentul României adoptă prezenta lege.
Articol unic. — Se respinge Ordonanța de urgență a Guvernului nr. 89
din 14 iulie 2005 privind modificarea și completarea Legii nr. 373/2004
pentru alegerea Camerei Deputaților și a Senatului, publicată în Monitorul
Oficial al României, Partea I, nr. 634 din 19 iulie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 24 octombrie 2005.
Nr. 292.

PREȘEDINTELE ROMÂNIEI

DECRET
privind promulgarea Legii pentru respingerea
Ordonanței de urgență a Guvernului nr. 89/2005
privind modificarea și completarea Legii nr. 373/2004
pentru alegerea Camerei Deputaților și a Senatului
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru respingerea Ordonanței de
urgență a Guvernului nr. 89/2005 privind modificarea și completarea Legii
nr. 373/2004 pentru alegerea Camerei Deputaților și a Senatului și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.004.
´

5

MONITORUL OFICIAL AL ROMÂNIEI, PARTEA I, Nr. 959/28.X.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 43/2005 pentru modificarea
și completarea Ordonanței de urgență a Guvernului nr. 119/2001 privind unele măsuri
pentru privatizarea Societății Comerciale Combinatul Siderurgic îSidex“ — S.A. Galați
și a Ordonanței de urgență a Guvernului nr. 51/1998 privind valorificarea unor active ale statului
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 43 din 26 mai 2005 pentru modificarea și
completarea Ordonanței de urgență a Guvernului
nr. 119/2001 privind unele măsuri pentru privatizarea

Societății Comerciale Combinatul Siderurgic îSidex“ — S.A.
Galați și a Ordonanței de urgență a Guvernului nr. 51/1998
privind valorificarea unor active ale statului, publicată în
Monitorul Oficial al României, Partea I, nr. 469 din 2 iunie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 24 octombrie 2005.
Nr. 294.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 43/2005
pentru modificarea și completarea Ordonanței de urgență a Guvernului nr. 119/2001
privind unele măsuri pentru privatizarea Societății Comerciale Combinatul Siderurgic
îSidex“ — S.A. Galați și a Ordonanței de urgență a Guvernului nr. 51/1998
privind valorificarea unor active ale statului
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 43/2005 pentru
modificarea și completarea Ordonanței de urgență a
Guvernului nr. 119/2001 privind unele măsuri pentru
privatizarea Societății Comerciale Combinatul Siderurgic

îSidex“ — S.A. Galați și a Ordonanței de urgență a
Guvernului nr. 51/1998 privind valorificarea unor active ale
statului și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.006.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea art. 1 din Ordonanța de urgență a Guvernului nr. 94/2002
privind transmiterea, cu titlu gratuit, a unui imobil, proprietate privată a statului,
în proprietatea Comitetului Olimpic Român
Parlamentul României adoptă prezenta lege.
Articol unic. — Articolul 1 din Ordonanța de urgență a
Guvernului nr. 94/2002 privind transmiterea, cu titlu gratuit,
a unui imobil, proprietate privată a statului, în proprietatea
Comitetului Olimpic Român, publicată în Monitorul Oficial al

României, Partea I, nr. 463 din 28 iunie 2002, aprobată cu
completări prin Legea nr. 665/2002, se modifică și se
completează după cum urmează:

6

MONITORUL OFICIAL AL ROMÂNIEI, PARTEA I, Nr. 959/28.X.2005

1. Alineatul (2) va avea următorul cuprins:
î(2) Bunurile prevăzute la alin. (1) vor fi utilizate pentru
desfășurarea activității mișcării olimpice române, a altor
acțiuni de natură sportivă și de natură economică.“
2. După alineatul (2) se introduce un alineat nou,
alineatul (21), cu următorul cuprins:
î(21) Acțiunile de natură economică, precum stagii de
perfecționare, acțiuni de reprezentare, protocol, acțiuni

oficiale, vor fi desfășurate cu respectarea interdicției
prevăzute la alin. (3), astfel încât să nu afecteze acțiunile
de natură sportivă. Veniturile realizate din activități
economice, după acoperirea costurilor aferente, vor fi
utilizate pentru realizarea obiectivelor prevăzute la alin. (4)
și a obiectivelor pentru care Comitetul Olimpic Român a
fost autorizat, conform statutului propriu.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

LUCIAN AUGUSTIN BOLCAȘ

NICOLAE VĂCĂROIU

București, 24 octombrie 2005.
Nr. 296.
PREȘEDINTELE ROMÂNIEI

DECRET
privind promulgarea Legii pentru modificarea și completarea
art. 1 din Ordonanța de urgență a Guvernului nr. 94/2002
privind transmiterea, cu titlu gratuit, a unui imobil,
proprietate privată a statului, în proprietatea Comitetului
Olimpic Român
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
art. 1 din Ordonanța de urgență a Guvernului nr. 94/2002 privind
transmiterea, cu titlu gratuit, a unui imobil, proprietate privată a statului, în
proprietatea Comitetului Olimpic Român și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.008.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 489
din 29 septembrie 2005

referitoare la excepția de neconstituționalitate a dispozițiilor art. 10 lit. c)
din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu

—
—
—
—
—
—

președinte
judecător
judecător
judecător
judecător
judecător

Ion Predescu
— judecător
Șerban Viorel Stănoiu
— judecător
Nicoleta Grigorescu
— procuror
Irina Loredana Lăpădat
— magistrat-asistent
Pe rol se află soluționarea excepției de neconstituționalitate
a dispozițiilor art. 10 lit. c) din Legea nr. 78/2000 pentru

MONITORUL OFICIAL AL ROMÂNIEI, PARTEA I, Nr. 959/28.X.2005
prevenirea, descoperirea și sancționarea faptelor de
corupție, excepție ridicată de Gabriela Grigore în Dosarul
nr. 314/P/2005 al Tribunalului Argeș — Secția penală —
Complet specializat anticorupție.
La apelul nominal răspunde partea Societatea
Comercială îBanc Post“ — S.A., reprezentată prin consilier
juridic. Lipsesc celelalte părți, față de care procedura de
citare a fost legal îndeplinită.
Partea Societatea Comercială îBanc Post“ — S.A.
solicită respingerea excepției ca neîntemeiată.
Reprezentantul Ministerului Public pune concluzii de
respingere a excepției, arătând că, potrivit prevederilor
art. 2 alin. (3) din Legea nr. 47/1992, redactarea
defectuoasă a unui text de lege nu poate face obiect al
controlului de constituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 3 mai 2005, pronunțată în Dosarul
nr. 314/P/2005, Tribunalul Argeș — Secția penală —
Complet specializat anticorupție a sesizat Curtea
Constituțională cu excepția de neconstituționalitate a
dispozițiilor art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, excepție ridicată de Gabriela Grigore în dosarul
menționat.
În motivarea excepției de neconstituționalitate se
susține că textul de lege criticat utilizează sintagmele îbani,
bunuri sau alte foloase necuvenite“, respectiv îutilizarea
creditelor sau a subvențiilor“, fără îo explicitare clară“ a
acestora, ceea ce este de natură să încalce dispozițiile
constituționale cuprinse în art. 21 alin. (3), art. 23 alin. (1),
art. 45 și art. 124 alin. (1) și (2). Se arată că este
încălcată prezumția de nevinovăție prin faptul că simpla
folosire a unor credite în alte scopuri decât cele pentru
care au fost acordate este prezumată a fi obținere de
foloase necuvenite, apreciindu-se că îinteresele
finanțatorului [...] ar fi protejate prin introducerea unei alte
sintagme, anume «dacă s-a produs o pagubă»“. Totodată,
se subliniază că îlegea vizează situația utilizării unor
subvenții sau a unor credite preferențiale, tot cu caracter
de subvenție/facilitate, în alte scopuri decât cele pentru
care au fost acordate“.
Tribunalul Argeș — Secția penală — Complet
specializat anticorupție apreciază că excepția de
neconstituționalitate este neîntemeiată, întrucât dispozițiile
legale criticate nu încalcă nici una dintre prevederile
constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Arată că prevederile art. 21 alin. (3) și
cele ale art. 23 alin. (1) din Constituție, invocate de
autoarea excepției în motivarea acesteia, nu au relevanță
în cauză. Cât privește critica formulată în raport de
prevederile art. 45 din Constituție, se arată că nu poate fi
reținută, întrucât norma constituțională invocată garantează
accesul liber al persoanei la o activitate economică și
libera inițiativă numai dacă acestea sunt exercitate în
condițiile legii.
Avocatul Poporului consideră că excepția de
neconstituționalitate este neîntemeiată. Se arată că

7

dispozițiile art. 10 lit. c) din Legea nr. 78/2000 nu opresc
părțile interesate de a se adresa instanțelor judecătorești,
de a fi apărate și de a beneficia de un proces echitabil,
incriminarea unor fapte ca fiind infracțiuni nefiind de natură
să limiteze accesul liber la justiție. Totodată, se apreciază
că dispozițiile constituționale cuprinse în art. 23 alin. (1),
art. 45 și 124, invocate de asemenea în motivarea
excepției, nu au incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, potrivit cărora: îSunt pedepsite cu închisoare de la
5 la 15 ani și interzicerea unor drepturi următoarele fapte, dacă
sunt săvârșite în scopul obținerii pentru sine sau pentru altul de
bani, bunuri sau alte foloase necuvenite:
[...] c) utilizarea creditelor sau a subvențiilor în alte scopuri
decât cele pentru care au fost acordate.“
Autoarea excepției susține că aceste dispoziții legale
sunt contrare prevederilor constituționale cuprinse în art. 21
alin. (3), art. 23 alin. (1), art. 45 și art. 124 alin. (1) și (2),
având următorul cuprins:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 23 alin. (1): îLibertatea individuală și siguranța
persoanei sunt inviolabile.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 124 alin. (1) și (2): î(1) Justiția se înfăptuiește în
numele legii.
(2) Justiția este unică, imparțială și egală pentru toți.“
Se susține, în esență, că textul criticat este defectuos
redactat, fiind încălcată prezumția de nevinovăție prin
aceea că simpla folosire a unor credite în alte scopuri
decât cele pentru care au fost acordate este prezumată a
fi obținere de foloase necuvenite. Se apreciază că se
impune completarea acestuia cu sintagma «dacă s-a
produs o pagubă».
Examinând excepția de neconstituționalitate Curtea
constată că s-a mai pronunțat în jurisprudența sa asupra
constituționalității art. 10 lit. c) din Legea nr. 78/2000, prin
raportare la aceleași dispoziții constituționale, și, în esență,
cu aceeași motivare, de exemplu prin Decizia nr. 227 din
21 aprilie 2005, publicată în Monitorul Oficial al României,
Partea I, nr. 518 din 17 iunie 2005. Cu acel prilej,
respingând excepția de neconstituționalitate ca neîntemeiată,
Curtea a reținut că prin incriminarea faptei de utilizare a
creditelor sau a subvențiilor în alte scopuri decât cele
pentru care au fost acordate nu este îngrădită libertatea
economică, întrucât art. 45 din Legea fundamentală
garantează exercitarea liberei inițiative și accesul persoanei
la o activitate economică îîn condițiile legii“, iar textul de

8

MONITORUL OFICIAL AL ROMÂNIEI, PARTEA I, Nr. 959/28.X.2005

lege criticat nu face decât să sancționeze nerespectarea
unor astfel de condiții legale. De asemenea, Curtea a
reținut că art. 10 lit. c) din Legea nr. 78/2000 nu conține
nici o prevedere de natură să împiedice părțile interesate
să se prevaleze, fără nici o îngrădire, de toate garanțiile
care caracterizează dreptul la un proces echitabil,
reglementat de dispozițiile constituționale cuprinse în art. 21
alin. (3), și nu aduce atingere libertății individuale sau
principiilor constituționale care guvernează înfăptuirea
justiției, întrucât nu afectează în vreun fel imparțialitatea,
unicitatea, egalitatea și independența acesteia.
Deoarece nu au intervenit elemente noi de natură să
determine schimbarea jurisprudenței Curții, soluția și
considerentele deciziei menționate își păstrează valabilitatea
și în prezenta cauză.

Cât privește criticile privind lipsa de claritate a textului
ce face obiectul excepției, precum și propunerea în sensul
completării sale cu sintagma «dacă s-a produs o pagubă»,
acestea excedează competenței Curții, întrucât, potrivit
dispozițiilor art. 2 alin. (3) din Legea nr. 47/1992, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“, și, prin urmare,
nu are competența de a cenzura o eventuală redactare
defectuoasă a textului legal criticat și nici de a face
propuneri de lege ferenda. În acest sens, Curtea
Constituțională a statuat în mod constant în jurisprudența
sa faptul că nu își poate asuma rolul de a crea, de a
abroga sau de a modifica o normă juridică, spre a
îndeplini rolul de legislator pozitiv.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Gabriela Grigore în Dosarul nr. 314/P/2005 al
Tribunalului Argeș — Secția penală.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 959/28.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063716]
ISSN 1453—4495

