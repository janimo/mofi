PARTEA

Anul 173 (XVII) — Nr. 523

I

LEGI, DECRETE, HOTĂRÂRI ȘI ALTE ACTE

Luni, 20 iunie 2005

SUMAR

Nr.

Pagina

Nr.
549.

Decizia nr. 270 din 12 mai 2005 referitoare la excepția
de neconstituționalitate a dispozițiilor art. 180 din
Legea nr. 19/2000 privind sistemul public de
pensii și alte drepturi de asigurări sociale ............

— Hotărâre privind acordarea, de către România,
a unui ajutor umanitar, cu titlu gratuit, pentru
Republica Indonezia ..................................................

6

551.

DECIZII ALE CURȚII CONSTITUȚIONALE

— Hotărâre privind aprobarea indicatorilor tehnicoeconomici ai obiectivului de investiții cuprins în
Programul ISPA îReabilitarea și extinderea
sistemului de alimentare cu apă și canalizare în
zona orașului Bistrița“, județul Bistrița-Năsăud .......

7

— Hotărâre pentru modificarea anexelor privind
subvențiile unitare pentru companiile, societățile
naționale și societățile comerciale aflate sub
autoritatea sau în coordonarea Ministerului
Economiei și Comerțului pe anul 2005, aprobate
prin Hotărârea Guvernului nr. 144/2005..................

7

— Hotărâre privind redobândirea cetățeniei
române de către unele persoane ............................

8

1–4

ORDONANȚE ȘI HOTĂRÂRI
ALE GUVERNULUI ROMÂNIEI
51.

— Ordonanță de urgență pentru modificarea și
completarea Ordonanței Guvernului nr. 15/1998
privind înființarea, organizarea și funcționarea
Institutului European din România ...........................

538.

— Hotărâre pentru modificarea și completarea
Hotărârii Guvernului nr. 693/1991 privind înființarea
Institutului Bancar Român.........................................

DECIZII

ALE

Pagina

554.

4–5
555.
5–6

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 270
din 12 mai 2005

referitoare la excepția de neconstituționalitate a dispozițiilor art. 180 din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 180 din Legea nr. 19/2000
privind sistemul public de pensii și alte drepturi de asigurări
sociale, excepție ridicată de Valeria Sahleanu în Dosarul
nr. 235/2005 al Tribunalului Buzău — Secția civilă.
La apelul nominal este prezent autorul excepției,
personal, lipsă fiind celelalte părți, față de care procedura
de citare a fost legal îndeplinită.
Cauza fiind în stare de judecată, autorul excepției
solicită admiterea excepției, deoarece textul de lege criticat
creează discriminări între persoanele pensionate după data

2

MONITORUL OFICIAL AL ROMÂNIEI, PARTEA I, Nr. 523/20.VI.2005

de 1 aprilie și cele pensionate anterior acestei date, deși
acestea se află în situații identice.
Reprezentantul Ministerului Public, făcând referire la
jurisprudența Curții Constituționale, pune concluzii de
respingere a excepției de neconstituționalitate ca
neîntemeiată. Arată că dispozițiile de lege criticate nu
contravin art. 16 alin. (1) din Constituție, situația celor
pensionați înainte de intrarea în vigoare a legii fiind diferită
de cea a celor pensionați după intrarea în vigoare a
dispozițiilor criticate, iar la situații diferite tratamentul nu
poate fi decât diferit.
C U R T E A,

având în vedere actele și lucrările dosarului, constată
următoarele:
Prin Încheierea din 16 februarie 2005, pronunțată în
Dosarul nr. 235/2005, Tribunalul Buzău — Secția civilă a
sesizat Curtea Constituțională cu excepția de
neconstituționalitate a prevederilor art. 180 din Legea
nr. 19/2000 privind sistemul public de pensii și alte drepturi
de asigurări sociale, excepție ridicată de Valeria Sahleanu.
În motivarea excepției de neconstituționalitate, autorul
acesteia susține că art. 180 din Legea nr. 19/2000 a
instituit o discriminare nejustificată între persoanele înscrise
la pensie anterior datei de intrare în vigoare a acestei legi
și cele pensionate după această dată, fiind grav
prejudiciate persoanele pensionate în temeiul legislației
anterioare. Hotărârile Guvernului emise în temeiul acestor
dispoziții legale au determinat scăderea punctajului de
pensie inițial stabilit pentru cei pensionați anterior, cu
consecința diminuării relative a cuantumului pensiei.
Această discriminare lezează demnitatea umană, dreptul la
pensie, dreptul la viață și la integritate fizică și psihică,
precum și dreptul la ocrotirea sănătății.
Tribunalul Buzău — Secția civilă apreciază că excepția
ridicată este neîntemeiată, întrucât art. 180 din Legea
nr. 19/2000 nu instituie nici privilegii și nici discriminări,
acesta fiind deopotrivă aplicabil pentru toți pensionarii care
se află în situații identice. Persoanele care s-au pensionat
pe baza reglementărilor din legislația în vigoare anterior
datei intrării în vigoare a Legii nr. 19/2000 și cele
pensionate conform acestei legi se află în situații diferite,
fapt ce justifică și tratamentul juridic diferențiat, fără a
putea considera că acesta are caracter discriminator.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul arată că dispozițiile de lege criticate nu
încalcă prevederile art. 47 din Constituție, întrucât criteriile
și condițiile pentru stabilirea dreptului la pensie, elementele
și modul de calcul al cuantumului pensiei, cum ar fi
determinarea valorii punctului de pensie și a punctajului
mediu, anual și estimat, operațiunile de recorelare și
celelalte aspecte privind sistemul public de pensii sunt
reglementate prin lege, respectiv prin Legea nr. 19/2000,
astfel cum dispune alin. (2) al art. 47 din Legea
fundamentală. De asemenea, nu sunt încălcate nici
prevederile constituționale ale art. 16 ce instituie principiul
egalității, deoarece persoanele pensionate în baza legislației
anterioare sunt în situații diferite față de persoanele
pensionate potrivit Legii nr. 19/2000, ceea ce justifică un
tratament diferit, care nu îndreptățește însă calificarea
reglementării ca fiind discriminatorie și, prin aceasta,
neconstituțională, esențială fiind voința legiuitorului de a

elimina discrepanțele inerente, în raport cu posibilitățile
financiare existente.
În ceea ce privește critica de neconstituționalitate potrivit
căreia dispoziția de lege criticată vine în contradicție cu
prevederile art. 1 alin. (3), art. 20, art. 22 și art. 34
alin. (1) din Constituție, arată că nici aceasta nu poate fi
reținută, deoarece aceste dispoziții din Constituție conțin
prevederi principiale, care nu au incidență în cauza dedusă
controlului.
Avocatul Poporului arată că nu poate fi reținută
susținerea potrivit căreia dispozițiile criticate încalcă art. 16
alin. (1) și (2) din Constituție, deoarece modul de calcul al
punctajului mediu anual se face în aceleași condiții pentru
toate categoriile de pensionari aflate în aceeași situație,
fără a determina privilegii sau discriminări. Dispozițiile
criticate reglementează o procedură tehnică prin a cărei
aplicare se urmărește înlăturarea discrepanțelor inerente
între cei pensionați sub imperiul legii anterioare și cei
pensionați după intrarea în vigoare a noii reglementări, fără
ca aceste discrepanțe să îndreptățească calificarea
reglementării ca fiind discriminatorie. În ceea ce privește
critica de neconstituționalitate a dispozițiilor art. 180 față de
cele ale art. 47 din Constituție, se arată că nici aceasta nu
poate fi reținută, deoarece conținutul și condițiile acordării
dreptului la pensie se stabilesc prin lege, și numai în
raport de resursele financiare existente, care pot fi alocate
în acest sens potrivit art. 138 alin. (5) din Constituție.
În ceea ce privește critica de neconstituționalitate a
dispozițiilor art. 180 din Legea nr. 19/2000 față de
prevederile art. 1 alin. (3), art. 20, art. 22 și art. 34
alin. (1) din Constituție, arată că aceste prevederi
constituționale nu au incidență în cauza dedusă controlului.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 180 din Legea nr. 19/2000 privind sistemul
public de pensii și alte drepturi de asigurări sociale,
publicată în Monitorul Oficial al României, Partea I, nr. 140
din 1 aprilie 2000, modificată și completată prin Ordonanța
de urgență a Guvernului nr. 49/2001, publicată în Monitorul
Oficial al României, Partea I, nr. 161 din 30 martie 2001,
ordonanță aprobată cu modificări prin Legea nr. 338/2002,
publicată în Monitorul Oficial al României, Partea I, nr. 446
din 25 iunie 2002. Ulterior modificării aduse prin Legea
nr. 338/2002, art. 180 din Legea nr. 19/2000 a fost
modificat și completat prin Legea nr. 577/2003, publicată în
Monitorul Oficial al României, Partea I, nr. 1 din 5 ianuarie
2004.
Acest text de lege are următorul conținut:
— Art. 180: î(1) La data intrării în vigoare a prezentei legi
pensiile de asigurări sociale de stat, pensiile suplimentare,
pensiile de asigurări sociale pentru agricultori, stabilite pe baza
legislației anterioare, precum și ajutoarele sociale stabilite potrivit
legislației de pensii devin pensii în înțelesul prezentei legi.

MONITORUL OFICIAL AL ROMÂNIEI, PARTEA I, Nr. 523/20.VI.2005
(2) CNPAS va lua măsurile necesare astfel încât la data
intrării în vigoare a prezentei legi să determine punctajul mediu
anual al fiecărui pensionar, prin raportarea cuantumului
pensiilor cuvenite conform legislației anterioare, pe categoriile
de pensii prevăzute la art. 40, din care s-a dedus contribuția
pentru asigurările sociale de sănătate, datorată conform legii,
la valoarea unui punct de pensie, stabilită în condițiile art. 80.
(3) Pensionarilor de asigurări sociale de stat ale căror
drepturi stabilite în perioada 1 ianuarie 1998 — 31 martie 2001
sunt mai mari decât un punctaj mediu estimat pentru
persoanele ce se vor pensiona în condițiile prezentei legi, pe
lângă punctajul mediu anual determinat conform prevederilor
alin. (2), li se atribuie și acest punctaj mediu estimat, care se
are în vedere la operațiunile de indexare și recorelare.
(31) Se exceptează de la prevederile alin. (3) pensionarii de
asigurări sociale de stat ale căror drepturi de pensie s-au
stabilit în baza salariilor din ultimii 5 ani de activitate sau pe
baza salariilor de până la data de 1 aprilie 1992. Acestor
categorii de persoane li se aplică prevederile alin. (2).
(4) Punctajul mediu estimat, prevăzut la alin. (3), se
calculează de CNPAS.
(5) Punctajul mediu anual și punctajul mediu estimat se pot
corecta corespunzător recorelării prevăzute la art. 168
alin. (3)—(5).
(51) După definitivarea procesului de recorelare, punctajul
mediu anual al pensiilor cuvenite persoanelor prevăzute la
alin. (3 1 ) nu poate fi mai mic decât cel calculat la data de
1 aprilie 2001.
(6) Cuantumul pensiilor se stabilește pe baza prevederilor
art. 76, luându-se în considerare punctajul mediu anual sau
punctajul mediu estimat, după caz, ce va fi stabilit conform
alin. (2), (3), (5) și (51).
(7) În situația în care cuantumul pensiilor, stabilit conform
alin. (6), este mai mic decât cel stabilit în baza legislației
anterioare, se păstrează în plată cuantumul avantajos.“
Autorul excepției de neconstituționalitate susține că prin
dispoziția legală criticată sunt încălcate prevederile art. 1
alin. (3), art. 16 alin. (1) și (2), art. 20, art. 22, art. 34
alin. (1) și art. 47 din Constituția României.
— Art. 1 alin. (3): îRomânia este stat de drept, democratic
și social, în care demnitatea omului, drepturile și libertățile
cetățenilor, libera dezvoltare a personalității umane, dreptatea
și pluralismul politic reprezintă valori supreme, în spiritul
tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 22: î(1) Dreptul la viață, precum și dreptul la
integritate fizică și psihică ale persoanei sunt garantate.
(2) Nimeni nu poate fi supus torturii și nici unui fel de
pedeapsă sau de tratament inuman ori degradant.
(3) Pedeapsa cu moartea este interzisă.“;
— Art. 34 alin. (1): îDreptul la ocrotirea sănătății este
garantat.“;
— Art. 47: î(1) Statul este obligat să ia măsuri de dezvoltare
economică și de protecție socială, de natură să asigure
cetățenilor un nivel de trai decent.

3

(2) Cetățenii au dreptul la pensie, la concediu de
maternitate plătit, la asistență medicală în unitățile sanitare de
stat, la ajutor de șomaj și la alte forme de asigurări sociale
politice sau private, prevăzute de lege. Cetățenii au dreptul și
la măsuri de asistență socială, potrivit legii.“
Examinând excepția de neconstituționalitate, Curtea
constată că art. 180 din Legea nr. 19/2000 prevede
determinarea punctajului mediu anual al fiecărui pensionar
îprin raportarea pensiilor cuvenite conform legislației
anterioare... la valoarea unui punct de pensie stabilită în
condițiile art. 80“, fără a institui privilegii sau discriminări,
acest text fiind deopotrivă aplicabil pentru toți pensionarii
care se află în situații identice. Determinarea punctajului
mediu anual al fiecărei persoane este un procedeu de
natură tehnică și se face în aceleași condiții pentru toate
persoanele pensionate anterior datei intrării în vigoare a
Legii nr. 19/2000 și urmează a se avea în vedere la
recalcularea și recorelarea pensiilor, operațiune ce se
efectuează eșalonat în timp, în funcție de posibilitățile
financiare existente.
Prin Decizia nr. 70 din 18 februarie 2003, publicată în
Monitorul Oficial al României, Partea I, nr. 211 din 1 aprilie
2003, Curtea Constituțională a statuat că nu poate fi
reținută critica potrivit căreia art. 180 din Legea nr. 19/2000
încalcă art. 16 din Constituție, întrucât această critică este
infirmată de chiar conținutul textului, care reglementează o
procedură tehnică prin a cărei aplicare, în timp, se
urmărește înlăturarea discrepanțelor inerente între cei
pensionați sub imperiul legii anterioare și cei pensionați
după intrarea în vigoare a noii reglementări. Existența unor
asemenea discrepanțe nu îndreptățește însă calificarea
reglementării ca fiind discriminatorie și, prin aceasta,
neconstituțională, esențială fiind voința legiuitorului de a le
elimina, chiar dacă un atare deziderat se realizează
printr-un proces cu derulare în timp, și nu dintr-o dată,
ceea ce, pentru rațiuni evidente, nu este practic posibil.
De altfel, alin. (7) al art. 180 elimină posibilitatea
diminuării unor drepturi stabilite pe baza legislației
anterioare, prevăzând că, îÎn situația în care cuantumul
pensiilor, stabilit conform alin. (6), este mai mic decât cel
stabilit în baza legislației anterioare, se păstrează în plată
cuantumul avantajos“. De asemenea, ținând seama de
existența unor diferențe inechitabile între pensiile stabilite
pe baza unor reglementări legale succesive, legiuitorul a
prevăzut, chiar în Legea nr. 19/2000, ca măsură de
protecție socială pentru cei defavorizați, recalcularea și
recorelarea pensiilor stabilite pe baza legislației anterioare.
De asemenea, Curtea constată că nu poate fi reținută
nici susținerea potrivit căreia dispozițiile de lege criticate
înfrâng prevederile constituționale ale art. 47.
Astfel, Curtea observă că dispozițiile constituționale ale
art. 47 alin. (2) consacră, printre altele, dreptul la pensie,
pentru toți cetățenii, în condițiile prevăzute de lege. Astfel,
criteriile și condițiile ce trebuie îndeplinite pentru beneficiul
efectiv al dreptului la pensie, criteriile de acordare a
pensiei și modul de calcul al cuantumului acesteia, toate
celelalte norme de drept substanțial ori de procedură
privind funcționarea sistemului public de asigurări sociale,
precum și dreptul la celelalte măsuri de asistență socială
trebuie reglementate prin lege.
Astfel, prin Decizia nr. 103 din 26 martie 2002,
publicată în Monitorul Oficial al României, Partea I, nr. 301
din 8 mai 2002, și Decizia nr. 476 din 9 decembrie 2003,
publicată în Monitorul Oficial al României, Partea I, nr. 125
din 11 februarie 2004, Curtea a statuat că, în cadrul
realizării politicii în domeniul asigurărilor sociale de stat,
legiuitorul are deplina autoritate să stabilească periodic noi

4

MONITORUL OFICIAL AL ROMÂNIEI, PARTEA I, Nr. 523/20.VI.2005

modalități și condiții de acordare și de calculare a pensiilor,
cum a procedat și prin adoptarea Legii nr. 19/2000. Noile
reglementări pot să fie avantajoase sau chiar
dezavantajoase beneficiarilor de pensii, după cum permite
sau impune, după caz, situația economico-financiară a țării
și fondurile de asigurări sociale de stat disponibile, iar în
oricare dintre aceste ipoteze, dispozițiile legale noi se
aplică numai pentru viitor, pentru persoane care se vor
înscrie la pensie după intrarea lor în vigoare, neputând
atinge drepturile de pensie anterior stabilite. De vreme ce
drepturile de pensii anterior stabilite nu sunt atinse, nu sunt
diminuate, iar pensiile stabilite reflectă, în cuantum,
posibilitățile limitate în raport cu resursele existente într-o
perioadă dată, nu se poate susține că noile reglementări
tranzitorii ar leza dreptul la viață, precum și dreptul la
integritate fizică sau psihică ori că ar institui un tratament
inuman sau degradant. Legiuitorul, prin dispozițiile tranzitorii
ale Legii nr. 19/2000 și prin modificarea și completarea
acestora, a urmărit realizarea, în cadrul limitelor
actualmente posibile, a obligațiilor statului în domeniul
măsurilor de protecție socială. Pe linia acestor preocupări,
dispozițiile legale respective prevăd, pentru o primă etapă,

stabilirea punctajului anual și în privința pensiilor anterior
stabilite, precum și recorelarea acestora pentru a ajunge la
nivelul punctajului mediu, stabilit pentru persoanele care se
pensionează după intrarea în vigoare a legii. Sunt exceptați
pensionarii ale căror drepturi anterior stabilite sunt mai mari
decât punctajul mediu stabilit conform noilor reglementări.
Aceste reglementări se aplică în mod egal pentru toate
persoanele care se află în situații identice. Legea
reglementează, la modul general, și etapele următoare ale
recorelării, abilitând Guvernul ca, în limita posibilităților
ulterioare, să elaboreze un program de recorelare etapizat,
ca la finalizarea acestora toți pensionarii să beneficieze de
drepturi egale pentru aceeași activitate și perioadă de
cotizare, indiferent de data înscrierii la pensie.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.
În ceea ce privește invocarea, de către autorul
excepției, a prevederilor art. 1 alin. (3) și art. 20 din
Constituție, Curtea reține că aceste dispoziții constituționale
nu au relevanță în cauza dedusă controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 180 din Legea nr. 19/2000 privind sistemul public de
pensii și alte drepturi de asigurări sociale, excepție ridicată de Valeria Sahleanu în Dosarul nr. 235/2005 al Tribunalului
Buzău — Secția civilă.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței Guvernului nr. 15/1998 privind înființarea,
organizarea și funcționarea Institutului European din România
Având în vedere că traducerea acquis-ului comunitar reprezintă un angajament asumat în România în vederea
aderării la Uniunea Europeană, țara noastră are obligația ca, până la data de 31 decembrie 2006, să traducă acquis-ul
aflat în vigoare la acea dată, în caz contrar acesta neproducând efecte juridice.
Ținând cont de datele existente, rezultă că Institutul European din România, cu personalul actual, nu va putea
finaliza revizuirea traducerii acquis-ului comunitar până la data de 31 decembrie 2006, astfel încât să fie posibilă
publicarea ediției speciale în limba română a Jurnalului Oficial al Uniunii Europene.
Luând în considerare această situație, cu consecințe grave atât în ceea ce privește capacitatea României de a
îndeplini criteriile pentru a deveni stat membru al Uniunii Europene, cât și pentru destinatarii direcți ai dreptului comunitar,
în temeiul prevederilor art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța Guvernului nr. 15/1998
privind înființarea, organizarea și funcționarea Institutului

European din România, publicată în Monitorul Oficial al
României, Partea I, nr. 40 din 30 ianuarie 1998, aprobată

MONITORUL OFICIAL AL ROMÂNIEI, PARTEA I, Nr. 523/20.VI.2005
cu modificări prin Legea nr. 207/1998, cu modificările
ulterioare, se modifică și se completează după cum
urmează:
1. La articolul 3, litera c) va avea următorul cuprins:
îc) coordonează proiectele de traducere a acquis-ului
comunitar în limba română și a legislației românești în
limbile de lucru ale Uniunii Europene;“
2. Alineatul (1) al articolului 14 va avea următorul
cuprins:

5

îArt. 14. — (1) Institutul European din România are un
număr de 61 de posturi, dintre care 59 de specialitate.“
3. La articolul 18 se introduce un nou alineat,
alineatul (4), cu următorul cuprins:
î(4) Personalul Institutului European din România
angajat în coordonarea și revizia traducerii acquis-ului
comunitar în limba română și a legislației românești în
limbile de lucru ale Uniunii Europene beneficiază de un
spor pentru desfășurarea unei activități de interes național,
în cuantum de 15% din salariul de bază.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul integrării europene,
Adrian Ciocănea,
secretar de stat
Ministrul de stat pentru coordonarea activităților din
domeniile culturii, învățământului și integrării europene,
Markó Béla
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 9 iunie 2005.
Nr. 51.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 693/1991
privind înființarea Institutului Bancar Român
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 693/1991 privind
înființarea Institutului Bancar Român, publicată în Monitorul
Oficial al României, Partea I, nr. 52 din 30 martie 1992, se
modifică după cum urmează:
1. Articolul 2 va avea următorul cuprins:
îArt. 2. — Institutul Bancar Român funcționează în
subordinea Băncii Naționale a României cu Centrul de
pregătire, perfecționare și specializare profesională a
personalului, Centrul de documentare, cercetare și
consultanță bancară și cu structurile administrative auxiliare.
Facultatea de Management Financiar și Colegiul Bancar
Universitar funcționează în conformitate cu prevederile Legii
învățământului nr. 84/1995, republicată, cu modificările și
completările ulterioare, și ale Legii nr. 88/1993 privind
acreditarea instituțiilor de învățământ superior și
recunoașterea diplomelor, republicată.“
2. Articolul 4 va avea următorul cuprins:
îArt. 4. — Institutul Bancar Român are ca principal
obiectiv perfecționarea profesională, pregătirea și
specializarea personalului bancar, în conformitate cu
strategia stabilită de Banca Națională a României în
cooperare cu Asociația Română a Băncilor și cu
programele aprobate de consiliul de administrație.“
3. Articolul 5 va avea următorul cuprins:
îArt. 5. — Organele de conducere și administrare ale
Institutului Bancar Român sunt consiliul de administrație și
președintele acestuia, iar structurile de învățământ superior

sunt conduse de rector, în conformitate cu prevederile
legale care se aplică instituțiilor de învățământ.“
4. Articolul 6 va avea următorul cuprins:
îArt. 6. — Consiliul de administrație este format din
11 membri care aleg dintre ei, la prima ședință,
președintele consiliului. Durata mandatului membrilor
consiliului de administrație este de 3 ani și se poate
reînnoi.
Un număr de 6 membri ai consiliului de administrație
sunt numiți de Banca Națională a României și 4 de către
Asociația Română a Băncilor. Nivelul indemnizației
președintelui și membrilor consiliului de administrație se
stabilește prin ordin comun al Guvernatorului Băncii
Naționale a României și președintelui Asociației Române a
Băncilor.
Din consiliul de administrație face parte și rectorul.
Structura funcțională a Institutului Bancar Român,
precum și numărul și funcțiile personalului angajat sunt
stabilite și aprobate de Consiliul de administrație al
Institutului Bancar Român.“
5. Articolul 7 va avea următorul cuprins:
îArt. 7. — Baza materială și resursele necesare
desfășurării activităților de pregătire, perfecționare și
specializare a personalului din Banca Națională a României
și din sistemul bancar, precum și costurile administrative se
asigură prin contribuția Băncii Naționale a României și a
membrilor Asociației Române a Băncilor în proporție de
75% și, respectiv, 25%. Sumele provenind din taxele plătite

6

MONITORUL OFICIAL AL ROMÂNIEI, PARTEA I, Nr. 523/20.VI.2005

de alte persoane juridice pentru pregătirea, perfecționarea
și specializarea personalului propriu, precum și sumele
provenind din donații și sponsorizări pot fi folosite și la
dezvoltarea cooperării internaționale, la documentare,
cercetare și consultanță financiar-bancară. Structurile de
învățământ superior sunt separate din punct de vedere
financiar și se autofinanțează în conformitate cu prevederile
Legii nr. 84/1995, republicată, cu modificările ulterioare.“
Art. II. — Alegerea noului consiliu de administrație,
numirea președintelui, separarea Centrului de pregătire,
perfecționare și specializare profesională a personalului, a

Centrului de documentare, cercetare și consultanță
bancară și a structurilor auxiliare aferente de către
structurile de învățământ superior se vor realiza în termen
de 30 de zile de la intrarea în vigoare a prezentei hotărâri.
Art. III. — Hotărârea Guvernului nr. 693/1991 privind
înființarea Institutului Bancar Român, publicată în Monitorul
Oficial al României, Partea I, nr. 52 din 30 martie 1992,
cu modificările și completările aduse prin prezenta hotărâre,
se va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Doina-Elena Dascălu,
secretar de stat
Guvernatorul Băncii Naționale a României,
Mugur Isărescu

București, 9 iunie 2005.
Nr. 538.

GUVERNUL ROMÂNIEI

HOTĂRÂRE
privind acordarea, de către România, a unui ajutor umanitar, cu titlu gratuit,
pentru Republica Indonezia
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă acordarea, de către România,
a unui ajutor umanitar, cu titlu gratuit, pentru Republica
Indonezia, constând în 115.000 dolari S.U.A.
(2) Suma menționată a fost obținută prin colectă publică
și depozitată în conturi bancare deschise în acest scop la
Banca Comercială Română, la dispoziția Guvernului
României, prin Secretariatul General al Guvernului.

Art. 2. — Ajutorul umanitar prevăzut la art. 1 va fi
folosit pentru reconstrucția unei școli dintr-o localitate
afectată de catastrofa naturală, la alegerea Guvernului
Indoneziei.
Art. 3. — Ministerul Afacerilor Externe va întreprinde,
pe cale diplomatică, demersurile necesare în vederea
preluării și utilizării ajutorului umanitar în scopul prevăzut
la art. 2.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul afacerilor externe,
Anton Niculescu,
secretar de stat
Ministrul finanțelor publice,
Ionel Popescu

București, 15 iunie 2005.
Nr. 549.

MONITORUL OFICIAL AL ROMÂNIEI, PARTEA I, Nr. 523/20.VI.2005

7

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții cuprins în Programul
ISPA îReabilitarea și extinderea sistemului de alimentare cu apă și canalizare
în zona orașului Bistrița“, județul Bistrița-Năsăud
În temeiul art. 108 din Constituția României, republicată, și al art. 40 alin. (2) din Ordonanța de urgență a
Guvernului nr. 45/2003 privind finanțele publice locale, aprobată cu modificări și completări prin Legea nr. 108/2004,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții cuprins în Programul ISPA
îReabilitarea și extinderea sistemului de alimentare cu apă
și canalizare în zona orașului Bistrița“, județul BistrițaNăsăud, cuprinși în anexa*) care face parte integrantă din
prezenta hotărâre.

Art. 2. — Finanțarea obiectivului de investiții prevăzut
la art. 1 se face din fondurile ISPA, dintr-un împrumut
de la Banca Europeană de Investiții și, în completare,
din surse proprii ale RAJA îAQUABIS“ Bistrița-Năsăud,
conform programelor de investiții publice aprobate
potrivit legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 15 iunie 2005.
Nr. 551.
*) Anexa se comunică Ministerului Administrației și Internelor.

GUVERNUL ROMÂNIEI

HOTĂRÂRE
pentru modificarea anexelor privind subvențiile unitare pentru companiile, societățile naționale și
societățile comerciale aflate sub autoritatea sau în coordonarea Ministerului Economiei și
Comerțului pe anul 2005, aprobate prin Hotărârea Guvernului nr. 144/2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — (1) Anexa nr. II (1—7 și 9—11) la
Hotărârea Guvernului nr. 144/2005 privind aprobarea
bugetelor de venituri și cheltuieli pe anul 2005 pentru
companiile, societățile naționale și societățile comerciale
aflate sub autoritatea sau în coordonarea Ministerului
Economiei și Comerțului, precum și a transferurilor pentru
societățile comerciale, publicată în Monitorul Oficial al
României, Partea I, nr. 188 din 4 martie 2005, cu
modificările și completările ulterioare, se modifică și se

înlocuiește cu anexa nr. II (1—7 și 9—11)*) care face
parte integrantă din prezenta hotărâre.
(2) Cu sumele prevăzute în anexa la prezenta hotărâre
se suplimentează în mod corespunzător, atât la venituri,
cât și la cheltuieli, bugetele de venituri și cheltuieli ale
companiilor, societăților naționale și societăților comerciale
aflate sub autoritatea sau în coordonarea Ministerului
Economiei și Comerțului pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 15 iunie 2005.
Nr. 554.
*) Anexa nr. II (1—7 și 9—11) se comunică Ministerului Economiei și Comerțului.

8

MONITORUL OFICIAL AL ROMÂNIEI, PARTEA I, Nr. 523/20.VI.2005
GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituția României, republicată, și al art. 10 și 11 din Legea cetățeniei române
nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu stabilirea domiciliului în România.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Paul Victor Dobre,
secretar de stat
București, 15 iunie 2005.
Nr. 555.
ANEXĂ
LISTA

persoanelor care solicită redobândirea cetățeniei române, cu stabilirea domiciliului în România
1. Cheleșu Mina, fiul lui Cheleșu Tașcu și Ileana, născut
la 11 septembrie 1953 în localitatea Nicolae Bălcescu,
județul Tulcea, România, apatrid, cu domiciliul actual în
București, șos. Mihai Bravu nr. 184, bl. 213, ap. 10,
sectorul 2.
2. Laufer Nicu, fiul lui Laufer Solomon și Tauba, născut
la 16 iunie 1938 în București, România, cetățean israelian,
cu domiciliul actual în București, str. Constantin Brâncuși
nr. 9, bl. D15, sc. 2, et. 3, ap. 53, sectorul 3.
3. Lăcătuș Cornel, fiul lui Lăcătuș Rusalim și Iuliana,
născut la 5 iulie 1964 în localitatea Arad, județul Arad,

România, apatrid, cu domiciliul actual în localitatea Curtici,
str. Horia nr. 7, județul Arad.
4. Stan Gina, fiica lui Stan Lucian și Ioana, născută la
22 martie 1961 în localitatea Nicolae Bălcescu, județul
Constanța, România, apatrid, cu domiciliul actual în
localitatea Brăila, Bd. Dorobanților nr. 311 bis, bl. P+7,
et. 7, ap. 30, județul Brăila.
5. Tănase Deocrețian, fiul lui Tănase Gheorghe și
Elena, născut la 5 octombrie 1966 în localitatea Slobozia,
județul Ialomița, România, apatrid, cu domiciliul actual în
comuna Cervenia, județul Teleorman.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 523/20.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032484]
ISSN 1453—4495

