PARTEA

Anul 173 (XVII) — Nr. 990

I

LEGI, DECRETE, HOTĂRÂRI ȘI ALTE ACTE

Marți, 8 noiembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 474 din 22 septembrie 2005 referitoare la
excepția de neconstituționalitate a dispozițiilor
art. 1718 din Codul civil, art. 376, art. 488 și
art. 494 din Codul de procedură civilă și ale
art. 79 alin. 2 din Legea nr. 58/1998 privind
activitatea bancară ....................................................
Decizia nr. 527 din 11 octombrie 2005 referitoare la
excepția de neconstituționalitate a dispozițiilor
art. 69 alin. 3 din Legea locuinței nr. 114/1996 și
ale art. 31 alin. 3 din anexa nr. 2 —
Regulamentul-cadru al asociațiilor de proprietari —
din aceeași lege........................................................

1–4

4–6

HOTĂRÂRI ALE GUVERNULUI ROMÂNIEI
1.314. — Hotărâre privind modificarea alin. (1) al art. 1
din Hotărârea Guvernului nr. 2.028/2004 pentru
autorizarea Cancelariei Primului-Ministru de a
accepta o donație în favoarea statului român........

DECIZII

ALE

6

CURȚII

Nr.

Pagina

1.315. — Hotărâre privind aprobarea Listei societăților
comerciale din portofoliul Autorității pentru
Valorificarea Activelor Statului, care efectuează
concedieri colective în baza prevederilor art. 6 din
Ordonanța de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale ..........................................................................

7

1.316. — Hotărâre privind transmiterea imobilului Sala
Polivalentă din municipiul Reșița, județul CarașSeverin, din domeniul public al statului și din
administrarea Agenției Naționale pentru Sport, prin
Clubul Sportiv Municipal Reșița, în domeniul public
al județului Caraș-Severin și în administrarea
Consiliului Județean Caraș-Severin..........................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 474
din 22 septembrie 2005

referitoare la excepția de neconstituționalitate a dispozițiilor art. 1718 din Codul civil, art. 376,
art. 488 și art. 494 din Codul de procedură civilă și ale art. 79 alin. 2 din Legea nr. 58/1998
privind activitatea bancară
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Aurelia Rusu
Cristina Cătălina Turcu

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 1718 din Codul civil, art. 376,
art. 488 și art. 494 din Codul de procedură civilă și ale art. 79

2

MONITORUL OFICIAL AL ROMÂNIEI, PARTEA I, Nr. 990/8.XI.2005

alin. 2 din Legea nr. 58/1998 privind activitatea bancară,
excepție ridicată de Ionel Bancu și Elena Mihai în Dosarul
nr. 40/2005 al Tribunalului Călărași.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, apreciind că
se impune menținerea jurisprudenței Curții Constituționale,
respectiv a considerentelor care au stat la baza Deciziei
nr. 246 din 10 mai 2005, publicată în Monitorul Oficial al
României, Partea I, nr. 636 din 20 iulie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 7 februarie 2005, pronunțată în
Dosarul nr. 40/2005, Tribunalul Călărași a sesizat Curtea
Constituțională cu excepția de neconstituționalitate a
dispozițiilor art. 1718 din Codul civil, art. 376, art. 488 și
art. 494 din Codul de procedură civilă și ale art. 56 alin. 2
din Legea nr. 58/1998 privind activitatea bancară, excepție
ridicată de Ionel Bancu și Elena Mihai într-o cauză având
ca obiect recursul împotriva unei sentințe civile prin care a
fost respinsă o contestație la executare.
În motivarea excepției de neconstituționalitate autorii
acesteia susțin că textele de lege criticate aduc atingere
dispozițiilor art. 44 alin. (2) teza întâi, art. 53 alin. (1),
art. 124 alin. (1), art. 126 alin. (1) și ale art. 136 alin. (5)
din Constituție. În acest sens arată că reglementarea unei
posibilități de trecere a bunurilor imobile din patrimoniul
debitorului în patrimoniul creditorului, fără a exista un caz
dintre cele prevăzute de art. 53 alin. (1) din Constituție,
constituie o îanulare a dreptului de proprietate privată“ al
debitorului.
Pe de altă parte, consideră că textele de lege criticate
sunt reglementate prin legi ordinare, contravenind astfel
prevederilor art. 136 alin. (5) din Constituție.
Dispozițiile art. 56 alin. 2 din Legea nr. 58/1998 și ale
art. 376 din Codul de procedură civilă, prin care se acordă
băncilor posibilitatea de a executa silit, chiar în mod
arbitrar, obligațiile de restituire a unor sume de bani
înscrise în contractele de credit și garanție, fără ca aceste
obligații de plată să fie stabilite printr-o hotărâre
judecătorească definitivă și irevocabilă, aduc atingere
prevederilor art. 124 alin. (1) și ale art. 126 alin. (1) din
Constituție.
Tribunalul Călărași apreciază că excepția de
neconstituționalitate este neîntemeiată. Astfel, textele de
lege criticate privesc executarea silită, instituție procedurală
al cărei scop final este realizarea definitivă și practică a
drepturilor care au fost recunoscute printr-o hotărâre
judecătorească sau printr-un alt titlu executoriu prevăzut de
lege.
De vreme ce dispozițiile legale criticate sancționează
comportamentul ilicit al debitorului, nu se poate susține că
acestea aduc atingere dreptului său de proprietate privată,
care trebuie exercitat în condițiile legii, cu respectarea
drepturilor celorlalte persoane.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens arată că dispozițiile
constituționale ale art. 15 alin. (1) consacră regula de
principiu conform căreia drepturile și obligațiile persoanelor
sunt cele prevăzute de lege, iar cele ale art. 44 alin. (1)
teza a doua, regula potrivit căreia conținutul și limitele
dreptului de proprietate sunt, de asemenea, stabilite prin
lege.
Art. 372 din Codul de procedură civilă prevede că
executarea silită poate fi efectuată în temeiul unei hotărâri
judecătorești sau al unui înscris care, potrivit legii,
constituie titlu executoriu. În același sens sunt și
prevederile art. 376 din Codul de procedură civilă, precum
și cele ale art. 79 alin. 2 din Legea nr. 58/1998 privind
activitatea bancară, prin care se conferă calitatea de titlu
executoriu anumitor acte învestite cu formulă executorie,
inclusiv contractului de credit.
Astfel, toți cei îndreptățiți la realizarea unor drepturi și
interese legitime, în baza unui titlu executoriu, beneficiază
de aplicarea prevederilor art. 488 și ale art. 494 din Codul
de procedură civilă, referitoare la posibilitatea urmăririi
bunurilor imobile ale debitorului.
Așadar, în cadrul realizării unui drept al creditorului nu
este vorba de încălcarea în mod arbitrar a dreptului de
proprietate al debitorului, ci de calea legală de urmat în
vederea asigurării executării obligației corelative acestui
drept, stabilită potrivit legii, în acord cu dispozițiile
constituționale menționate anterior.
Avocatul Poporului apreciază că textele de lege
criticate sunt constituționale, fiind adoptate în conformitate
cu prevederile art. 44 alin. (1) teza a doua din Legea
fundamentală, potrivit cărora conținutul și limitele dreptului
de proprietate sunt stabilite de lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulată, îl constituie dispozițiile art. 1718 din Codul
civil, art. 376, art. 488 și art. 494 din Codul de procedură
civilă și ale art. 56 alin. 2 din Legea nr. 58/1998 privind
activitatea bancară, dispoziții care au următorul conținut:
• Art. 1718 din Codul civil: îOricine este obligat personal
este ținut de a îndeplini îndatoririle sale cu toate bunurile sale,
mobile și imobile, prezente și viitoare.“;
• Art. 376, art. 488 și art. 494 din Codul de procedură
civilă:
— Art. 376: îSe învestesc cu formula executorie hotărârile
care au rămas definitive ori au devenit irevocabile, înscrisurile
autentificate, precum și orice alte hotărâri sau înscrisuri, pentru

MONITORUL OFICIAL AL ROMÂNIEI, PARTEA I, Nr. 990/8.XI.2005
ca acestea să devină executorii, în cazurile anume prevăzute
de lege.
Actele autentificate de o reprezentanță diplomatică sau
consulară a României se vor putea învesti cu formula
executorie de judecătoria domiciliului uneia dintre părțile
părtașe la actul autentic.
Dacă nici una din părți nu are domiciliul cunoscut în țară,
învestirea cu formulă executorie se face de judecătoria
sectorului III din Capitala României.“;
— Art. 488: îSunt supuse urmăririi silite imobiliare bunurile
imobile.
Pot forma obiectul urmăririi silite imobiliare și dreptul de
uzufruct asupra unui bun imobil, precum și dreptul de
superficie.
Dreptul de servitute poate fi urmărit silit numai o dată cu
fondul dominant căruia îi profită.“;
— Art. 494: îImobilele urmărite silit se valorifică prin
vânzare la licitație publică, vânzare directă și prin alte
modalități admise de lege. Dispozițiile art. 431 sunt aplicabile.“
În ceea ce privește dispozițiile art. 56 alin. 2 din Legea
nr. 58/1998 privind activitatea bancară, la data sesizării
Curții Constituționale acest act normativ era republicat în
Monitorul Oficial al României, Partea I, nr. 78 din
24 ianuarie 2005, iar ca urmare a renumerotării textelor,
art. 56 alin. 2 a devenit art. 79 alin. 2, având același
conținut. Ca atare, Curtea urmează a se pronunța asupra
acestor din urmă dispoziții legale, potrivit cărora
îContractele de credit bancar, precum și garanțiile reale și
personale, constituite în scopul garantării creditului bancar,
constituie titluri executorii“.
Autorul excepției susține că dispozițiile legale criticate
încalcă prevederile constituționale ale art. 41 [devenit
art. 44], art. 49 [devenit art. 53], art. 123 [devenit art. 124],
art. 125 [devenit art. 126] și ale art. 135 alin. (6) [devenit
art. 136 alin. (5)].
Se observă din motivarea excepției de neconstituționalitate că autorii acesteia raportează textele de lege
criticate doar la dispozițiile art. 44 alin. (2) teza întâi,
art. 53 alin. (1), art. 124 alin. (1), art. 126 alin. (1) și ale
art. 136 alin. (5) din Constituție, care au următorul cuprins:
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de
titular. [...]“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“;
— Art. 124 alin. (1): îJustiția se înfăptuiește în numele
legii.“;
— Art. 126 alin. (1): îJustiția se realizează prin Înalta
Curte de Casație și Justiție și prin celelalte instanțe
judecătorești stabilite de lege.“;
— Art. 136 alin. (5): îProprietatea privată este inviolabilă,
în condițiile legii organice.“
Examinând excepția, Curtea Constituțională constată că
asupra constituționalității dispozițiilor art. 1718 din Codul
civil, art. 376, art. 488 și art. 494 din Codul de procedură
civilă și ale art. 79 alin. 2 din Legea nr. 58/1998 privind
activitatea bancară, raportate la aceleași texte din
Constituție, s-a mai pronunțat prin Decizia nr. 246 din
10 mai 2005, publicată în Monitorul Oficial al României,

3

Partea I, nr. 636 din 20 iulie 2005, respingând excepția de
neconstituționalitate.
Pentru a pronunța această soluție, Curtea a reținut
următoarele:
îÎn argumentarea criticii de neconstituționalitate potrivit
căreia textele deduse controlului reglementează posibilități
de trecere a bunurilor imobile din patrimoniul unei
persoane fizice în acela al alteia, iar prin aceasta «se
anulează pur și simplu dreptul de proprietate privată, ocrotit
de Constituție», autorii excepției utilizează o premisă
greșită, rezultat al absolutizării exercițiului dreptului de
proprietate.
În acest sens, se face abstracție de prevederile art. 44
alin. (1) teza a doua din Constituție, potrivit cărora
conținutul și limitele dreptului de proprietate sunt stabilite
prin lege. Curtea reține că finalitatea acestor prevederi
constituționale constă în asigurarea realizării dreptului de
proprietate, ca drept subiectiv fundamental, într-o
dimensiune rezonabilă, de natură să asigure respectarea
drepturilor și intereselor legitime ale altor subiecte de drept
cărora statul este ținut, în egală măsură, să le acorde
ocrotire.
În condițiile în care participarea la circuitul civil,
componentă esențială a vieții sociale, cu corolarul său —
dobândirea de drepturi și asumarea de obligații —,
constituie însăși rațiunea de a fi a oricărui subiect de
drept, Curtea apreciază că ar fi fost un nonsens ca din
acest circuit să fie exclus dreptul de proprietate, în maniera
preconizată de autorul excepției. A accepta un atare punct
de vedere ar însemna a institui o clauză de nerăspundere
pentru titularul obligației asumate (debitor), pus astfel la
adăpost împotriva valorificării silite a creanței de către
creditorul său. Realizarea dreptului acestuia din urmă ar
deveni dependentă exclusiv de bunul plac al debitorului,
ceea ce ar afecta esențial securitatea circuitului civil. Așa
fiind, Curtea constată că, examinate în contextul acestor
considerații principiale, reglementările legale deduse
controlului își relevă utilitatea și perenitatea, ele
constituindu-se în limitări necesare ale dreptului de
proprietate, impuse de rațiuni sociale majore și instituite de
legiuitor în cadrul competenței sale constituționale.“
De altfel, Curtea constată că o parte din dispozițiile
legale criticate prin excepția de neconstituționalitate
invocată, și anume art. 376 și 488 din Codul de procedură
civilă, au mai fost supuse controlului de constituționalitate.
Astfel, prin Decizia nr. 45 din 27 ianuarie 2005,
publicată în Monitorul Oficial al României, Partea I, nr. 196
din 8 martie 2005, Curtea Constituțională a respins
excepția de neconstituționalitate a dispozițiilor art. 376
alin. 1 din Codul de procedură civilă, iar în ceea ce
privește art. 488 din același act normativ, Curtea s-a mai
pronunțat prin decizii precum Decizia nr. 217 din 3 iulie
2001, publicată în Monitorul Oficial al României, Partea I,
nr. 552 din 4 septembrie 2001, și Decizia nr. 333 din
16 septembrie 2004, publicată în Monitorul Oficial al
României, Partea I, nr. 930 din 12 octombrie 2004,
statuând că aceste dispoziții de lege sunt constituționale.
Întrucât nu au intervenit elemente noi de natură
să determine reconsiderarea jurisprudenței Curții
Constituționale, atât soluția, cât și considerentele cuprinse
în aceste decizii își păstrează valabilitatea și în cauza de
față.

4

MONITORUL OFICIAL AL ROMÂNIEI, PARTEA I, Nr. 990/8.XI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1718 din Codul civil, art. 376, art. 488 și art. 494 din
Codul de procedură civilă și ale art. 79 alin. 2 din Legea nr. 58/1998 privind activitatea bancară, excepție ridicată de
Ionel Bancu și Elena Mihai în Dosarul nr. 40/2005 al Tribunalului Călărași.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 527
din 11 octombrie 2005

referitoare la excepția de neconstituționalitate a dispozițiilor art. 69 alin. 3 din Legea locuinței
nr. 114/1996 și ale art. 31 alin. 3 din anexa nr. 2 — Regulamentul-cadru al asociațiilor
de proprietari — din aceeași lege
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 31 alin. 3 din anexa nr. 2 —
Regulamentul-cadru al asociațiilor de proprietari — din
Legea locuinței nr. 114/1996, excepție ridicată de Szucs
˝
Francisc în Dosarul nr. 2.717/2003 al Judecătoriei Oradea.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile art. 69 alin. 3 din Legea nr. 114/1996 nu
retroactivează, acestea aplicându-se din momentul intrării în
vigoare a legii. Totodată se apreciază că prevederile
art. 31 alin. 3 din anexa nr. 2 — Regulamentul-cadru al
asociațiilor de proprietari — din aceeași lege sunt
constituționale, în acest sens invocându-se jurisprudența în
materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 5 iunie 2003, pronunțată în Dosarul
nr. 2.717/2003, Judecătoria Oradea a sesizat Curtea
Constituțională cu excepția de neconstituționalitate a
dispozițiilor art. 31 alin. 3 din anexa nr. 2 — Regulamentulcadru al asociațiilor de proprietari — din Legea locuinței

nr. 114/1996, excepție ridicată de Szu cs Francisc într-o
˝
cauză având ca obiect anularea unui act juridic.
Dosarul sus-menționat a fost înaintat Curții
Constituționale la data de 3 august 2005, în urma efectuării
unor verificări administrative la Judecătoria Oradea. Dosarul
în cauză a fost înregistrat la Curtea Constituțională la data
de 8 august 2005.
În motivarea excepției de neconstituționalitate autorul
acesteia susține că textul art. 31 alin. 3 din anexa nr. 2 —
Regulamentul-cadru al asociațiilor de proprietari — din Legea
locuinței nr. 114/1996 dispune o măsură discriminatorie și, în
consecință, neconstituțională, prin aceea că scutește
asociațiile de proprietari de plata taxelor de timbru în litigiile
locative.
Totodată, în motivarea excepției se invocă și
neconstituționalitatea prevederilor art. 69 alin. 3 din Legea
nr. 114/1996, întrucât acestea îdispun pentru trecut, [având]
caracter retroactiv și aplicabilitate retroactivă“.
Judecătoria Oradea apreciază că excepția de
neconstituționalitate ridicată este neîntemeiată. În
argumentarea acestei opinii se susține că legiuitorul este
îîn măsură ca pentru anumite categorii de acțiuni exercitate
de anumiți subiecți de drept să prevadă scutiri de la plata
taxei de timbru fără ca prin aceasta să se aducă atingere
egalității în fața legii, măsura fiind necesară pentru buna
funcționare a asociațiilor de proprietari“.
Instanța nu și-a exprimat opinia cu privire la excepția de
neconstituționalitate a prevederilor art. 69 alin. 3 din Legea
nr. 114/1996, încălcând astfel dispozițiile art. 29 alin. (4)
din Legea nr. 47/1992 privind organizarea și funcționarea
Curții Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

MONITORUL OFICIAL AL ROMÂNIEI, PARTEA I, Nr. 990/8.XI.2005
Guvernul consideră că excepția de neconstituționalitate
este neîntemeiată. În susținerea acestui punct de vedere,
sunt invocate deciziile Curții Constituționale nr. 16 din
22 ianuarie 2002, nr. 163 din 4 iunie 2002, nr. 20 din
21 ianuarie 2003 și nr. 191 din 31 martie 2005, prin care
au fost respinse excepții de neconstituționalitate cu acest
obiect.
Avocatul Poporului consideră că excepția de
neconstituționalitate ridicată este neîntemeiată. În acest
sens, sunt invocate considerentele care au stat la baza
deciziilor Curții Constituționale nr. 175 din 26 septembrie 2000,
nr. 16 din 22 ianuarie 2002 și nr. 163 din 4 iunie 2002.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 69 alin. 3 din
Legea locuinței nr. 114/1996, republicată în Monitorul
Oficial al României, Partea I, nr. 393 din 31 decembrie
1997, și ale art. 31 alin. 3 din anexa nr. 2 —
Regulamentul-cadru al asociațiilor de proprietari — din
aceeași lege, cu modificările și completările ulterioare.
Curtea observă că, deși a fost sesizată de către instanța
de judecată numai cu excepția de neconstituționalitate a
dispozițiilor art. 31 alin. 3 din anexa nr. 2 din Legea
locuinței nr. 114/1996, se va pronunța și cu privire la
art. 69 alin. 3 din lege, dar cu care nu a fost sesizată,
având în vedere faptul că instanța, dintr-o posibilă eroare
materială, nici nu s-a pronunțat asupra admisibilității
acesteia și nici nu a sesizat Curtea cu soluționarea
acesteia. În consecință, în cazul în care Curtea nu s-ar
pronunța asupra acestei excepții, omisiunea s-ar răsfrânge
în mod inadmisibil asupra dreptului autorului excepției ca
aceasta să fie examinată și nu ar duce decât la o
întârziere nejustificată în soluționarea cauzei, întrucât partea
ar putea din nou să ridice excepția, iar instanța de
judecată va trebui să repete sesizarea Curții, prin încheiere.
Totodată, Curtea observă că la data de 13 iulie 2005
autorul excepției a depus un memoriu la dosarul cauzei,
prin care a ridicat și îexcepția de neconstituționalitate“ a
dispozițiilor art. 17 alin. (1) din Ordonanța Guvernului
nr. 85/2001 privind organizarea și funcționarea asociațiilor
de proprietari, asupra căreia instanța nu s-a pronunțat și
nu a sesizat Curtea. Având în vedere că sesizarea Curții
cu soluționarea excepției se făcuse de către instanță la
data de 5 iunie 2003, Curtea reține că, potrivit art. 29
alin. (4) din Legea nr. 47/1992, instanța de contencios
constituțional nu a fost legal sesizată în ceea ce privește
îexcepția de neconstituționalitate“ a dispozițiilor art. 17
alin. (1) din Ordonanța Guvernului nr. 85/2001. În
consecință, Curtea nu se poate pronunța cu privire la
această îexcepție“, invocată după sesizarea Curții de către
instanță, prin încheiere.
Astfel, dispozițiile criticate ca fiind neconstituționale au
următorul cuprins:

5

— Art. 69 alin. 3 din lege: îPână la data dobândirii
personalității juridice a asociației de proprietari, asociațiile de
locatari constituie potrivit Decretului Consiliului de Stat
nr. 387/1977 pentru aprobarea Statutului privind organizarea și
funcționarea asociației locatarilor își desfășoară activitatea pe
baza statutului propriu și a dispozițiilor prezentei legi.“;
— Art. 31 alin. 3 din anexa nr. 2 la lege —
Regulamentul-cadru al asociațiilor de proprietari: îAcțiunea
este scutită de taxă de timbru.“
Scutirea de plata taxei de timbru se referă la acțiunea
pe care o poate introduce asociația de proprietari împotriva
oricărui proprietar care se face vinovat de neplata
cheltuielilor comune.
Astfel cum rezultă din motivarea excepției, textele
constituționale invocate în susținerea acesteia sunt cele ale
art. 15 alin. (2) și ale art. 16 alin. (1), care au următorul
cuprins:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
În esență, autorul excepției de neconstituționalitate
apreciază că prin scutirea asociațiilor de proprietari de
plata taxelor de timbru în litigiile locative sunt încălcate
prevederile constituționale ale art. 16 alin. (1). De
asemenea, se apreciază că prevederile art. 69 alin. 3 din
Legea locuinței nr. 114/1996 îdispun pentru trecut, [având]
caracter retroactiv și aplicabilitate retroactivă“.
Examinând excepția de neconstituționalitate ridicată,
Curtea constată că aceasta este neîntemeiată și urmează
a fi respinsă.
Astfel, în legătură cu susținerile referitoare la
neconstituționalitate art. 69 alin. 3 din Legea nr. 114/1996,
care în opinia autorului excepției retroactivează, Curtea
constată că aceste dispoziții se aplică unor situații juridice
existente numai din momentul intrării în vigoare a legii și
nu desființează sau modifică situații juridice anterioare. De
asemenea, Legea nr. 114/1996 se aplică de îndată tuturor
situațiilor care se vor constitui, se vor modifica sau se vor
stinge după intrarea ei în vigoare, precum și tuturor
efectelor produse de situațiile juridice ivite după abrogarea
legii vechi. În consecință, Curtea constată că prevederile
art. 69 alin. 3 din Legea locuinței nr. 114/1996 nu încalcă
prevederile art. 15 alin. (2) din Constituție.
În ceea ce privește excepția referitoare la dispozițiile
art. 31 alin. 3 din anexa nr. 2 la Legea locuinței
nr. 114/1996, Curtea reține că acestea au mai format
obiect al controlului de constituționalitate, prin raportare la
aceeași dispoziție constituțională. Astfel, prin Decizia nr. 16
din 22 ianuarie 2002, publicată în Monitorul Oficial al
României, Partea I, nr. 127 din 18 februarie 2002, Curtea
a respins o excepție prin care se susținea, ca și în
prezenta cauză, încălcarea principiului egalității, consacrat
de dispozițiile art. 16 alin. (1) din Constituție, întrucât
asociația de proprietari este scutită de taxa de timbru, în
timp ce proprietarul nu beneficiază de această scutire. Prin
decizia respectivă, Curtea a respins excepția ca nefondată.
În considerentele deciziei s-a precizat că îîn jurisprudența
Curții Constituționale s-a stabilit că instituirea unor excepții
de la regula generală a plății taxelor judiciare de timbru
(scutiri de plata taxei) nu constituie o discriminare [...].
Potrivit art. 138 alin. (1) din Constituție, «Impozitele, taxele
și orice alte venituri ale bugetului de stat și ale bugetului
asigurărilor sociale de stat se stabilesc numai prin lege», fiind
așadar la latitudinea legiuitorului să stabilească scutiri de
taxe sau impozite având în vedere situații diferite, fără ca
prin aceasta să se aducă atingere principiului egalității în

6

MONITORUL OFICIAL AL ROMÂNIEI, PARTEA I, Nr. 990/8.XI.2005

drepturi. Plata unor taxe sau impozite nu reprezintă un
drept, ci o obligație constituțională a cetățenilor, prevăzută
în art. 53 alin. (1) din Legea fundamentală, în conformitate
cu care «Cetățenii au obligația să contribuie, prin impozite și
taxe, la cheltuielile publice». În acest sens este, de
exemplu, Decizia nr. 175 din 26 septembrie 2000, publicată
în Monitorul Oficial al României, Partea I, nr. 702 din
28 decembrie 2000“.
De asemenea, prin Decizia nr. 191 din 31 martie 2005,
publicată în Monitorul Oficial al României, Partea I, nr. 526
din 21 iunie 2005, Curtea a statuat, referitor la același text

criticat, ca și în cauza de față, că acesta îimpune un
tratament juridic diferit pentru situații de fapt diferite, având
o justificare obiectivă și rațională, și anume necesitatea
recuperării de către asociațiile de proprietari a cotelor de
întreținere cu mai multă ușurință, ținând cont atât de
multitudinea datornicilor, de debitele mari pe care aceștia
le au, precum și de consecințele grave ale neachitării
acestora“.
Neexistând elemente noi de natură a determina
schimbarea jurisprudenței Curții, cele stabilite prin deciziile
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 69 alin. 3 din Legea locuinței nr. 114/1996 și ale
art. 31 alin. 3 din anexa nr. 2 — Regulamentul-cadru al asociațiilor de proprietari — din aceeași lege, excepție ridicată
de Szucs Francisc în Dosarul nr. 2.717/2003 al Judecătoriei Oradea.
˝
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea alin. (1) al art. 1 din Hotărârea Guvernului nr. 2.028/2004 pentru autorizarea
Cancelariei Primului-Ministru de a accepta o donație în favoarea statului român
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (1) al articolului 1 din
Hotărârea Guvernului nr. 2.028/2004 pentru autorizarea
Cancelariei Primului-Ministru de a accepta o donație în
favoarea statului român, publicată în Monitorul Oficial
al României, Partea I, nr. 1.110 din 26 noiembrie
2004, se modifică și va avea următorul cuprins:

îArt. 1. — (1) Se autorizează Cancelaria PrimuluiMinistru să accepte oferta de donație formulată de
Primăria din Milano, Republica Italiană, constând în
55 de autobuze marca IVECO, precum și în piese de
schimb.“

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.314.

7

MONITORUL OFICIAL AL ROMÂNIEI, PARTEA I, Nr. 990/8.XI.2005
GUVERNUL ROMÂNIEI

HOTĂRÂRE
privind aprobarea Listei societăților comerciale din portofoliul Autorității
pentru Valorificarea Activelor Statului, care efectuează concedieri colective în baza prevederilor
art. 6 din Ordonanța de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale
și societăți comerciale cu capital majoritar de stat, precum și a societăților comerciale
și regiilor autonome subordonate autorităților administrației publice locale
În temeiul art. 108 din Constituția României, republicată, și al art. 6 din Ordonanța de urgență a Guvernului
nr. 8/2003 privind stimularea procesului de restructurare, reorganizare și privatizare a unor societăți naționale, companii
naționale și societăți comerciale cu capital majoritar de stat, precum și a societăților comerciale și regiilor autonome
subordonate autorităților administrației publice locale, aprobată cu modificări și completări prin Legea nr. 569/2003, cu
modificările și completările ulterioare,
Guvernul României adoptă prezenta hotărâre.
Articol unic. — Se aprobă Lista societăților comerciale din
portofoliul Autorității pentru Valorificarea Activelor Statului,
cuprinsă în anexa care face parte integrantă din prezenta
hotărâre, care efectuează concedieri colective în baza
prevederilor art. 6 din Ordonanța de urgență a Guvernului
nr. 8/2003 privind stimularea procesului de restructurare,

reorganizare și privatizare a unor societăți naționale,
companii naționale și societăți comerciale cu capital majoritar
de stat, precum și a societăților comerciale și regiilor
autonome subordonate autorităților administrației publice
locale, aprobată cu modificări și completări prin Legea
nr. 569/2003, cu modificările și completările ulterioare.

PRIM-MINISTRU

CĂLIN POPESCU-TĂRICEANU

Contrasemnează:
Președintele interimar al Autorității
pentru Valorificarea Activelor Statului,
Giliola Ciorteanu
Șeful Cancelariei Primului-Ministru,
Aleodor Marian Frâncu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 27 octombrie 2005.
Nr. 1.315.
ANEXĂ
LISTA

societăților comerciale din portofoliul Autorității pentru Valorificarea Activelor Statului, care efectuează concedieri
colective în baza prevederilor art. 6 din Ordonanța de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale și societăți comerciale
cu capital majoritar de stat, precum și a societăților comerciale și regiilor autonome subordonate autorităților
administrației publice locale
Nr.
crt.

1.
2.
3.

Denumirea societății comerciale

Numărul personalului existent la data
întocmirii pogramului de restructurare

Numărul de persoane propus
pentru disponibilizare

Societatea Comercială îMOLDOPLAST“ — S.A. Iași
Societatea Comercială îTEROM“ — S.A. Iași
Societatea Comercială îABROM“ — S.A. Bârlad

370
1.885
203

200
1.113
170

TOTAL GENERAL:

2.458

1.483

8

MONITORUL OFICIAL AL ROMÂNIEI, PARTEA I, Nr. 990/8.XI.2005
GUVERNUL ROMÂNIEI

HOTĂRÂRE
privind transmiterea imobilului Sala Polivalentă din municipiul Reșița, județul Caraș-Severin,
din domeniul public al statului și din administrarea Agenției Naționale pentru Sport,
prin Clubul Sportiv Municipal Reșița, în domeniul public al județului Caraș-Severin
și în administrarea Consiliului Județean Caraș-Severin
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului Sala
Polivalentă, situat în municipiul Reșița, județul CarașSeverin, având datele de identificare prevăzute în anexa
care face parte integrantă din prezenta hotărâre, din
domeniul public al statului și din administrarea Agenției
Naționale pentru Sport, prin Clubul Sportiv Municipal Reșița,
în domeniul public al județului Caraș-Severin și în
administrarea Consiliului Județean Caraș-Severin.
Art. 2. — (1) Consiliul Județean Caraș-Severin are
obligația să mențină destinația actuală a imobilului,
respectiv de organizare și desfășurare a activității de
educație fizică și sport.

(2) Consiliul Județean Caraș-Severin este obligat să
asigure folosirea cu titlu gratuit a imobilului prevăzut la art. 1,
de către Direcția pentru Sport a Județului Caraș-Severin,
Clubul Sportiv Municipal Reșița și alte structuri sportive,
pentru desfășurarea activităților de pregătire și competiționale ale acestora.
Art. 3. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.316.
ANEXĂ
DATELE DE IDENTIFICARE

a Sălii Polivalente din municipiul Reșița, județul Caraș-Severin, care se transmite din domeniul pubic al statului
și din administrarea Agenției Naționale pentru Sport, prin Clubul Sportiv Municipal Reșița, în domeniul public
al județului Caraș-Severin și în administrarea Consiliului Județean Caraș-Severin
Denumirea imobilului
și adresa unde
este situat

Numărul
de inventar
al M.F.P.

Codul de
clasificare

Sala Polivalentă,
Piața 1 Decembrie
1918,
Reșița,
județul Caraș-Severin

101.506

8.29.13

Persoana juridică
de la care se
transmite imobilul

Statul român —
Agenția Națională
pentru Sport,
prin Clubul Sportiv
Municipal Reșița

Persoana juridică
la care se
transmite imobilul

Județul
Caraș-Severin,
Consiliul Județean
Caraș-Severin

Caracteristicile tehnice
ale imobilului

Sală cu suprafață de
1.800 m2 și cu tribună
de 2.000 de locuri

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 990/8.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064027]
ISSN 1453—4495

