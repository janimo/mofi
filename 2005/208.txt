Anul 173 (XVII) — Nr. 208

PARTEA

I

LEGI, DECRETE, HOTĂRÂRI ȘI ALTE ACTE

Vineri, 11 martie 2005

SUMAR

Nr.

Pagina

Nr.

LEGI ȘI DECRETE
32.

DECIZII ALE CURȚII CONSTITUȚIONALE
Decizia nr. 3 din 18 ianuarie 2005 referitoare la excepția
de neconstituționalitate a prevederilor art. 2 din
Decretul nr. 167/1958 privind prescripția extinctivă

— Lege pentru aprobarea Ordonanței de urgență
a Guvernului nr. 126/2004 privind trecerea
Teatrului Național din Târgu Mureș, județul Mureș,
în subordinea Ministerului Culturii și Cultelor .........

99.

2

— Decret privind promulgarea Legii pentru

3–4

Decizia nr. 75 din 8 februarie 2005 referitoare la
excepția de neconstituționalitate a prevederilor
art. 4 alin. 1 lit. a) din Legea nr. 11/1991 privind
combaterea concurenței neloiale..............................

5–7

HOTĂRÂRI ALE GUVERNULUI ROMÂNIEI

aprobarea Ordonanței de urgență a Guvernului
129.

nr. 126/2004 privind trecerea Teatrului Național din
Târgu Mureș, județul Mureș, în subordinea
Ministerului Culturii și Cultelor..................................

Pagina

2

— Hotărâre privind transmiterea unor bunuri
imobile în proprietatea publică a unor unități
administrativ-teritoriale din județul Hunedoara și în
administrarea consiliilor locale ale acestora............

7–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 208/11.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 126/2004
privind trecerea Teatrului Național din Târgu Mureș, județul Mureș,
în subordinea Ministerului Culturii și Cultelor
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 126 din 24 noiembrie 2004 privind
trecerea Teatrului Național din Târgu Mureș, județul

Mureș, în subordinea Ministerului Culturii și Cultelor,
publicată în Monitorul Oficial al României, Partea I,
nr. 1.188 din 13 decembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 martie 2005.
Nr. 32.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 126/2004 privind trecerea
Teatrului Național din Târgu Mureș, județul Mureș,
în subordinea Ministerului Culturii și Cultelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 126/2004 privind trecerea Teatrului Național din
Târgu Mureș, județul Mureș, în subordinea Ministerului Culturii și Cultelor și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 4 martie 2005.
Nr. 99.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 3
din 18 ianuarie 2005

referitoare la excepția de neconstituționalitate a prevederilor art. 2
din Decretul nr. 167/1958 privind prescripția extinctivă
Ioan Vida
— președinte
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Aurelia Popa
— procuror
Maria Bratu
— magistrat-asistent
Pe rol se află soluționarea excepției de neconstituționalitate
a prevederilor art. 2 din Decretul nr. 167/1958 privind
prescripția extinctivă, excepție ridicată de Societatea
Comercială îRODATA“ — S.A. în Dosarul nr. 18.480/2002
al Tribunalului București — Secția a VI-a comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
imprescriptibilitatea nu constituie un principiu constituțional,
ea fiind prevăzută în diverse acte normative. Arată că
textul criticat nu contravine prevederilor art. 44 alin. (1) și
(2) din Constituție, deoarece imprescriptibilitatea acțiunii în
constatarea nulității absolute constituie tocmai o modalitate
de protecție a dreptului de proprietate. În ceea ce privește
critica de neconstituționalitate raportată la art. 135, arată că
acest text constituțional nu este incident în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2004, pronunțată în Dosarul
nr. 18.480/2002, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor art. 2 din Decretul
nr. 167/1958 privind prescripția extinctivă, excepție ridicată
de Societatea Comercială îRODATA“ — S.A. într-un proces
care are ca obiect constatarea nulității absolute a unui
contract de închiriere.
În motivarea excepției autorul acesteia susține că
prevederile art. 2 din Decretul nr. 167/1958 contravin
dispozițiilor art. 44 alin. (1) și (2), art. 135 alin. (1) și (2) și
art. 136 alin. (5) din Constituție, deoarece îcreează
posibilitatea ca orice act juridic să poată fi atacat oricând,
nelimitat în timp“. În opinia autorului excepției, în acest fel,
pe de o parte, se încalcă principiul garantării și
inviolabilității proprietății, aducând atingere securității
circuitului civil al bunurilor, iar pe de altă parte, se încalcă
principiul libertății comerțului, prin nesiguranța validității
actelor juridice încheiate, fără a exista vreun termen de
prescripție privind atacarea acestor acte.
Instanța de judecată consideră că excepția este
neîntemeiată. În acest sens arată că nulitatea absolută este
sancțiunea juridică cea mai gravă ce poate lovi un act
juridic încheiat cu nerespectarea dispozițiilor legale ce au

ca scop ocrotirea unui interes general, astfel că
imprescriptibilitatea unei acțiuni în constatarea nulității
absolute a unui asemenea act juridic este determinată de
aceleași rațiuni. De asemenea, susține că prin funcția
sancționatorie a nulității, operabilă nelimitat în timp, se
urmărește obligarea părților ca la încheierea oricăror acte
juridice să respecte dispozițiile legale în vigoare,
garantându-se astfel respectarea legii și, implicit, a
proprietății, libertății comerțului și securității circuitului civil.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul arată că prin reglementarea regimului juridic
al nulității absolute, care sancționează nerespectarea, la
încheierea unui act juridic, a unei norme ce ocrotește un
interes general, legiuitorul a acționat în sensul protecției
dreptului de proprietate și, în același timp, a stabilității
circuitului civil. De asemenea, proprietatea și securitatea
circuitului civil sunt asigurate și prin efectele pe care
legiuitorul le prevede în cazul sancționării actelor juridice cu
nulitate absolută. Ca urmare, caracterul imprescriptibil al
acțiunii în constatarea nulității absolute reprezintă o
modalitate de protecție a proprietății, în concordanță cu
prevederile constituționale invocate.
Avocatul Poporului consideră prevederile legale criticate
ca fiind constituționale. În acest sens arată că, prin
reglementarea imprescriptibilității acțiunii în constatarea
nulității absolute, legiuitorul a urmărit sancționarea
persoanelor care la încheierea actelor juridice nu au
respectat dispozițiile legale ce ocrotesc un interes general.
De altfel, art. 22 din Decretul nr. 167/1958 prevede că
dispozițiile acestui decret nu se aplică dreptului la acțiune
privitor la dreptul de proprietate, în această materie fiind
aplicabile dispozițiile Codului civil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Excepția are ca obiect prevederile art. 2 din Decretul
nr. 167/1958 privind prescripția extinctivă, republicat în
Buletinul Oficial nr. 11 din 15 iulie 1960, prevederi ce au

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 208/11.III.2005

următorul conținut: îNulitatea unui act juridic poate fi invocată
oricând, fie pe cale de acțiune, fie pe cale de excepție.“
Textele constituționale invocate sunt cele ale art. 44
alin. (1) și (2), ale art. 135 alin. (1) și (2) și ale art. 136
alin. (5) din Constituție, a căror redactare este următoarea:
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“;
— Art. 135 alin. (1) și (2): î(1) Economia României este
economie de piață, bazată pe libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;
b) protejarea intereselor naționale în activitatea economică,
financiară și valutară;
c) stimularea cercetării științifice și tehnologice naționale, a
artei și protecția dreptului de autor;
d) exploatarea resurselor naturale, în concordanță cu
interesul național;
e) refacerea și ocrotirea mediului înconjurător, precum și
menținerea echilibrului ecologic;
f) crearea condițiilor necesare pentru creșterea calității vieții;
g) aplicarea politicilor de dezvoltare regională în
concordanță cu obiectivele Uniunii Europene.“;
— Art. 136 alin. (5): îProprietatea privată este inviolabilă,
în condițiile legii organice.“
Analizând excepția de neconstituționalitate, Curtea
constată că aceasta este neîntemeiată, pentru considerentele
ce urmează:
Dispoziția legală criticată consacră caracterul
imprescriptibil al acțiunii și excepției în constatarea nulității
absolute a unui act juridic.
Autorul excepției este nemulțumit de faptul că pentru
acțiunea în constatarea nulității unui act juridic nu este
prevăzut un termen de prescripție îrezonabil“. Acest lucru,
în opinia sa, aduce atingere securității circuitului civil,

încălcând, pe de o parte, principiul garantării și
inviolabilității proprietății private, iar pe de altă parte,
încalcă principiul libertății comerțului, prin înesiguranța
validității actelor juridice încheiate“.
Analizând aceste critici, Curtea observă că autorul face
o confuzie cu privire la două instituții juridice diferite.
Nulitatea este sancțiunea civilă ce intervine atunci când
la încheierea actului juridic nu s-a respectat cel puțin una
dintre condițiile sale de validitate. În cazul nulității absolute
este sancționată nerespectarea unei norme juridice care
ocrotește un interes general. Importanța acordată de
legiuitor interesului general determină un regim juridic mai
sever în cazul actelor încheiate cu nerespectarea normelor
ce ocrotesc un astfel de interes.
Prescripția extinctivă este o instituție juridică cunoscută
de toate ramurile de drept. Pentru dreptul civil ea
reprezintă o sancțiune îndreptată împotriva pasivității
titularului dreptului subiectiv, prin care se stinge dreptul său
la acțiune în sens material. Imprescriptibilitatea acțiunii și
excepției în constatarea nulității absolute rezultă din natura
interesului ocrotit, și anume interesul general, încât nu
poate exista un raport de subordonare între cele două
instituții juridice, una sancționând neexercitarea dreptului
material la acțiune, iar cealaltă, neîncheierea valabilă a
actului juridic civil.
Curtea constată că textul stabilind imprescriptibilitatea
acțiunii și excepției în constatarea nulității absolute
consacră o soluție care nu are nici o legătură cu
prevederile constituționale.
De altfel, în jurisprudența sa, de exemplu în Decizia
nr. 427 din 18 noiembrie 2003, publicată în Monitorul
Oficial al României, Partea I, nr. 868 din 5 decembrie
2003, Curtea a decis că imprescriptibilitatea, consfințită, cât
privește drepturile reale, cu titlu de principiu în legislația
civilă, nu este consacrată ca atare de Constituție.
Și, în fine, în jurisprudența sa, de exemplu în Decizia
nr. 6 din 11 noiembrie 1992, publicată în Monitorul Oficial
al României, Partea I, nr. 48 din 4 martie 1993, și în
Decizia nr. 224 din 7 decembrie 1999, publicată în
Monitorul Oficial al României, Partea I, nr. 76 din
21 februarie 2000, Curtea Constituțională a statuat că
reglementarea contractului de închiriere nu privește regimul
proprietății, ci doar raporturile juridice dintre proprietari și chiriași.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 din Decretul nr. 167/1958 privind prescripția
extinctivă, excepție ridicată de Societatea Comercială îRODATA“ — S.A. în Dosarul nr. 18.480/2002 al Tribunalului
București — Secția a VI-a comercială.
Definitivă și general obligatorie.
Pronunțată în ședința publică din data de 18 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

5

CURTEA CONSTITUȚIONALĂ

D E C I Z I A Nr. 75
din 8 februarie 2005

referitoare la excepția de neconstituționalitate a prevederilor art. 4 alin. 1 lit. a)
din Legea nr. 11/1991 privind combaterea concurenței neloiale
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Șerban Viorel Stănoiu
— judecător
Ion Predescu
— judecător
Dana Titian
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 4 lit. a) din Legea nr. 11/1991 privind
combaterea concurenței neloiale, excepție ridicată de Dan
Dobrescu în Dosarul nr. 9.681/2004 al Judecătoriei
Sectorului 1 București.
La apelul nominal răspunde autorul excepției, personal,
lipsind cealaltă parte, față de care procedura de citare a
fost legal îndeplinită.
Cauza aflându-se în stare de judecată, Curtea acordă
cuvântul autorului excepției, care solicită admiterea acesteia.
În acest sens, arată că i-a fost nesocotit dreptul la apărare,
prin modul în care funcționarii Direcției Generale a
Finanțelor Publice a Municipiului București au întocmit și i-au
adus la cunoștință procesul-verbal de constatare a
contravenției prevăzute de textul de lege criticat.
Reprezentantul Ministerului Public consideră că excepția
de neconstituționalitate este neîntemeiată, întrucât însuși
faptul că autorul acesteia s-a adresat instanței de judecată
cu plângere împotriva procesului-verbal de constatare a
contravenției reprezintă dovada că dreptul la apărare,
garantat la nivel constituțional, i-a fost respectat.
C U R T E A,

având în vedere actele și lucrările dosarului, constată
următoarele:
Prin Încheierea din 28 septembrie 2004, pronunțată în
Dosarul nr. 9.681/2004, Judecătoria Sectorului 1 București
a sesizat Curtea Constituțională cu excepția de
neconstituționalitate a prevederilor art. 4 lit. a) din Legea
nr. 11/1991 privind combaterea concurenței neloiale,
modificată și completată prin Legea nr. 298/2001.
Excepția de neconstituționalitate a fost ridicată de
petentul Dan Dobrescu într-o cauză civilă având ca obiect
soluționarea plângerii împotriva procesului-verbal de
constatare a unei contravenții, întocmit de agenți constatatori
din cadrul Ministerului Finanțelor Publice, Direcția Generală
a Finanțelor Publice a Municipiului București.
În motivarea excepției de neconstituționalitate, autorul
acesteia susține că textul de lege criticat contravine
prevederilor constituționale ale art. 24, care garantează
dreptul la apărare, ale art. 51, referitoare la dreptul la
petiționare, ale art. 52, care reglementează dreptul
persoanei vătămate de o autoritate publică de a obține
recunoașterea dreptului pretins sau a interesului legitim,
anularea actului și repararea pagubei, precum și ale
art. 135 alin. (2) lit. a) teza întâi, conform cărora statul

trebuie să asigure libertatea comerțului. Precizează faptul
că dispozițiile art. 4 lit. a) din Legea nr. 11/1991 sunt
contrare prevederilor din Constituție menționate numai în
măsura în care agenții constatatori, purtători ai autorității de
stat, procedează la aplicarea sancțiunilor contravenționale în
materia concurenței neloiale fără a efectua o cercetare
aprofundată a împrejurărilor în care s-au petrecut faptele,
pentru a stabili dacă, în concret, acestea întrunesc
elementele constitutive ale contravenției de concurență
neloială. În continuare, arată că sarcina probei este
inversată datorită prezumției de legalitate care este
conferită de lege actului de constatare și sancționare a
contravențiilor. Susține că, din acest motiv, se poate ajunge
la abuzuri, îjustițiabilului fiindu-i uneori imposibil, din motive
ce nu-i pot fi imputate, să demonstreze că faptele ce-i sunt
puse în sarcină nu întrunesc elementele constitutive ale
unei contravenții“.
Judecătoria Sectorului 1 București apreciază că
excepția de neconstituționalitate este neîntemeiată,
neexistând nici o contradicție între conținutul art. 4 lit. a)
din Legea nr. 11/1991 și prevederile constituționale invocate
de autorul excepției. În acest sens arată că garantarea
dreptului la apărare capătă eficiență prin intermediul
dispozițiilor Ordonanței Guvernului nr. 2/2001 privind regimul
juridic al contravențiilor, care oferă posibilitatea îadresării
unei plângeri împotriva manifestării de voință a agentului
constatator concretizate în procesul-verbal de contravenție“.
Arată că nici critica, prin raportare la art. 135 alin. (2) din
Constituție, nu este întemeiată, întrucât libertatea comerțului
presupune și anumite limitări, una dintre acestea
constituind-o concurența neloială, îadică un exercițiu
excesiv al libertății de concurență“. În continuare, consideră
că textul de lege criticat nu încalcă nici prevederile art. 51
din Constituție, referitoare la dreptul de petiționare, acesta
fiind asigurat prin posibilitatea depunerii plângerii împotriva
procesului-verbal de constatare a contravenției la
registratura Direcției Generale a Finanțelor Publice a
Municipiului București, și nici dispozițiile art. 52 din
Constituție, dovada în acest sens reprezentând-o chiar
plângerea adresată instanței de judecată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere al Parlamentului, Guvernului
și Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul consideră că excepția de neconstituționalitate
este neîntemeiată. În acest sens, arată că dispozițiile de
lege criticate nu stabilesc limitări sau proceduri speciale în
ceea ce privește dreptul la apărare, lucru demonstrat chiar
de faptul că autorul a valorificat posibilitatea de a formula
obiecții la procesul-verbal de constatare, de a parcurge
procedura prealabilă introducerii acțiunii în instanță, precum
și de a fi reprezentat de un avocat. Precizează, de
asemenea, că stabilirea, în cadrul art. 4 alin. 1 lit. a) din
Legea nr. 11/1991, a elementului material al contravenției,
nu a afectat modul de exercitare a dreptului de petiționare
al autorului excepției sau a dreptului său ca persoană
vătămată de o autoritate publică. Consideră, în continuare,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 208/11.III.2005

că textul de lege criticat dă eficiență principiului
constituțional al libertății comerțului și protecției concurenței
loiale.
Avocatul Poporului apreciază că art. 4 alin. 1 lit. a) din
Legea nr. 11/1991 este constituțional. În susținerea acestei
opinii, arată că textul de lege ce face obiectul excepției de
neconstituționalitate nu aduce atingere, sub nici un aspect,
dreptului la apărare, orice persoană, identificată ca fiind
autor al unei contravenții și sancționată printr-un procesverbal, având posibilitatea îde a face plângere împotriva
acestuia în fața instanței, declanșând, în acest mod, faza
judiciară a sancțiunii administrative, în care își poate
exercita dreptul la apărare“. Mai arată că nu poate fi
reținută nici critica referitoare la încălcarea prevederilor
art. 135 din Constituție, întrucât prin dispozițiile de lege
supuse controlului de constituționalitate se realizează
tocmai obligația statului de a asigura libertatea comerțului,
protecția concurenței loiale, precum și crearea cadrului
favorabil pentru valorificarea tuturor factorilor de producție.
În ceea ce privește raportarea la prevederile art. 51 și
art. 52 din Constituție, consideră că acestea nu au
incidență în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și ale autorului
excepției, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 4 alin. 1 lit. a) din Legea nr. 11/1991 privind
combaterea concurenței neloiale, publicată în Monitorul
Oficial al României, Partea I, nr. 24 din 30 ianuarie 1991,
modificată și completată prin Legea nr. 298/2001, publicată
în Monitorul Oficial al României, Partea I, nr. 313 din
12 iunie 2001. Conținutul său este următorul:
— Art. 4 alin. (1) lit. a): î(1) Constituie contravenții
umătoarele fapte, dacă nu sunt săvârșite în astfel de condiții
încât să fie considerate, potrivit legii penale, infracțiuni:
a) oferirea serviciilor de către salariatul exclusiv al unui
comerciant unui concurent ori acceptarea unei asemenea
oferte.“
În opinia autorului excepției de neconstituționalitate,
textul de lege criticat contravine dispozițiilor art. 24, ale
art. 51, ale art. 52 alin. (1) și ale art. 135 alin. (2) lit. a)
teza a doua din Constituție, care au următorul cuprins:
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 51: î(1) Cetățenii au dreptul să se adreseze
autorităților publice prin petiții formulate numai în numele
semnatarilor.
(2) Organizațiile legal constituite au dreptul să adreseze
petiții exclusiv în numele colectivelor pe care le reprezintă.
(3) Exercitarea dreptului de petiționare este scutită de taxă.
(4) Autoritățile publice au obligația să răspundă la petiții în
termenele și în condițiile stabilite potrivit legii.“

— Art. 52 alin. (1): îPersoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal a
unei cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.“;
— Art. 135 alin. (2) lit. a) teza întâi: î(2) Statul trebuie
să asigure: (...)
a) libertatea comerțului, (...).“
Din examinarea excepției de neconstituționalitate se
constată că nu pot fi reținute criticile formulate de autorul
acesteia, textul de lege supus controlului de constituționalitate
necontravenind dispozițiilor constituționale invocate. Astfel,
prevederile art. 4 alin. 1 lit. a) din Legea nr. 11/1991
privind combaterea concurenței neloiale nu afectează în
nici un fel valorificarea deplină a tuturor posibilităților de
concretizare a dreptului la apărare, garantat de art. 24 din
Constituție. În cauză, din studierea dosarului instanței de
judecată rezultă că autorul excepției și-a exercitat acest
drept prin formularea de obiecții la procesul-verbal de
constatare a contravenției și contestarea lui în justiție,
asistat fiind de un apărător. De asemenea, nu poate fi
reținută nici critica prin raportare la art. 51 și art. 52 din
Constituție, textul de lege ce formează obiectul excepției
de neconstituționalitate neconținând nici o dispoziție de
natură să aducă atingere dreptului de petiționare ori
dreptului persoanei vătămate de o autoritate publică. În
ceea ce privește critica referitoare la pretinsa încălcare prin
intermediul prevederilor art. 4 alin. 1 lit. a) din Legea
nr. 11/1991 a obligației statului de a asigura libertatea
comerțului, statuată de art. 135 alin. (2) lit. a) teza întâi
din Constituție, aceasta nu este întemeiată, textul contestat
nefăcând altceva decât să dea expresie dispozițiilor
constituționale invocate. Aceste dispoziții trebuie coroborate
și cu prevederile art. 135 alin. (2) lit. a) teza a doua din
Constituție, care impun statului obligația de a asigura
protecția concurenței loiale, în contextul în care norma
criticată face parte dintr-o lege care conține un ansamblu
de reglementări al căror scop este însăși combaterea
concurenței neloiale.
Nici susținerea autorului excepției, că dispozițiile art. 4
alin. 1 lit. a) din Legea nr. 11/1991 sunt contrare
prevederilor din Constituție menționate numai în măsura în
care agenții constatatori, purtători ai autorității de stat,
procedează la aplicarea sancțiunilor contravenționale în
materia concurenței neloiale fără a efectua o cercetare
aprofundată a împrejurărilor în care s-au petrecut faptele,
nu poate fi primită. În materia contravențiilor, constatarea
faptelor care, potrivit actelor normative, sunt stabilite și
sancționate drept contravenții, se face printr-un procesverbal încheiat de persoane anume împuternicite. Procesulverbal de constatare a contravenției cuprinde, în mod
obligatoriu, descrierea faptei contravenționale, cu indicarea
datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea
gravității faptei; în momentul încheierii procesului-verbal,
agentul constatator aduce la cunoștință contravenientului
dreptul de a face obiecțiuni cu privire la conținutul actului
de constatare. Împotriva procesului-verbal de constatare și
sancționare a contravenției, cel în cauză are posibilitatea
de a se adresa instanței atât sub aspectul comiterii faptei,
cât și asupra cuantumului amenzii ce i s-a aplicat.
Ca atare, nici din acest punct de vedere criticile
autorului nu sunt întemeiate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1— 3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. 1 lit. a) din Legea nr. 11/1991 privind
combaterea concurenței neloiale, excepție ridicată de Dan Dobrescu în Dosarul nr. 9.681/2004 al Judecătoriei Sectorului 1
București.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor bunuri imobile în proprietatea publică
a unor unități administrativ-teritoriale din județul Hunedoara
și în administrarea consiliilor locale ale acestora
În temeiul art. 108 din Constituția României, republicată, al art. 163 alin. (7) din Ordonanța Guvernului
nr. 92/2003 privind Codul de procedură fiscală, republicată, cu modificările și completările ulterioare, al art. 9 alin. (1) și
al art. 12 alin. (1) și (2) din Legea nr. 213/1998 privind proprietatea publică și regimul juridic al acesteia, cu modificările
și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea consiliilor
locale ale municipiilor Brad, Petroșani, Lupeni și Vulcan și
ale orașelor Aninoasa, Petrila și Uricani, județul Hunedoara,
a bunurilor imobile, trecute din patrimoniul Companiei
Naționale a Huilei — S.A. Petroșani în proprietatea publică
a statului, în temeiul dispozițiilor art. 163 din Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare, având
datele de identificare prevăzute în anexa*) care face parte
integrantă din prezenta hotărâre.

Art. 2. — Se aprobă transmiterea bunurilor imobile
prevăzute la art. 1 din proprietatea publică a statului în
proprietatea publică a unităților administrativ-teritoriale
respective.
Art. 3. — Predarea-preluarea bunurilor imobile prevăzute
la art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 24 februarie 2005.
Nr. 129.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

care se transmit în proprietatea publică a unor unități administrativ-teritoriale din județul Hunedoara și în administrarea consiliilor locale ale acestora

a bunurilor imobile, trecute din patrimoniul Companiei Naționale a Huilei — S.A. Petroșani în proprietatea publică a statului,

DATELE DE IDENTIFICARE

ANEXĂ

8
MONITORUL OFICIAL AL ROMÂNIEI, PARTEA I, Nr. 208/11.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 208/11.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 208/11.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 208/11.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 208/11.III.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 208/11.III.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 208/11.III.2005 conține 16 pagini.

Prețul: 10.500 lei vechi/1,05 lei noi

&JUYDGY|013070]
ISSN 1453—4495

PDF compression, OCR, web-optimization with CVISION's PdfCompressor

